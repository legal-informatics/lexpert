



	<table class="MsoNormalTable" border="1" cellpadding="0">
		
			<tr>
				<td style="PADDING-BOTTOM: 0.0625rem; PADDING-LEFT: 0.0625rem; WIDTH: 14.875rem; PADDING-RIGHT: 0.0625rem; PADDING-TOP: 0.0625rem" valign="top" width="238">
				<p>
				</p></td>
			</tr>
		
	</table>
<p>

</p>
<p>

</p>
Редакцијски пречишћен текст

<p>
ЗАКОН</p>
<p>
о 
оснивању Музеја жртава геноцида</p>
<p>
„Службени гласник РС”, бр. 49 од 21. 

јула 1992, 53 од 16. 
јула 1993 
- др. закон, 67 од 30. 
августа 1993 
- др. закон, 48 од 20. 
јула 1994 
- др. закон, 101 од 21. 
новембра 2005 
- др. закон</p>
<p>
</p>
<p>
Члан 1.</p>
<p>
Ради трајног сећања на жртве геноцида над Србима, прикупљања, обраде и коришћења података о њима и остваривању обавеза из Међународне конвенције о спречавању и кажњавању злочина геноцида, оснива се: „Музеј жртава геноцида”, са седиштем у Крагујевцу (у даљем тексту:Музеј).</p>
<p>
Музеј се може бавити и прикупљањем, обрадом и коришћењем података о геноциду над Јеврејима, Ромима и припадницима других народа и националних мањина.</p>
<p>
</p>
<p>
Члан 2.</p>
<p>
Ради обележавања сећања на жртве геноцида над Србима, Јеврејима и Ромима установљава се 22. април дан пробоја затвореника усташког логора Јасеновац, 1945. године, као Дан сећања на жртве геноцида.</p>
<p>
</p>
<p>
Члан 3.</p>
<p>
Музеј:</p>
<p>
1. Прикупља, обрађује и чува податке о појединачним и групним жртвама злочина геноцида (лични и породични подаци, време, место и начин стрељања, наступиле последице и др.) и другим геноцидним чињеницама (принудно расељавање, узимање талаца, одвођење у логор, принудни рад, пљачка имовине, употреба недозвољених средстава у борби, уништавање и пљачкање културно-историјских споменика и добара и др.);</p>
<p>
2. прикупља, испитује и чува грађу (службена документа, спискове, сведочења, музејске експонате, фотографије, филмове, видео и тонске снимке, књиге, медицинску и другу документацију и др.) о злочину геноцида,</p>
<p>
3. прикупља, обрађује и чува податке од значаја за утврђивање организатора, извршилаца злочина, наредбодаваца и саучесника одговорних за учињене злочине геноцида (лични и породични подаци, време, место и начин извршења злочина и др.);</p>
<p>
4. прикупља, обрађује и чува податке о спасиоцима жртава злочина геноцида (лични и породични подаци, време, место и начин спасавања жртава и др.);</p>
<p>
5. утврђује и ради на обележавању места страдања (логора, јама, стратишта) жртава;</p>
<p>
6. обезбеђује коришћење културно-историјске грађе и сазнања којим располаже у културне, образовне, васпитне, информативне и друге сврхе путем излагања ове грађе у оквиру сталних и повремених изложби, публиковања и на други начин чини доступним јавности;</p>
<p>
7. сарађује са сродним институцијама у земљи и иностранству.</p>
<p>
Музеј може образовати сталне збирке и одељења и у месту ван свог седишта.</p>
<p>
Статутом Музеја ближе се уређују послови Музеја из става 1. овог члана, као и организација рада на прикупљању и обради података (начин укључивања истакнутих стручњака и научних радника, образовање експертских група за обраду одређених података и др.). Музеј организује стручне и научне скупове посвећене сећању на злочине геноцида.</p>
<p>
Послови из става 1. овог члана су послови од интереса за Републику.</p>
<p>
</p>
<p>
Члан 4.</p>
<p>
Музеј, податке које у складу са овим законом обрађује и чува, прикупља од грађана, организација и органа.</p>
<p>
Државни и други органи, предузећа, установе и друге организације дужни су да Музеју достављају податке и грађу о злочину геноцида којим располажу, а које у складу са овим законом прикупља и обрађује Музеј.</p>
<p>
Надлежни републички органи предузимају мере на обезбеђивању података и друге грађе за Музеј којима располажу органи и организације ван територије Републике Србије, односно одговарајући савезни органи.</p>
<p>
</p>
<p>
Члан 5.</p>
<p>
На рад Музеја примењују се прописи који важе за установе, као и прописи о културним добрима, ако овим законом није друкчије одређено.</p>
<p>
</p>
<p>
Члан 6.</p>
<p>
Средства за оснивање и рад Музеја обезбеђују се у буyету Републике.</p>
<p>
Музеј може да стиче средства за остваривање своје делатности и из:поклона, легата, фондова, задужбина, сопствене издавачке делатности и из других извора.</p>
<p>
</p>
<p>
Члан 7.</p>
<p>
Органи Музеја су директор, управни одбор и надзорни одбор.</p>
<p>
</p>
<p>
Члан 8.</p>
<p>
Радом Музеја руководи директор.</p>
<p>
Директора Музеја именује и разрешава Влада Републике Србије (у даљем тексту: Влада), на време од четири године.</p>
<p>
</p>
<p>
Члан 9.</p>
<p>
Директор одговара Влади за извршавање послова Музеја и одговоран је за законитост његовог рада.</p>
<p>
</p>
<p>
Члан 10.</p>
<p>
Управни одбор има пет чланова, од којих су два из реда запослених у Музеју.</p>
<p>
Председника и чланове Управног одбора именује и разрешава Влада, на време од четири године.</p>
<p>
</p>
<p>
Члан 11.</p>
<p>
Управни одбор:</p>
<p>
1. доноси статут Музеја;</p>
<p>
2. одлучује о пословању Музеја;</p>
<p>
3. усваја годишњи извештај о пословању и годишњи обрачун;</p>
<p>
4. доноси програм рада Музеја;</p>
<p>
5. одлучује о коришћењу средстава, у складу са законом;</p>
<p>
6. врши и друге послове утврђене статутом.</p>
<p>
Сагласност на статут и програм рада Музеја даје Влада.</p>
<p>
</p>
<p>
Члан 12.</p>
<p>
Управни одбор даје одобрење за коришћење и публиковање података или докумената којима располаже Музеј.</p>
<p>
</p>
<p>
Члан 13.</p>
<p>
Надзорни одбор има три члана, од којих је један из реда запослених у Музеју.</p>
<p>
Председника и чланове Надзорног одбора именује и разрешава Влада, на време од две године.</p>
<p>
</p>
<p>
Члан 14.</p>
<p>
Надзорни одбор:</p>
<p>
1. врши надзор над пословањем Музеја, прегледа годишњи извештај и годишњи обрачун;</p>
<p>
2. указује Влади на пропусте управног одбора и директора;</p>
<p>
3. предлаже Влади и управном одбору Музеја мере које треба предузети ради успешнијег пословања на основу нађеног чињеничног стања.</p>
<p>
</p>
<p>
Члан 15.</p>
<p>
Директор Музеја може образовати, у складу са статутом, савет Музеја, као своје саветодавно тело, кога чине истакнути научни радници.</p>
<p>
</p>
<p>
Члан 16.</p>
<p>
Надзор над законитошћу рада Музеја врши Министарство културе.</p>
<p>
</p>
<p>
Члан 17.</p>
<p>
Новчаном казном 
до 1.000.000 динара* казниће се за прекршај предузеће, установа и друга организација која Музеју не достави податке из члана 4. став 2. овог закона.</p>
<p>
За прекршај из става 1. овог члана казниће се и одговорно лице у предузећу, установи и организацији новчаном казном 
до 50.000 динара*.</p>
<p>
Новчаном казном 
до 50.000 динара* казниће се за прекршај из става 1. овог члана и одговорно лице у државном органу. 
</p>
<p>
</p>
<p>
*Службени гласник РС, број 101/2005</p>
<p>
</p>
<p>
Члан 18.</p>
<p>
Министарство културе утврђује испуњеност услова за почетак рада Музеја.</p>
<p>
</p>
<p>
Члан 19.</p>
<p>
Директор Музеја подноси пријаву за упис Музеја у судски регистар.</p>
<p>
</p>
<p>
Члан 20.</p>
<p>
Министарство културе и Министарство за везе са Србима изван Србије обављаће административно-стручне послове за Музеј, до његовог уписа у судски регистар.</p>
<p>
</p>
<p>
Члан 21.</p>
<p>
Музеј почиње са радом у року од осам дана од дана ступања на снагу овог закона.</p>
<p>
Управни одбор је дужан да донесе статут у року од 60 дана од дана почетка рада Музеја.</p>
<p>
</p>
<p>
Члан 22.</p>
<p>
Овај закон ступа на снагу наредног дана од дана објављивања у „Службеном гласнику Републике Србије”.</p>
<p>
</p>
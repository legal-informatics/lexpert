


	
	Zakon

	


	
			<p>На основу члана 112. став 1. тачка 2. Устава Републике Србије, доносим</p>
			<p>УКАЗ</p>
			<p>о проглашењу Закона о потврђивању Споразума између Републике Србије и Републике Италије о олакшању примене Европске конвенције о екстрадицији од 13. децембра 1957. године</p>
			<p>Проглашава се Закон о потврђивању Споразума између Републике Србије и Републике Италије о олакшању примене Европске конвенције о екстрадицији од 13. децембра 1957. године, који је донела Народна скупштина Републике Србије, на седници Десетог ванредног заседања у Једанаестом сазиву, 25. септембра 2018. године.</p>
			<p>ПР број 116</p>
			<p>У Београду, 26. септембра 2018. године</p>
			<p>Председник Републике,</p>
			<p>Александар Вучић, с.р.</p>
			<p>ЗАКОН</p>
			<p>о потврђивању Споразума између Републике Србије и Републике Италије о олакшању примене Европске конвенције о екстрадицији од 13. децембра 1957. године</p>
			<p>"Службени гласник РС - Међународни уговори", број 
			12 од 27. септембра 2018.</p>
			<p>Члан 1.</p>
			<p>Потврђује се Споразум између Републике Србије и Републике Италије о олакшању примене Европске конвенције о екстрадицији од 13. децембра 1957. године, потписан у Београду, 9. фебруара 2017. године, у оригиналу на српском, италијанском и енглеском језику.</p>
			<p>Члан 2.</p>
			<p>Текст Спoразума у оригиналу на српском језику гласи:</p>
			<p>СПОРАЗУМИЗМЕЂУ РЕПУБЛИКЕ СРБИЈЕ И РЕПУБЛИКЕ ИТАЛИЈЕ О ОЛАКШАЊУ ПРИМЕНЕ ЕВРОПСКЕ КОНВЕНЦИЈЕ О ЕКСТРАДИЦИЈИ ОД 13. ДЕЦЕМБРА 1957. ГОДИНЕ</p>
			<p>Република Србија и Република Италија (у даљем тексту: стране уговорнице); </p>
			<p>у циљу побољшања сарадње између две државе у стварима изручења, посебно у вези са могућношћу изручења и транзита сопствених држављана;</p>
			<p>узимајући у обзир значај борбе против организованог криминала, корупције и других тешких кривичних дела, као и потребу за ефикасном међусобном сарадњом у овим областима;</p>
			<p>наглашавајући да одредбе предвиђене у Европској конвенцији о екстрадицији од 13. децембра 1957. године, чији су чланови обе државе, остају на снази за све што није уређено овим споразумом,</p>
			<p>договориле су се следеће:</p>
			<p>Члан 1.ИЗРУЧЕЊЕ СОПСТВЕНИХ ДРЖАВЉАНА</p>
			<p>Свака страна уговорница може да изручи сопствене држављане које тражи страна молиља у циљу вођења кривичног поступка или извршења правноснажно изречене казне затвора или друге мере која се састоји у лишењу слободе, под условима предвиђеним у чл. 2. и 3. овог споразума.</p>
			<p>Члан 2.ИЗРУЧЕЊЕ СОПСТВЕНИХ ДРЖАВЉАНА ЗА КРИВИЧНА ДЕЛА ОРГАНИЗОВАНОГ КРИМИНАЛА, КОРУПЦИЈЕ И ПРАЊА НОВЦА</p>
			<p>1. Изручење сопствених држављана у циљу вођења кривичног поступка дозволиће се, ако су испуњени услови предвиђени овим споразумом, за кривична дела организованог криминала, корупције и прања новца за која је према праву обе стране уговорнице прописана казна затвора или друга мера која се састоји у лишењу слободе од најмање четири године или строжа казна. </p>
			<p>2. Изручење сопствених држављана у циљу извршења правноснажно изречене казне затвора или друге мере која се састоји у лишењу слободе, дозволиће се, ако су испуњени услови предвиђени овим споразумом, за кривична дела организованог криминала, корупције и прања новца, када је за наведена кривична дела изречена казна затвора или друга мера која се састоји у лишењу слободе у трајању од најмање две године.</p>
			<p>Члан 3.ИЗРУЧЕЊЕ СОПСТВЕНИХ ДРЖАВЉАНА ЗА ДРУГА ТЕШКА КРИВИЧНА ДЕЛА</p>
			<p>1. Изручење сопствених држављана у циљу вођења кривичног поступка дозволиће се, ако су испуњени услови предвиђени овим споразумом, осим за кривична дела предвиђена у члану 2. овог споразума, и за сва друга тешка кривична дела за која се може изрећи казна затвора или друга мера која се састоји у лишењу слободе у трајању од најмање пет година. </p>
			<p>2. Изручење сопствених држављана у циљу извршења правноснажно изречене казне затвора у друге мере која се састоји у лишењу слободе, дозволиће се, ако су испуњени услови предвиђени овим споразумом, осим за кривична дела из члана 2. овог споразума, и за остала тешка кривична дела, када изречена казна затвора или друга мера која се састоји у лишењу слободе износи најмање четири године. </p>
			<p>Члан 4.ИЗВРШЕЊЕ КАЗНЕ У ЗЕМЉИ ДРЖАВЉАНСТВА</p>
			<p>1. Ако се изручење тражи у циљу вођења кривичног поступка, изручење се може условити да се лице, након донете пресуде, врати замољеној страни како би у њој била извршена казна или друга мера која се састоји у лишењу слободе, а коју је страна молиља евентуално изрекла том лицу.</p>
			<p>2. Ако се изручење тражи у циљу извршења казне затвора или друге мере која се састоји у лишењу слободе, замољена страна може сама да изврши такву казну или меру, у складу са домаћим законодавством.</p>
			<p>Члан 5.ТРАНЗИТ ДРЖАВЉАНА</p>
			<p>Свака страна уговорница може да одобри преко своје територије транзит свог држављанина који се изручује другој страни уговорници од стране треће државе, у складу са одредбама Европске конвенције о екстрадицији, осим ако би то било противно њиховом јавном поретку.</p>
			<p>Члан 6.СТУПАЊЕ НА СНАГУ</p>
			<p>1. Oвaj споразум ступa нa снaгу даном приjeмa пoслeдњeг oбaвeштeњa кojим сe стране угoвoрницe диплoмaтским путeм мeђусoбнo oбaвeштaвajу дa су зaвршeни унутрaшњи прaвни пoступци пoтрeбни зa ступaњe нa снaгу овог споразума. </p>
			<p>2. Овај споразум може бити измењен у било које време писменим путем између страна уговорница. Свака измена ступа на снагу у складу са поступком прописаним у ставу 1. овог члана и саставни је део овог споразума.</p>
			<p>3. Овај споразум се закључује на неодређено време. Свака страна уговорница може, у било које време, писмено отказати споразум дипломатским путем. Овај споразум престаје да важи по истеку стоосамдесет дана од дана пријема писменог обавештења о отказивању. Престанак важења овог споразума неће утицати на поступке који су започети пре престанка његовог важења.</p>
			<p>4. Овај споразум се примењује на замолнице које се односе на кривична дела извршена након његовог ступања на снагу.</p>
			<p>КАО ПОТВРДУ НАВЕДЕНОГ, доле потписани, прописно овлашћени од стране својих Влада, потписали су овај споразум. </p>
			<p>Сачињено у Београду, дана 9. фебруара 2017. године, у два оригинална примерка сваки на српском, италијанском и енглеском језику, при чему су сви текстови подједнако веродостојни. У случају разлике у тумачењу, меродаван је текст на енглеском језику. </p>
			<table class="tabela-bez-bordera">
				
					
					
				
				
					<tr class="No-Table-Style">
						<td class="No-Table-Style">
							<p>ЗА РЕПУБЛИКУ СРБИЈУ</p>
							<p>Нела Кубуровић, с.р.</p>
						</td>
						<td class="No-Table-Style">
							<p>ЗА РЕПУБЛИКУ ИТАЛИЈУ</p>
							<p>Андреа Орландо, с.р.</p>
						</td>
					</tr>
				
			</table>
			<p>Члан 3.</p>
			<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	


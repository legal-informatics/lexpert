



<p>
</p>
<p>

ЗАКОН
</p>
<p>

о давању гаранције
Републике Србије Немачкој финансијској институцији 
KFNW 

по
задужењу
ЈП „Електропривреда Србије” (мере заштите животне средине у
термоелектранама на лигнит) </p>
<p>
“Службени гласник
РС”, број 97 од 27. октобра 2008.</p>
<p>
</p>
<p>
</p>
<p>
Члан 1. 
</p>
<p>
Република Србија преузима обавезу да као гарант измири
обавезе Јавног предузећа „Електропривреда Србије” по задужењу код Немачке
финансијске институције 
KFNW, у износу од 36 милиона евра. 
</p>
<p>
</p>
<p>
Члан 2.</p>
<p>
Гаранцију из члана 1. овог закона Република Србија (у
даљем тексту: Гарант) даје Немачкој финансијској институцији 
KFNW 

на име
обавезе из Споразума о зајму и финансирању између 
KFNW,
Франкфурт на Мајни и Јавног предузећа „Електропривреда Србије”, Београд, (Мере
заштите животне средине у термоелектранама на лигнит), закљученог 2. јануара
2008. године. </p>
<p>
</p>
<p>
Члан 3. 
</p>
<p>
Отплату зајма врши Јавно предузеће „Електропривреда
Србије” (у даљем тексту: Зајмопримац), на рачун 
KFNW, у
еврима. </p>
<p>
Средства за отплату зајма обезбедиће Зајмопримац, из
сопствених прихода. </p>
<p>
Зајмопримац је дужан да средства за отплату зајма
обезбеђује према плану отплате за сваку повучену траншу, у износу који укључује
главницу, обрачунату камату, провизију на неповучена средства и пратеће
трошкове задуживања. </p>
<p>
</p>
<p>
Члан 4.</p>
<p>
Ако по основу издате гаранције Гарант изврши обавезу
уместо Зајмопримца, има право на повраћај главнице, камате, провизије на
неповучена средства, пратећих трошкова задуживања и пратећих трошкова који
настану због неизвршења, односно неблаговременог извршења обавезе, до висине
износа измирене обавезе, као и право да од Зајмопримца наплати обрачунату
законску затезну камату. </p>
<p>
Право на повраћај средстава из става 1. овог члана
Гарант ће остварити тако што ће иницирати наплату са рачуна Зајмопримца на
основу овлашћења добијеног од Зајмопримца или других инструмената обезбеђења, у
складу са прописима којима се уређује платни промет. </p>
<p>
</p>
<p>
Члан 5.</p>
<p>
Овај закон ступа на снагу осмог дана од дана
објављивања у „Службеном гласнику Републике Србије”.</p>
<p>
</p>


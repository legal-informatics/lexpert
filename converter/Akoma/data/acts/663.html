


<table class="MsoNormalTable" border="1" cellpadding="0">
	
		<tr>
			<td style="PADDING-BOTTOM: 0.0625rem; PADDING-LEFT: 0.0625rem; WIDTH: 16.6875rem; PADDING-RIGHT: 0.0625rem; PADDING-TOP: 0.0625rem" valign="top" width="267">
			</td>
		</tr>
	
</table>
<p>
</p>
<p>
</p>
Редакцијски пречишћен текст

<p>
ЗАКОН</p>
<p>


о обнови културно-историјског наслеђа и подстицању развоја 

Сремских


Карловаца</p>
<p>
„Службени гласник РС”, бр. 37 од 22. 

јуна 1991, 53 од 16. 

јула 1993 
- др. закон, 67 од 30. 
августа 1993 
- др. закон, 48 од 20. 
јула 1994 
- др. закон, 101 од 21. 
новембра 2005 
- др. закон</p>
<p>
</p>
<p>
</p>
<p>
I. ОСНОВНЕ ОДРЕДБЕ</p>
<p>
</p>
<p>
Члан 1.</p>
<p>
Овим законом утврђују се општи услови за обнову културно-историјског наслеђа и подстицање развоја на територији општине Сремски Карловци (у даљем тексту: Сремски Карловци).</p>
<p>
</p>
<p>
Члан 2.</p>
<p>
Обновом културно-историјског наслеђа, у смислу овог закона, сматра се санација, конзервација, рестаурација, ревитализација и презентација културно-историјског наслеђа.</p>
<p>
</p>
<p>
Члан 3.</p>
<p>
Обнова културно-историјског наслеђа и подстицање развоја Сремских Карловаца врши се на основу програма обнове културно-историјског наслеђа и подстицања развоја Сремских Карловаца (у даљем тексту: програм обнове и развоја).</p>
<p>
</p>
<p>
Члан 4.</p>
<p>
Програм обнове и развоја доноси Народна скупштина Републике Србије.</p>
<p>
Предлог програма обнове и развоја утврђује Влада Републике Србије, на предлог Одбора за обнову и развој Сремских Карловаца.</p>
<p>
Одбор за обнову и развој Сремских Карловаца припрема предлог програма обнове и развоја у сарадњи са Републичким заводом за заштиту споменика културе.</p>
<p>
</p>
<p>
Члан 5.</p>
<p>
Ради праћења остваривања програма обнове културно-историјског наслеђа и подстицања развоја Сремских Карловаца, оснива се Одбор за обнову и развој Сремских Карловаца (у даљем тексту: Одбор).</p>
<p>
</p>
<p>
II. ОБНОВА КУЛТУРНО-ИСТОРИЈСКОГ НАСЛЕЂА И ПОДСТИЦАЊЕ РАЗВОЈА СРЕМСКИХ КАРЛОВАЦА</p>
<p>
</p>
<p>
Члан 6.</p>
<p>
У Сремским Карловцима обновиће се културно-историјско наслеђе које је проглашено за културно добро.</p>
<p>
</p>
<p>
Члан 7.</p>
<p>
Сопственици, односно носиоци права, обавеза и одговорности у погледу коришћења, управљања и располагања непокретности културним добрима у Сремским Карловцима поднеће захтев за добијање одобрења за обнову културних добара.</p>
<p>
</p>
<p>
Члан 8.</p>
<p>
За подручје културно-историјског комплекса Сремски Карловци доноси се просторни план са посебном наменом, у складу са законом.</p>
<p>
Просторним планом из става 1. овог члана одредиће се делатности које се могу обављати, односно које ће својим садржајем омогућити обнављање и неговање традиције културно-историјског наслеђа Сремских Карловаца и неће нарушити аутентичност урбанистичко-архитектонских, ликовно-естетских и амбијенталних вредности културних добара, као и еколошких вредности.</p>
<p>
</p>
<p>
III. СРЕДСТВА ЗА ОБНОВУ И РАЗВОЈ СРЕМСКИХ КАРЛОВАЦА</p>
<p>
</p>
<p>
Члан 9.</p>
<p>
За обнову културно-историјског наслеђа и подстицање развоја Сремских Карловаца од општег интереса је да се санирају, рестаурирају, конзервирају, односно ревитализују и презентују објекти изграђени до ступања на снагу овог закона.</p>
<p>
Средства за предузимање мера из става 1. овог члана обезбеђују се у буџету Републике Србије.</p>
<p>
У буџету општине Сремски Карловци обезбеђују се средства за помагање програма у оквиру комуналних, ПТТ, саобраћајних и железничко-транспортних делатности.</p>
<p>
Средства за обнову и развој Сремских Карловаца могу се обезбедити и из: средстава самодоприноса, накнада за коришћење симбола Сремских Карловаца, завештања, легата, поклона и других извора.</p>
<p>
</p>
<p>
Члан 10.</p>
<p>
Установе, предузећа и грађани могу уз накнаду производити и стављати у промет сувенир, значку, налепницу или други предмет, грб или знак Сремских Карловаца или препознатљив део споменичке целине, односно појединих објеката те целине.</p>
<p>
Висина накнаде из става 1. овог члана, начин плаћања и надзора над производњом и стављањем у промет производа из става 1. овог члана, уредиће општина Сремски Карловци.</p>
<p>
</p>
<p>
IV. ОДБОР ЗА ОБНОВУ И РАЗВОЈ СРЕМСКИХ КАРЛОВАЦА</p>
<p>
</p>
<p>
Члан 11.</p>
<p>
Одбор има председника и 14 чланова.</p>
<p>
Народна скупштина Републике Србије именује председника и чланове Одбора из реда културних, јавних и привредних радника.</p>
<p>
Председник и чланови Одбора именују се на четири године и по истеку мандата могу бити поново изабрани.</p>
<p>
</p>
<p>
Члан 12.</p>
<p>
Одбор се стара о обезбеђивању услова за обнову и развој Сремских Карловаца и у том циљу припрема програм обнове и развоја Сремских Карловаца, прати његово остваривање и стање културно-историјског наслеђа Сремских Карловаца.</p>
<p>
Одбор утврђује динамику извршења програма, носиоце послова и предлаже распоред средстава обезбеђених у буџету Републике Србије и општине Сремски Карловци за реализацију појединих послова и задатака.</p>
<p>
</p>
<p>
Члан 13.</p>
<p>
Одбор доноси пословник.</p>
<p>
Одбор подноси Народној скупштини Републике Србије годишњи извештај о раду и извештај о остваривању програма и планова обнове и развоја Сремских Карловаца.</p>
<p>
</p>
<p>
Члан 14.</p>
<p>
Стручне и административне послове за Одбор обавља општина Сремски Карловци.</p>
<p>
Надзор над законитошћу рада Одбора, као и надзор над коришћењем средстава за обнову културно-историјског наслеђа и подстицање развоја Сремских Карловаца врши Министарство културе.</p>
<p>
</p>
<p>
V. КАЗНЕНЕ ОДРЕДБЕ</p>
<p>
</p>
<p>
Члан 15.</p>
<p>
Новчаном казном 
до 100.000 динара* казниће се за прекршај установа, односно предузеће ако за употребу грба, знака или препознатљивих симбола Сремских Карловаца, на предметима које производи и ставља у промет не плати накнаду општини Сремски Карловци (члан 10).</p>
<p>
За прекршај из става 1. овог члана казниће се и одговорно лице у установи, односно предузећу, новчаном казном 
до 50.000 динара.*</p>
<p>
Имовинска корист прибављена прекршајем из става 1. овог члана, одузеће се. 
</p>
<p>
</p>
<p>
*Службени гласник РС, број 101/2005</p>
<p>
</p>
<p>
Члан 16.</p>
<p>
Новчаном казном 
до 50.000 динара* казниће се за прекршај грађанин, ако за употребу грба, знака или препознатљивих симбола Сремских Карловаца, на производима које производи и ставља у промет не плати накнаду општини Сремски Карловци (члан 10).</p>
<p>
Имовинска корист прибављена прекршајем из става 1. овог члана, одузеће се. 
</p>
<p>
</p>
<p>
*Службени гласник РС, број 101/2005</p>
<p>
</p>
<p>
VI. ЗАВРШНА ОДРЕДБА</p>
<p>
</p>
<p>
Члан 17.</p>
<p>
Овај закон ступа на снагу осмог дана од дана објављивања у „Службеном гласнику Републике Србије”, а примењиваће се од 1. јануара 1992. године.</p>
<p>
</p>



	
	Zakon


	
			<p>На основу члана 112. став 1. тачка 2. Устава Републике Србије, доносим</p>
			<p>УКАЗ</p>
			<p>о проглашењу Закона о потврђивању Протокола између Владе Републике Србије и Владе Уједињених Арапских Емирата о изменама и допунама Споразума између Владе Републике Србије и Владе Уједињених Арапских Емирата о укидању виза за носиоце дипломатских и службених/специјалних пасоша</p>
			<p>Проглашава се Закон о потврђивању Протокола између Владе Републике Србије и Владе Уједињених Арапских Емирата о изменама и допунама Споразума између Владе Републике Србије и Владе Уједињених Арапских Емирата о укидању виза за носиоце дипломатских и службених/специјалних пасоша, који је донела Народна скупштина Републике Србије, на Једанаестом ванредном заседању у Једанаестом сазиву, 14. фебруара 2019. године.</p>
			<p>ПР број 21</p>
			<p>У Београду, 15. фебруара 2019. године</p>
			<p>Председник Републике,</p>
			<p>Александар Вучић, с.р.</p>
			<p>ЗАКОН</p>
			<p>о потврђивању Протокола између Владе Републике Србије и Владе Уједињених Арапских Емирата о изменама и допунама Споразума између Владе Републике Србије и Владе Уједињених Арапских Емирата о укидању виза за носиоце дипломатских и службених/специјалних пасоша</p>
			<p>"Службени гласник РС - Међународни уговори", број 
			2 од 18. фебруара 2019.</p>
			<p>Члан 1.</p>
			<p>Потврђује се Протокол између Владе Републике Србије и Владе Уједињених Арапских Емирата о изменама и допунама Споразума између Владе Републике Србије и Владе Уједињених Арапских Емирата о укидању виза за носиоце дипломатских и службених/специјалних пасоша, који је потписан у Њујорку, 26. септембра 2018. године, у оригиналу на српском, арапском и енглеском језику.</p>
			<p>Члан 2.</p>
			<p>Текст Протокола у оригиналу на српском језику гласи:</p>
			<p>ПРОТОКОЛ ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ УЈЕДИЊЕНИХ АРАПСКИХ ЕМИРАТА О ИЗМЕНАМА И ДОПУНАМА СПОРАЗУМА ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ УЈЕДИЊЕНИХ АРАПСКИХ ЕМИРАТА О УКИДАЊУ ВИЗА ЗА НОСИОЦЕ ДИПЛОМАТСКИХ И СЛУЖБЕНИХ/СПЕЦИЈАЛНИХ ПАСОША</p>
			<p>Влада Републике Србије и Влада Уједињених Арапских Емирата у даљем тексту „Стране”;</p>
			<p>На основу Споразума између Владе Републике Србије и Владе Уједињених Арапских Емирата о укидању виза за носиоце дипломатских и службених/специјалних пасоша, потписаног у Београду, 14. марта 2014. године (у даљем тексту „Споразум”),</p>
			<p>Сагласиле су се о следећем:</p>
			<p>Члан 1.</p>
			<p>1. Назив Споразума мења се и гласи:</p>
			<p>„Споразум између Владе Републике Србије и Владе Уједињених Арапских Емирата о узајамном укидању виза за носиоце дипломатских, службених, специјалних, обичних и услужних пасоша”.</p>
			<p>2. Члан 1. Споразума мења и гласи:</p>
			<p>а. У циљу спровођења Споразума, Стране су се сагласиле да додају следећа документа на списак валидних докумената за улазак држављана обе земље на територију друге Стране:</p>
			<p>За држављане Републике Србије:</p>
			<p>─ дипломатски пасош</p>
			<p>─ службени пасош</p>
			<p>─ обичан пасош</p>
			<p>За држављане УАЕ:</p>
			<p>─ дипломатски пасош</p>
			<p>─ специјални пасош</p>
			<p>─ обичан пасош</p>
			<p>─ услужни пасош</p>
			<p>б. Држављани обе државе, носиоци пасоша наведених у ставу (а) овог члана, као и службеници дипломатских и конзуларних мисија, осим оних на територији државе друге Стране, имају право на улазак, излазак, транзит и боравак на територији друге Стране без визе и бесплатно, у трајању најдуже до деведесет (90) дана, преко граничних прелаза за међународни путнички саобраћај”.</p>
			<p>3. Термин „пасоши” у свим деловима Споразума означаваће „дипломатски, службени, специјални, обичан и услужни пасош”.</p>
			<p>Члан 2.</p>
			<p>1. Овај протокол се закључује на неограничени временски период и ступа на снагу даном пријема последњег обавештења у писаном облику, дипломатским путем, да су у земљама Страна спроведене одговарајуће процедуре за ступање на снагу овог протокола.</p>
			<p>2. Овај протокол престаје да важи у тренутку раскида Споразума.</p>
			<p>Сачињено у Њујорку, 26. септембра 2018. године у два оригинала на српском, арапском и енглеском језику, при чему су сви текстови једнако веродостојни. У случају различитог тумачења одредаба овог протокола, меродаван је текст на енглеском језику.</p>
			<table id="table016" class="Basic-Table">
				
					
					
				
				
					<tr class="Basic-Table">
						<td class="Basic-Table">
							<p>За Владу </p>
							<p>Републике Србије </p>
						</td>
						<td class="Basic-Table">
							<p>За Владу</p>
							<p>Уједињених Арапских Емирата</p>
						</td>
					</tr>
				
			</table>
			<p>Члан 3.</p>
			<p>Овај протокол ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	


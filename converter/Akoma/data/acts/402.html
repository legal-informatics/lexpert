



	Редакцијски пречишћен текст
<p></p>
<p>
</p>
<p>
ЗАКОН</p>
<p>
о начину и условима признавања 
	права и враћању земљишта које је прешло у друштвену својину по основу 
	пољопривредног земљишног фонда и конфискацијом због неизвршених обавеза из 
	обавезног откупа пољопривредних производа</p>
<p>
„Службени гласник РС”, бр. 18 од 26. 

марта 1991, 20 од 10. 

априла 1992, 42 од 18. 

новембра 1998.</p>
<p>
</p>
<p>
</p>
<p>
Члан 1.</p>
<p>
Земљиште одузето по основу Закона о пољопривредном земљишном фонду друштвене својине и додељивању земље пољопривредним организацијама („Службени лист ФНРЈ”, број 22/53, „Службени лист СФРЈ”, број 10/65, „Службени гласник СРС”, бр. 51/71 и 52/73 и „Службени лист САПВ”, број 26/72) и земљиште конфисковано због неизвршених обавеза из обавезног откупа пољопривредних производа по прописима о обавезном откупу вратиће се у својину ранијем сопственику, односно његовом правном следбенику (у даљем тексту: ранији сопственик), под условима, на начин и по поступку утврђеним овим законом.</p>
<p>
Предмет враћања по одредбама овог закона је земљиште које се налази у друштвеној својини на дан подношења захтева.</p>
<p>
У 
случају кад су на земљишту из става 2. овог члана изграђени објекти трајног 
карактера чија вредност прелази вредност тог земљишта или су подигнути трајни 
засади у комплексу већем од три хектара који су млађи од 15 година 
као и земљиште које се користи као фудбалско игралиште (спортски терени)*, 
ранијем сопственику на име накнаде даће се у својину друго одговарајуће земљиште (по површини и квалитету), а ако таквог земљишта нема, односно ако се не може обезбедити, исплатиће му се новчана накнада у висини тржишне вредности, уколико се странке друкчије не споразумеју.</p>
<p>
Право на накнаду у облику другог одговарајућег земљишта, односно на новчану накнаду у смислу става 3. овог члана има и ранији сопственик одузетог земљишта које је до дана ступања на снагу овог закона отуђено из друштвене својине.</p>
<p>
Кад земљиште из става 1. овог члана има статус неизграђеног градског грађевинског земљишта, ранији сопственик тог земљишта има право на накнаду (у облику и висини) која припада ранијем сопственику градског грађевинског зељмишта за одузето неизграђено градско грађевинско земљиште, по закону којим се уређује грађевинско земљиште, ако му накнада за тo земљиште већ није исплаћена.** 
</p>
<p>
</p>
<p>
*Службени гласник РС, број 20/1992</p>
<p>
**Службени гласник РС, број 42/1998</p>
<p>
</p>
<p>
Члан 2.</p>
<p>
Поступак по захтеву за враћење земљишта (у даљем тексту: захтев) води и решење доноси комисија коју образује министар пољопривреде, шумарства и водопривреде на предлог скупштине општине (у даљем тексту: комисија).</p>
<p>
Комисија се састоји од председника и четири члана који имају заменике.</p>
<p>
За председника комисије именује се судија, а за чланове комисије један геодетски стручњак, један дипломирани инжењер пољопривреде и два члана из састава скупштине општине.</p>
<p>
Раду комисије присуствују и два грађанина места на чијем се подручју налази земљиште које је предмет захтева.</p>
<p>
Стручне и административне послове за потребе комисије обавља општински орган управе надлежан за имовинско-правне послове – одсек (или реферат) за враћање одузете земље.</p>
<p>
</p>
<p>
Члан 3.</p>
<p>
Ранији сопственик подноси захтев комисији преко општинског органа управе надлежног за имовинско-правне послове према месту где се земљиште налази, најдоцније у року од десет година, од дана ступања на снагу овог закона.</p>
<p>
У случају кад је одузето земљиште било у својини породичне задруге, односно у другим облицима заједничке својине, захтев могу поднети лица која су била чланови те заједнице, односно правни следбеници тих лица.</p>
<p>
</p>
<p>
Члан 4.</p>
<p>
Уз захтев се подноси одлука (решење, пресуда, односно други одговарајући акт или изјава сведока) о одузимању земљишта чије се враћање тражи, доказ о исплаћеној накнади, извод из земљишних и других јавних књига у које су уписана права на том земљишту, доказ, односно податак о чињеници код кога се земљиште налази и други докази од значаја за одлучивање.</p>
<p>
Уколико подносилац захтева не располаже документацијом из става 1. овог члана, орган управе је дужан да документацију прибави по службеној дужности.</p>
<p>
По пријему захтева орган управе је дужан да предложи да се у земљишној, односно другој јавној књизи у коју се уписују права на непокретностима изврши упис покретања поступка за враћање земљишта у смислу овог закона.</p>
<p>
</p>
<p>
Члан 5.</p>
<p>
Странкама у смислу овог закона, сматрају се ранији сопственик с једне стране, и општина и пољопривредна, односно друга организација код које се одузето земљиште налази, односно која је отуђила то земљиште из друштвене својине (у даљем тексту: организација), с друге стране.</p>
<p>
</p>
<p>
Члан 6.</p>
<p>
Кад комисија нађе да је захтев основан и да су испуњени услови за враћање одузетог земљишта, ранијем сопственику припада право на повраћај одузетог земљишта.</p>
<p>
У случају из става 1. овог члана странке се могу споразумети да се заснује деоничарски однос.*</p>
<p>
Кад комисија нађе да је захтев основан, а да нису испуњени услови за враћање одузетог земљишта, ранијем сопственику припада право на накнаду у другом одговарајућем земљишту, уколико организација има такво земљиште или га може обезбедити.</p>
<p>
У случају из 
ст. 1. и 3.* овог члана странке се могу споразумети да се уместо враћања одузетог, односно давања накнаде у другом одговарајућем земљишту, накнада исплати у новцу, деонице* или другом облику.</p>
<p>
Ако се не постигне споразум о облику и висини накнаде у смислу става 3. овог члана, комисија доноси решење којим утврђује право својине ранијег сопственика на одузето, односно другом одговарајућем земљишту, и обавезује држаоца на предају тог земљишта у року од 15 дана од дана правоснажности решења, уколико орган из оправданих разлога не одреди дужи рок.</p>
<p>
У случају кад су испуњени услови за враћање земљишта у смислу става 1. овог члана, а због смањења површине земљишта у друштвеној својини сви ранији сопственици не могу бити намирени, постојеће површине биће им враћене сразмерно површинама одузетог земљишта.</p>
<p>
Споразум о накнади у другом одговарајућем земљишту закључен пред комисијом и правоснажно решење из става 4. овог члана су основ за упис права својине у земљишној, односно другој јавној књизи у коју се уписују права на непокретностима.</p>
<p>
Када се земљиште из става 1. овог члана налази на коришћењу код средњих пољопривредних школа, ранији сопственик има право на новчану накнаду за одузето земљиште у висини која се по Закону о експропријацији плаћа ранијим сопственицима за експроприсано земљиште.* 
</p>
<p>
</p>
<p>
*Службени гласник РС, број 20/1992</p>
<p>
</p>
<p>
Члан 7.</p>
<p>
Кад комисија нађе да је захтев основан, а да нису испуњени услови за враћање одузетог земљишта, нити да постоји могућност за давање другог одговарајућег земљишта, решењем ће се утврдити да подносиоцу захтева припада право на новчану накнаду.</p>
<p>
У случају из става 1. овог члана странке се пред комисијом могу споразумети о висини накнаде.</p>
<p>
</p>
<p>
Члан 8.</p>
<p>
У поступку споразумевања из чл. 6. и 7. овог закона учествује надлежни јавни правобранилац.</p>
<p>
</p>
<p>
Члан 9.</p>
<p>
Ако није постигнут споразум о облику и висини накнаде, одмах по правоснажности решења из члана 7. овог закона орган ће све списе предмета доставити месно надлежном општинском суду, који ће у ванпарничном поступку одлучити о накнади.</p>
<p>
Поступак пред судом је хитан.</p>
<p>
Накнада ће се одредити на начин и по прописима за утврђивање накнаде за експроприсану непокретност.</p>
<p>
</p>
<p>
Члан 10.</p>
<p>
Жалба против решења комисије којим је одлучено о захтеву, подноси се Управи за имовинско-правне послове у саставу Министарства финансија.</p>
<p>
</p>
<p>
Члан 11.</p>
<p>
Обавезу давања другог одговарајућег земљишта из члана 1. став 4. овог закона има организација која је одузето земљиште отуђила из друштвене својине.</p>
<p>
</p>
<p>
Члан 12.</p>
<p>
У случају кад ранијем сопственику по одредбама овог закона припада право на новчану накнаду за одузето земљиште, исплата накнаде пада на терет организације која користи земљиште у моменту одређивања накнаде.</p>
<p>
У случају кад се одузето земљиште налази у приватној својини, накнаду сноси организација која је то земљиште отуђила из друштвене својине.</p>
<p>
У случају кад организација није у могућности да исплати новчану накнаду из ст. 1. и 2. овог члана, обавезу исплате те накнаде извршиће општина, а ако и она то није у могућности, ову обавезу извршиће Република Србија.</p>
<p>
</p>
<p>
Члан 12а*</p>
<p>
Новчана накнада одређена споразумом из члана 7. став 2. овог закона исплаћује се на начин и у роковима утврђеним тим споразумом, с тим што споразум обавезује само организацију која преузима обавезу плаћања новчане накнаде.*</p>
<p>
Ако организација из става 1. овог члана није у могућности да плати накнаду одређену споразумом, орган ће све списе предмета доставити месно надлежном општинском суду, који ће у ванпарничном поступку одлучити о новчаној накнади.*</p>
<p>
</p>
<p>
*Службени гласник РС, број 42/1998</p>
<p>
</p>
<p>
Члан 12б*</p>
<p>
У случају кад је висину новчане накнаде утврдио надлежни суд, накнада се плаћа у једнаким тромесечним ратама, у року од 10 година, почев од истека године дана од дана правоснажности судске одлуке.*</p>
<p>
Изузетно, право на накнаду за неизграђено градско грађевинско земљиште остварује се на начин, у роковима и поступку утврђеним законом којим се уређује грађевинско земљиште.*</p>
<p>
На доспеле обавезе из става 1. овог члана плаћа се камата у висини раста цена на мало, према последњим објављеним подацима републичког органа надлежног за послове статистике.*</p>
<p>
</p>
<p>
*Службени гласник РС, број 42/1998</p>
<p>
</p>
<p>
Члан 13.</p>
<p>
Организација обавезна на враћање одузетог земљишта, на давање другог одговарајућег земљишта или плаћање новчане накнаде, уколико је одузето земљиште стекла теретним правним послом, има право регреса од правног претходника.</p>
<p>
Право регреса у случају из члана 12. став 3. овог закона има и општина, односно Република Србија.</p>
<p>
</p>
<p>
Члан 14.</p>
<p>
Забрањује се промет земљишта које је прешло у друштвену својину по основама из члана 1. овог закона, промена намене и други облици располагања тим земљиштем.</p>
<p>
Уговор и други правни посао закључен после ступања на снагу овог закона, супротно ставу 1. овог члана, ништав је.</p>
<p>
Ништав је и уговор закључен после 28. августа 1990. године, којим се земљиште из става 1. овог члана отуђује из друштвене својине.</p>
<p>
</p>
<p>
Члан 15.</p>
<p>
За праћење спровођења овог закона Влада Републике Србије образоваће посебну комисију.</p>
<p>
Комисија из става 1. овог члана подноси извештај о спровођењу овог закона.</p>
<p>
</p>
<p>
Члан 16.</p>
<p>
Сви поднесци и акти донети по одредбама чл. 1–15. овог закона ослобођени су плаћања таксе.</p>
<p>
Ранији сопственици – подносиоци захтева за враћање земљишта по одредбама овог закона ослобођени су плаћања трошкова поступка.*</p>
<p>
Трошкови поступка из става 2. овог члана падају на терет Републике.*</p>
<p>
Републички геодетски завод обавиће геодетско-техничке радове у општинама у поступку враћања земљишта на захтев Комисије.*</p>
<p>
Геодетско-технички радови врше се на начин предвиђен законом и техничким упутством које је саставни део Уредбе за спровођење закона („Сл. гласник РС”, бр. 44/91 и 4/92).* 
</p>
<p>
</p>
<p>
*Службени гласник РС, број 20/1992</p>
<p>
</p>
<p>
Члан 17.</p>
<p>
Ништав је уговор о поклону земљишта који је учињен у корист друштвеног правног лица у периоду спровођења мера откупа од 10. августа 1945. године до 2. августа 1952. године у условима постојања притисака и принуде да се поклон учини.</p>
<p>
Тужба за поништај подноси се суду опште надлежности.</p>
<p>
</p>
<p>
Члан 18.</p>
<p>
Овај закон ступа на снагу наредног дана од дана објављивања у „Службеном гласнику Републике Србије”.</p>
<p>
</p>
<p>
</p>
<p>
</p>
<p>
ОДРЕДБЕ КОЈЕ НИСУ УНЕТЕ У 
"ПРЕЧИШЋЕН ТЕКСТ" 
ЗАКОНА</p>
<p>
</p>
<p>
</p>
<p>
Закон о изменама и допунама 

Закона о начину и условима признавања права и враћању земљишта које је прешло у друштвену својину по основу пољопривредног земљишног фонда и конфискацијом због неизвршених обавеза из обавезног откупа пољопривредних производа: 

„Службени гласник РС”, број 

42/1998-988</p>
<p>
</p>
<p>
Члан 3.</p>
<p>
Обавезе плаћања новчане накнаде доспеле до дана ступања на снагу овог закона извршиће се у складу са чланом 2. овог закона, почев од 1. јануара 1999. године.</p>
<p>
</p>
<p>
Члан 4.</p>
<p>
Овај закон ступа на снагу осмог дана од дана објављивања у „Службеном гласнику Републике Србије”.</p>
<p>
</p>



Редакцијски пречишћен текст
<p>
</p>
<p>
</p>
<p>
</p>
<p>
</p>
<p>
</p>
<p>
ЗАКОН</p>
<p>
о 
поступку прекида трудноће у здравственој установи</p>
<p>
„Службени гласник РС”, бр. 16 од 12.

маја 1995,  
101 од 21. 
новембра 2005 - др. закон</p>
<p>
</p>
<p>
</p>
<p>
Члан 1.</p>
<p>
Овим законом уређују се услови и поступак прекида трудноће, као хируршке интервенције, у здравственој установи.</p>
<p>
</p>
<p>
Члан 2.</p>
<p>
Прекид трудноће може се извршити само на захтев трудне жене.</p>
<p>
За прекид трудноће код лица млађег од 16 година и лица потпуно лишеног пословне способности, потребна је и писмена сагласност родитеља, односно стараоца.</p>
<p>
Ако се сагласност не може прибавити од родитеља односно стараоца због њихове одсутности или спречености, потребно је прибавити сагласност надлежног органа старатељства.</p>
<p>
</p>
<p>
Члан 3.</p>
<p>
Прекид трудноће не може се извршити када се утврди да би се њиме теже нарушило здравље или угрозио живот жене.</p>
<p>
</p>
<p>
Члан 4.</p>
<p>
На поступак прекида трудноће примењују се одредбе Закона о здравственој заштити, ако овим законом није другачије одређено.</p>
<p>
</p>
<p>
Члан 5.</p>
<p>
Жена која жели да прекине трудноћу обраћа се усменим захтевом специјалисти акушерства и гинекологије одговарајуће здравствене установе.</p>
<p>
Лекар специјалиста акушерства и гинекологије здравствене установе из става 1. овог члана:</p>
<p>
1) утврђује старост трудноће;</p>
<p>
2) прибавља налазе о крвној групи трудне жене, RH фактору и анамнестичке податке о ранијим болестима;</p>
<p>
3) самостално, а по потреби и уз консултацију лекара специјалисте из других грана медицине, утврђује да ли постоји опасност да се због прекида трудноће здравље жене наруши;</p>
<p>
4) указује жени на опасност и последице прекида трудноће;</p>
<p>
5) упознаје жену са другим методама и средствима заштите од нежељене трудноће.</p>
<p>
</p>
<p>
Члан 6.</p>
<p>
Прекид трудноће може се извршити до навршене десете недеље трудноће.</p>
<p>
Изузетно, прекид трудноће може се извршити и после навршене десете недеље трудноће:</p>
<p>
1) када се на основу медицинских индикација утврди да се на други начин не може спасити живот или отклонити тешко нарушавање здравља жене;</p>
<p>
2) када се на основу научно-медицинских сазнања може очекивати да ће се дете родити са тешким телесним или душевним недостацима;</p>
<p>
3) када је до зачећа дошло извршењем кривичног дела (силовање, обљуба над немоћним лицем, обљуба над малолетним лицем, обљуба злоупотребом положаја, завођење и родоскрнављење).</p>
<p>
</p>
<p>
Члан 7.</p>
<p>
Постојање услова за прекид трудноће утврђује:</p>
<p>
1) до навршене десете недеље трудноће – лекар специјалиста акушерства и гинекологије здравствене установе;</p>
<p>
2) од навршене десете недеље трудноће до навршене двадесете недеље трудноће – конзилијум лекара одговарајуће здравствене установе;</p>
<p>
3) после навршене двадесете недеље трудноће – етички одбор здравствене установе.</p>
<p>
</p>
<p>
Члан 8.</p>
<p>
Председника и чланове етичког одбора именује на период од две године министарство надлежно за послове здравља на предлог одговарајуће здравствене установе.</p>
<p>
Број, састав и начин рада етичког одбора утврђује министарство надлежно за послове здравља.</p>
<p>
</p>
<p>
Члан 9.</p>
<p>
Прекид трудноће може се извршити када трудна жена да писмену сагласност за прекид.</p>
<p>
</p>
<p>
Члан 10.</p>
<p>
Прекид трудноће до навршене двадесете недеље трудноће обавља се у здравственој установи која има болничку службу из гинекологије и акушерства, операциону салу и службу трансфузије крви.</p>
<p>
Прекид трудноће после навршене двадесете недеље трудноће обавља се у: клиници, институту, клиничко-болничком центру или клиничком центру.</p>
<p>
Прекид трудноће до навршене десете недеље трудноће може се обавити и у дому здравља, односно лекарској ординацији специјалисте из гинекологије и акушерства, који имају обезбеђену здравствену заштиту жена и хитну медицинску помоћ.</p>
<p>
Прекид трудноће под анестезијом обавља се у здравственој установи, односно лекарској ординацији специјалисте из гинекологије и акушерства из ст. 1. до 3. овог члана која има и специјалисту анестезиологије са реаниматологијом.</p>
<p>
Ближе услове у погледу кадрова, опреме, простора и садржаја рада лекарске ординације из става 3. овог члана утврђује министарство надлежно за послове здравља.</p>
<p>
Испуњеност услова за обављање прекида трудноће из ст. 3. до 5. овог члана утврђује министарство надлежно за послове здравља.</p>
<p>
</p>
<p>
Члан 11.</p>
<p>
Здравствена установа је дужна да жени којој је извршен прекид трудноће обезбеди контролу здравственог стања.</p>
<p>
</p>
<p>
Члан 12.</p>
<p>
Здравствена установа у којој се врши прекид трудноће дужна је да води евиденцију и медицинску документацију о извршеним прекидима трудноће и да прописане извештаје доставља надлежном заводу за заштиту здравља, под условима и на начин утврђен законом.</p>
<p>
Евиденција и документација из става 1. овог члана имају карактер лекарске тајне и чувају се у посебној архиви здравствене установе.</p>
<p>
</p>
<p>
Члан 13.</p>
<p>
Ако се при прекиду трудноће посумња да је прекид започет ван здравствене установе кривичним делом, овлашћени лекар здравствене установе обавештава о томе орган надлежан за унутрашње послове.</p>
<p>
</p>
<p>
Члан 14.</p>
<p>
Одредбе овог закона које се односе на здравствену установу сходно се примењују и на лекарску ординацију специјалисте акушерства и гинекологије када се у њој обавља прекид трудноће, у складу са овим законом.</p>
<p>
</p>
<p>
Члан 15.</p>
<p>
Новчаном казном 

од 10.000 

до 1.000.000 

динара* казниће се за прекршај здравствена установа ако:</p>
<p>
1) изврши прекид трудноће код малолетног лица супротно члану 2. став 2. овог закона;</p>
<p>
2) изврши прекид трудноће супротно чл. 6. и 9. овог закона;</p>
<p>
3) врши прекид трудноће а не испуњава услове из члана 10. овог закона;</p>
<p>
4) не обавести орган надлежан за унутрашње послове, у складу са чланом 13. овог закона.</p>
<p>
Новчаном казном 

од 5.000 

до 500.000 

динара* казниће се за прекршај из става 1. тач. 1) до 4) овог члана и предузетник – оснивач лекарске ординације из члана 10. став 3. овог закона.</p>
<p>
Новчаном казном 

од 10.000 

до 30.000 

динара* казниће се за прекршај из става 1. тач. 1. до 4. овог члана и здравствени радник који изврши прекид трудноће.</p>
<p>
Новчаном казном 

од 10.000 

до 50.000 

динара* казниће се за прекршај из става 1. овог члана и директор здравствене установе.</p>
<p>
</p>
<p>*Службени

гласник РС, број

101/2005</p>
<p>
</p>
<p>
Члан 16.</p>
<p>
Даном ступања на снагу овог закона престаје да важи Закон о условима и поступку за прекид трудноће („Службени гласник СРС”, бр. 26/77, 24/85 и „Службени гласник РС”, број 44/91).</p>
<p>
</p>
<p>
Члан 17.</p>
<p>
Овај закон ступа на снагу осмог дана од дана објављивања у „Службеном гласнику Републике Србије”.</p>
<p>
</p>
<p>
</p>
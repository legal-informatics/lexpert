


	
	Zakon

	


	
			<p>На основу члана 112. став 1. тачка 2. Устава Републике Србије, доносим</p>
			<p>УКАЗ</p>
			<p>о проглашењу Закона о потврђивању Споразума између Владе Републике Србије и Владе Републике Тунис о сарадњи у области одбране</p>
			<p>Проглашава се Закон о потврђивању Споразума између Владе Републике Србије и Владе Републике Тунис о сарадњи у области одбране, који је донела Народна скупштина Републике Србије, на седници Десетог ванредног заседања у Једанаестом сазиву, 25. септембра 2018. године.</p>
			<p>ПР број 114</p>
			<p>У Београду, 26. септембра 2018. године</p>
			<p>Председник Републике,</p>
			<p>Александар Вучић, с.р.</p>
			<p>ЗАКОН</p>
			<p>о потврђивању Споразума између Владе Републике Србије и Владе Републике Тунис о сарадњи у области одбране</p>
			<p>"Службени гласник РС - Међународни уговори", број 
			12 од 27. септембра 2018.</p>
			<p>Члан 1.</p>
			<p>Потврђује се Споразум између Владе Републике Србије и Владе Републике Тунис о сарадњи у области одбране, који је потписан у Тунису, 16. маја 2017. године, у оригиналу на српском, арапском и енглеском језику.</p>
			<p>Члан 2.</p>
			<p>Текст Споразума у оригиналу на српском језику гласи:</p>
			<p>СПОРАЗУМ ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ РЕПУБЛИКЕ ТУНИС О САРАДЊИ У ОБЛАСТИ ОДБРАНЕ</p>
			<p>Влада Републике Србије и Влада Републике Тунис (у даљем тексту: Стране), </p>
			<p>полазећи од циљева и принципа Повеље Уједињених нација,</p>
			<p>у жељи да допринесу миру и безбедности у свету,</p>
			<p>понашајући се у духу партнерства и сарадње и са жељом да се развију добри односи у области одбране, ради јачања узајамног поштовања, поверења и разумевања,</p>
			<p>споразумеле су се о следећем:</p>
			<p>Члан 1.Дефиниције</p>
			<p>Термини који се користе у овом споразуму имају следеће значење:</p>
			<p>(1) „Страна пошиљалац” oзначава државу која шаље особље, средства и опрему на територију стране примаоца.</p>
			<p>(2) „Страна прималац” означава државу на чијој територији се налазе особље, средства и опрема Стране пошиљаоца.</p>
			<p>(3) „Особље” означава војна и цивилна лица на служби у институцијама и органима Страна.</p>
			<p>(4) „Трећа страна” означава свако лице или субјект или организацију или владу или државу или међународну организацију или њихове правне заступнике који нису Стране.</p>
			<p>Члан 2.Циљ</p>
			<p>(1) Циљ овог споразума је успостављање општих принципа и процедура за сарадњу Страна у области одбране.</p>
			<p>(2) Сарадња између Страна заснива се на општим принципима равноправности, реципроцитета и заједничких интереса.</p>
			<p>Члан 3.Слагање са другим уговорима</p>
			<p>Овај споразум неће утицати на права и обавезе Страна које проистичу из међународних уговора које су појединачно или заједно закључиле са другим државама или међународним организацијама.</p>
			<p>Члан 4.Надлежни органи</p>
			<p>(1) Надлежни органи за спровођење овог споразума су Министарство одбране Републике Србије и Министарство националне одбране Републике Тунис.</p>
			<p>(2) Ради реализације овог споразума, надлежни органи Страна могу да закључе посебне уговоре.</p>
			<p>Члан 5.Области сарадње</p>
			<p>Стране ће остваривати сарадњу у областима:</p>
			<p>1. одбрамбене индустрије;</p>
			<p>2. војне научне и техничке сарадње;</p>
			<p>3. војног образовања и обуке;</p>
			<p>4. војног здравства; </p>
			<p>5. војне историје и музеологије и</p>
			<p>6. другим областима од заједничког интереса, о којима се Стране или њихови надлежни органи договоре.</p>
			<p>Члан 6.Начини спровођења</p>
			<p>Сарадња између Страна оствариваће се кроз:</p>
			<p>1. званичне посете;</p>
			<p>2. експертске састанке;</p>
			<p>3. радне састанке;</p>
			<p>4. размену искустава и консултације;</p>
			<p>5. програме обуке и образовања; </p>
			<p>6. учешће на вежбама;</p>
			<p>7. учешће на конференцијама, симпозијумима и семинарима и</p>
			<p>8. друге облике сарадње о којима се Стране или њихови надлежни органи договоре.</p>
			<p>Члан 7.Мешовити војни комитет</p>
			<p>(1) Надлежни органи из члана 4. овог споразума формирају Мешовити војни комитет за сарадњу у области одбране.</p>
			<p>(2) У оквиру рада Мешовитог војног комитета могу се успоставити подкомитети за различите аспекте сарадње на трајној или привременој основи, што ће бити посебно договорено.</p>
			<p>(3) Мешовити војни комитет надлежан је за:</p>
			<p>1. дефинисање циљева од заједничког интереса за Стране и/или за надлежне органе;</p>
			<p>2. предлагање активности и програма сарадње у оквиру овог споразума;</p>
			<p>3. планирање и координисање реализације активности и програма сарадње;</p>
			<p>4. праћење спровођења овог споразума;</p>
			<p>5. извештавање министара одбрана Страна и</p>
			<p>6. утврђивање других активности о којима се постигне договор.</p>
			<p>(4) Војни комитет састаје се, по потреби, најмање једном годишње наизменично у Београду и у Тунису.</p>
			<p>Члан 8.Годишњи план сарадње</p>
			<p>На основу овог споразума, а сагласно специфичним потребама, надлежни органи Страна израђују годишњи план билатералне сарадње за наредну годину и утврђују активности, време и место њиховог одржавања, број учесника, одговорне структуре, и питања у вези са организацијом и спровођењем плана.</p>
			<p>Члан 9.Размена информација</p>
			<p>(1) У складу са овим споразумом, Стране размењују само информације за јавну употребу.</p>
			<p>(2) Размена и заштита тајних података, уређује се посебним споразумом који се закључује између Страна.</p>
			<p>Члан 10.Трошкови</p>
			<p>(1) Стране и/или њихови надлежни органи сносе све трошкове у вези са активностима које се спроводе сагласно овом споразуму по принципу реципроцитета.</p>
			<p>(2) Стране и/или њихови надлежни органи се могу договорити о другачијој подели трошковa за конкретне активности.</p>
			<p>Члан 11.Опште одредбе</p>
			<p>(1) Током активности које се, у складу са овим споразумом, реализују на територији Стране примаоца, особље Стране пошиљаоца је дужно да поштује законе, прописе и процедуре Стране примаоца.</p>
			<p>(2) Током боравка на територији Стране примаоца, особље Стране пошиљаоца дисциплински је одговорно војном представнику, односно вишем државном службенику.</p>
			<p>(3) У случају да почине кривично дело на територији Стране примаоца, особље Стране пошиљаоца, подлеже кривичној јурисдикцији Стране примаоца.</p>
			<p>(4) Свака од Страна се одриче потраживања накнаде одштетног захтева у случају повреде или смрти неког од њеног особља или штете која му се нанесе, а која проистекне из чињења или пропуста које проузрокује особље друге Стране у току спровођења овог споразума. </p>
			<p>(5) Изузетно од одредбе става 4. овог члана, одштета се може потраживати у случају ако је чињење извршено намерно или услед грубe непажње. У том случају, одштетни захтев решава се преговорима између Страна, без предавања трећој страни у надлежност.</p>
			<p>(6) У случају смрти, повреде или штете коју трећој страни нанесе особље Страна у току спровођења овог споразума, Стране ће се договорити у вези са плаћањем надокнаде. </p>
			<p>Члан 12.Медицинска заштита</p>
			<p>Страна прималац, у случају потребе, пружиће без накнаде, неопходне медицинске и стоматолошке услуге особљу Стране пошиљаоца док борави на њеној територији у оквиру реализације овог споразума.</p>
			<p>Члан 13.Решавање спорова</p>
			<p>Сваки спор који евентуално настане приликом тумачења или примене овог споразума, решава се искључиво међусобним преговорима и консултацијама између Страна, без посредовања треће државе или међународне организације. </p>
			<p>Члан 14.Измене </p>
			<p>Стране могу да мењају овај споразум у свако доба уз узајамну сагласност, у писаној форми. Ове усаглашене измене ступају на снагу у складу са чланом 15. овог споразума.</p>
			<p>Члан 15.Престанак важности </p>
			<p>(1) Свака од Страна може да откаже овај споразум слањем писаног обавештења другој Страни. Споразум престаје да важи шест месеци након пријема таквог писаног обавештења.</p>
			<p>(2) У случају престанка важења овог споразума, све активности започете у периоду његовог важења наставиће да се спроводе под истим условима под којима су и започете. </p>
			<p>(3) У случају престанка важења овог споразума, одредбе посебних уговора предвиђених у члану 4. став 2. овог споразума, остају и даље на снази, осим ако тим уговорима није другачије предвиђено.</p>
			<p>Члан 16.Ступање на снагу</p>
			<p>(1) Овај споразум се закључује на неодређени период.</p>
			<p>(2) Овај споразум ступа на снагу даном пријема другог обавештења којим се Стране међусобно обавештавају да су у складу са својим националним законодавством, спровеле процедуре које су неопходне за ступање на снагу овог споразума.</p>
			<p>Сачињено у Тунису, 16. маја 2017. године, у по два оригинална примерка на арапском, српском и енглеском језику, при чему су сви примерци подједнако аутентични. У случају различитог тумачења овог споразума, меродаван је текст на енглеском језику.</p>
			<table class="tabela-bez-bordera">
				
					
					
				
				
					<tr class="No-Table-Style">
						<td class="No-Table-Style">
							<p>ЗА ВЛАДУРЕПУБЛИКЕ СРБИЈЕ</p>
							<p>_________________________</p>
							<p>Mинистар одбране</p>
						</td>
						<td class="No-Table-Style">
							<p>ЗА ВЛАДУРЕПУБЛИКЕ ТУНИС</p>
							<p>_________________________</p>
							<p>Mинистар националне одбране</p>
						</td>
					</tr>
				
			</table>
			<p>Члан 3.</p>
			<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	


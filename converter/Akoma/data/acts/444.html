



<p></p>
<p>
ЗАКОН</p>
<p>
о престанку важења 
Закона о средствима солидарности за запослене који су 
привремено остали без посла услед ратних дејстава</p>
<p>
"Службени
гласник РС", број 29 од 17. маја 2001.</p>
<p>
</p>
<p>
</p>
<p>
Члан 1.</p>
<p>
Даном ступања на снагу овог
закона, престаје да важи Закон о средствима солидарности за запослене који су
привремено остали без посла услед ратних дејстава („Службени гласник РС”, број
33/99).</p>
<p>
</p>
<p>
Члан 2.</p>
<p>
Средства која се на дан ступања
на снагу овог закона налазе на рачуну Министарства за рад и запошљавање – средства солидарности, као и
средства која ће се остварити на име враћања позајмица из средстава
солидарности у складу са Законом о средствима солидарности за запослене који су
привремено остали без посла услед ратних дејстава, користе се у складу са овим
законом.</p>
<p>
Средства која су остварена,
односно која ће се остварити на име камата и враћања кредита по основу уговора
закључених у циљу реализације економско-социјалних
програма, користе се за реализацију усвојених економско-социјалних програма.</p>
<p>
Средства из става 2. овог члана
која преостану по реализацији економско-социјалних програма, преносе се на
рачун буџета Републике Србије и заједно са средствима из става 1. овог члана
користе за решавање вишкова запослених преко министарства надлежног за послове
рада.</p>
<p>
Стручне послове реализације
програма из става 2. овог члана обавља Фонд за развој Републике Србије, у складу са општим актом Фонда.</p>
<p>
Стручне послове из става 3.
овог члана обавља министарство надлежно за послове рада.</p>
<p>
</p>
<p>
Члан 3.</p>
<p>
Надлежни орган предузеће мере
за наплату средстава из члана 2. овог закона, која се не врате у року од осам
дана од дана доспећа, у складу са законом.</p>
<p>
</p>
<p>
Члан 4.</p>
<p>
Овај закон ступа на снагу осмог
дана од дана објављивања у „Службеном гласнику Републике Србије”.</p>


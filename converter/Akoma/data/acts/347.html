



<p>
ЗАКОН</p>
<p>
о задужењу


Србије и


Црне


Горе код


Европске 
инвестиционе банке 
(Пројекат управљања 
електроенергетским системом)</p>
<p>
"Службени лист СЦГ", број 14 од 26. марта 2004.</p>
<p>
</p>
<p>
</p>
<p>
Члан 1.</p>
<p>
Србија и Црна Гора се задужује код Европске
инвестиционе банке у
износу од 22 милиона евра у своје име, а за рачун државе чланице Републике
Србије, за финансирање реализације Пројекта управљања електроенергетским системом.</p>
<p>
</p>
<p>
Члан 2.</p>
<p>
Задужење из члана 1. овог закона извршава
се на основу Уговора о
финансирању између Србије и Црне Горе и Европске инвестиционе банке (Пројекат
управљања електроенергетским системом) (Финансијски уговор), потписаног 30.
октобра 2003. године у
Венецији, између Србије и Црне Горе, као зајмопримца, и Европске
инвестиционе банке, као зајмодавца.</p>
<p>
</p>
<p>
Члан 3.</p>
<p>
Средствима овог зајма финансираће се
следеће компоненте Пројекта
управљања електроенергетским системом:</p>
<p>
1. Успостављање нових система</p>
<p>
– Технички систем управљања, надзор,</p>
<p>
– Систем управљања и прикупљања података (SKADA),</p>
<p>
– Систем за удаљено прикупљање и
обрачунавање мерних података 
(SRAAMD) у Националном
центру за управљање електроенергетским системом,</p>
<p>
– Мобилна калибрациона јединица за мерење
на трансформаторима,</p>
<p>
– Удаљене станице, као и претварачи у
електранама и постројењима;</p>
<p>
2. Телекомуникациона мрежа</p>
<p>
– Уградња од укупно 2200 km 

OPGW кабла (са 48
оптичких влакана)
ради успостављања телекомуникационе мреже која ће 
међусобно повезати сва главна
електроенергетска постројења са 
Националним
центром за управљање електроенергетским системом, како би се омогућило
управљање у реалном времену;</p>
<p>
– Интерконекција са електропривредама у
суседним земљама у
складу са препорукама UCTE,</p>
<p>
– Инсталирање мултиплекс опреме Синхроне
Дигиталне Хијерархије (СДХ) у
свим већим електроенергетским постројењима,</p>
<p>
– Обезбеђивање Система за управљање
телекомуникацијама са свим
карактеристикама у складу са међународним стандардима,</p>
<p>
– Инсталирање опреме телефонских централа у
главним електроенергетским
постројењима како би се омогућиле брзе и поуздане комуникације између особља
производних и преносних постројења
и оператера у диспечерском (контролном) центру,</p>
<p>
– Инсталирање опреме за мрежу података,
према потреби, како би
подржала локалне мреже и мреже ширег подручја 
(LAN/WAN),</p>
<p>
– Инсталирање Е1 мултиплекс
телекомуникационе опреме за 
интерфејс
како би се омогућило повезивање система нове технологије са постојећим
системима,</p>
<p>
– Обезбеђивање напајања, синхронизације и
набавке алата и опреме
за тестирање;</p>
<p>
2. Консултантске услуге би требало да пруже
специјализоване компаније
како би непосредно радиле са Корисником и помогле у тендерским
процедурама, обуци, руковођењу пројектом, итд.</p>
<p>
</p>
<p>
Члан 4.</p>
<p>
Република Србија се обавезује да у року од
30 дана од дана ступања
на снагу овог закона, изда Србији и Црној Гори контрагаранцију о редовном
обезбеђењу средстава, ради благовременог плаћања доспелих обавеза предвиђених
Финансијским уговором из
члана 2. овог закона.</p>
<p>
Република Србија се обавезује да ће
обезбеђивати средства у буџету
за текућу годину за измирење дела доспелих обавеза Јавног предузећа
"Електропривреда Србије", као корисника средстава зајма, ако то оно благовремено не
учини.</p>
<p>
Средства из става 2. овог члана Република
Србија преноси на посебан
рачун Србије и Црне Горе код Народне банке Србије, отворен с искључивом наменом
отплате зајма из члана 2. овог закона.</p>
<p>
</p>
<p>
Члан 5.</p>
<p>
Курсне разлике које могу настати у вези с
измирењем обавеза у
смислу овог закона сноси Јавно предузеће "Електропривреда Србије", као крајњи
корисник средстава зајма, тј. Република Србија.</p>
<p>
</p>
<p>
Члан 6.</p>
<p>
Народна банка Србије наплаћује од Јавног
предузећа 
"Електропривреда
Србије", као крајњег корисника средстава зајма, тј. Републике Србије, трошкове за
трансфер средстава за отплату
обавеза Европској инвестиционој банци, као провизију за услуге које пружа
у смислу овог закона.</p>
<p>
</p>
<p>
Члан 7.</p>
<p>
Овај закон ступа на снагу наредног дана од
дана објављивања у
"Службеном листу СЦГ".</p>
<p>
</p>


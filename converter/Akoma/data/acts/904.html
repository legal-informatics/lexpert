


	
	Zakon

	


	
				<p></p>
				<p>На основу члана 112. став 1. тачка 2. Устава Републике Србије, доносим</p>
				<p>УКАЗ</p>
				<p>о проглашењу Закона о потврђивању Споразума између Владе Републике Србије и Владе Руске Федерације о оснивању Српско-руског хуманитарног центра</p>
				<p>Проглашава се Закон о потврђивању Споразума између Владе Републике Србије и Владе Руске Федерације о оснивању Српско-руског хуманитарног центра, који је донела Народна скупштина Републике Србије на Деветој седници Другог редовног заседања у 2012. години, 24. децембра 2012. године.</p>
				<p>ПР број 111</p>
				<p>У Београду, 24. децембра 2012. године</p>
				<p>Председник Републике,</p>
				<p>Томислав Николић, с.р.</p>
				<p>ЗАКОН</p>
				<p>о потврђивању Споразума између Владе Републике Србије и Владе Руске Федерације о оснивању Српско-руског хуманитарног центра</p>
				<p>"Службени гласник РС - Међународни 
				уговори", број 6
				од 24. 
				децембра 2012.</p>
				<p></p>
				<p>Члан 1.</p>
				<p>Потврђује се Споразум између Владе Републике Србије и Владе Руске Федерације o оснивању Српско-руског хуманитарног центра, који је потписан у Нишу, дана 25. априла 2012. године, у оригиналу на српском и руском језику.</p>
				<p>Члан 2.</p>
				<p>Текст Споразума у оригиналу на српском језику гласи: </p>
				<p>СПОРАЗУМ</p>
				<p>између Владе Републике Србије и Владе Руске Федерације о оснивању Српско-руског хуманитарног центра</p>
				<p>Влада Републике Србије и Влада Руске Федерације, (у даљем тексту: Стране), руководећи се Споразумом између Владе Републике Србије и Владе Руске Федерације о сарадњи у области ванредног хуманитарног реаговања, спречавања елементарних непогода и техногених хаварија и уклањања њихових последица од 20. октобра 2009. године,</p>
				<p>споразумеле су се о следећем:</p>
				<p>Члан 1.</p>
				<p>Стране оснивају Српско-руски хуманитарни центар (у даљем тексту: Центар) ради обављања задатака хуманитарног реаговања у ванредним ситуацијама на територији Републике Србије и других земаља у окружењу.</p>
				<p>Статут Центра утврђује се посебним Споразумом између Страна.</p>
				<p>Члан 2.</p>
				<p>Центар се оснива на територији Републике Србије, са седиштем у граду Нишу.</p>
				<p>На територији Републике Србије Центар може да оснива филијале и представништва.</p>
				<p>Члан 3.</p>
				<p>Центар је међувладина хуманитарна непрофитна организација која ужива права правног лица на територијама држава Страна у складу с њиховим прописима.</p>
				<p>Центар се региструје у Републици Србији у складу са прописима Републике Србије. </p>
				<p>Члан 4.</p>
				<p>Центар обавља своју делатност у складу са овим споразумом, другим међународним споразумима у којима учествују државе Стране, прописима Републике Србије и Статутом Центра.</p>
				<p>Приликом обављања своје делатности Центар сарађује с државним органима, органима територијалне аутономије и органима јединица локалне самоуправе Републике Србије, као и са профилним европским и другим међународним структурама.</p>
				<p>Центар не може да обавља делатност која је директно или индиректно усмерена против интереса једне од Страна.</p>
				<p>Члан 5. </p>
				<p>Центар обавља следеће задатке:</p>
				<p>– учешће у акцијама спречавања и ликвидације ванредних ситуација, укључујући гашење пожара;</p>
				<p>– пружање ванредне хуманитарне помоћи становништву погођеном ванредном ситуацијом;</p>
				<p>– реализација заједничких пројеката и програма на територији Републике Србије и других земаља у окружењу, укључујући пројекте и програме хуманитарног разминирања;</p>
				<p>– обука и стручно усавршавање кадрова из области спречавања и ликвидације ванредних ситуација;</p>
				<p>– тестирање и демонстрација савремених ватрогасно-спасилачких средстава и технологија;</p>
				<p>– обављање других задатака који не противурече циљевима оснивања Центра.</p>
				<p>Ради обезбеђивања реализације задатака поверених Центру Стране издвајају усаглашену количину снага и средстава, формирају и одржавају залихе материјално-техничких средстава. </p>
				<p>Члан 6. </p>
				<p>Органи Страна надлежни за примену овог споразума су: </p>
				<p>1) са српске Стране – Министарство унутрашњих послова Републике Србије;</p>
				<p>2) са руске Стране – Министарство Руске Федерације за цивилну заштиту, ванредне ситуације и уклањање последица елементарних непогода.</p>
				<p>Члан 7.</p>
				<p>Радно-правни статус српског особља Центра одређује се у складу са прописима Републике Србије.</p>
				<p>Руско особље Центра током његовог боравка на територији Републике Србије ужива правни статус утврђен за административно и техничко особље Амбасаде Руске Федерације, у складу са Бечком конвенцијом о дипломатским односима из 1961. године.</p>
				<p>Члан 8.</p>
				<p>Центар се оснива на основу почетних удела Страна.</p>
				<p>Почетни удео Страна укључује буџетска средства Руске Федерације и Републике Србије, као и покретну и непокретну имовину, коју Стране дају Центру на коришћење.</p>
				<p>Члан 9. </p>
				<p>Имовину Центра чине новчана средства и имовина коју су Стране предале на коришћење у својству почетног удела, као и имовина, новчана и друга средства и интелектуална својина, стечена током његовог рада.</p>
				<p>Члан 10. </p>
				<p>Средства за рад Центра не могу да буду предмет претреса, реквизиције, конфискације, експропријације или неког другог облика административног ни судског извршења.</p>
				<p>Члан 11.</p>
				<p>Органи управљања Центром су: Управни одбор, Дирекција и Надзорни одбор.</p>
				<p>Члан 12.</p>
				<p>Управни одбор је највиши орган управљања Центром.</p>
				<p>Свака Страна именује три члана Управног одбора, у року од месец дана од дана потписивања овог споразума.</p>
				<p>Управни одбор доноси одлуке консензусом, на начин предвиђен Статутом Центра.</p>
				<p>Члан 13.</p>
				<p>Дирекција Центра је извршни орган Центра.</p>
				<p>Дирекцију Центра чине директор Центра, кодиректор Центра, заменици директора Центра и чланови Дирекције, који се именују по принципу паритета.</p>
				<p>Директора, кодиректора Центра и заменике директора Центра именује Управни одбор, на две године. Након оснивања Центра првим на функцију директора именује се представник српске Стране.</p>
				<p>Члан 14.</p>
				<p>Надзорни одбор је надзорни орган Центра.</p>
				<p>Чланове Надзорног одбора Центра именују Стране по принципу паритета. </p>
				<p>Члан 15. </p>
				<p>Структура, начин функционисања и организација Центра и поступак реорганизације утврђују се Статутом Центра.</p>
				<p>Члан 16. </p>
				<p>Делатност Центра финансира се из:</p>
				<p>– буџетских средстава Страна;</p>
				<p>– грантова и донација физичких и правних лица, заинтересованих за подршку раду Центра;</p>
				<p>– средстава која Центру пружају треће земље или међународне организације;</p>
				<p>– средстава стечених приликом обављања дозвољених облика рада Центра, укључујући пружање услуга. </p>
				<p>Ради обезбеђивања рада Центра може се користити подршка у облику материјалних ресурса и услуга, који се обезбеђују из извора других страна.</p>
				<p>Члан 17. </p>
				<p>У програмима и пројектима које спроводи Центар могу учествовати међународне организације, треће државе, као и правна и физичка лица тих држава, о чему се закључује споразум између Центра и потенцијалних учесника.</p>
				<p>Члан 18. </p>
				<p>Званични језици Центра су српски и руски језик.</p>
				<p>Члан 19.</p>
				<p>У случају деловања више силе на рад Центра, надлежни органи из члана 6. овог споразума у најкраћем року предузимају неопходне мере за обезбеђење безбедних услова за животе запослених у Центру, као и за очување имовине Центра и поновно успостављање рада Центра.</p>
				<p>Члан 20.</p>
				<p>Стране додељују Центру олакшице, привилегије и имунитете неопходне за рад Центра.</p>
				<p>Олакшице, привилегије и имунитети из става 1. овог члана утврђују се посебним споразумом, који подлеже потврђивању.</p>
				<p>Члан 21.</p>
				<p>У случају престанка рада Центра у складу са чланом 25. овог споразума, Стране формирају Ликвидациону комисију и одређују начин њеног рада.</p>
				<p>Члан 22.</p>
				<p>Спорови и неспоразуми између Страна настали применом или тумачењем овог споразума решаваће се путем преговора и консултација.</p>
				<p>Члан 23. </p>
				<p>Овај споразум може бити измењен уз узајамну сагласност Страна. </p>
				<p>О изменама овог споразума закључује се посебан протокол који ступа на снагу на начин предвиђен чланом 25. овог споразума.</p>
				<p>Члан 24. </p>
				<p>У случају да трећа држава постаје учесник у раду Центра, потписује се одговарајући споразум који подлеже потврђивању и од тренутка његовог ступања на снагу престаје да важи овај споразум.</p>
				<p>Члан 25.</p>
				<p>Овај споразум ступа на снагу 30 дана од пријема последњег писменог обавештења којим Стране обавештавају једна другу о окончању унутрашњих законских процедура неопходних за његово ступање на снагу, а привремено се примењује од дана његовог потписивања, изузев одредаба чл. 7, 10, 17, 20, 21, 22, 23. и 24, које се примењују од дана његовог ступања на снагу.</p>
				<p>Споразум остаје на снази пет година од дана ступања на снагу и аутоматски ће се продужавати за по пет година, уколико ниједна Страна у писменој форми не обавести другу Страну о својој намери да раскине овај споразум најмање шест месеци пре истека важећег рока. </p>
				<p>Састављено у Нишу, 25. априла 2012. године у два оригинална примерка на српском и руском језику, при чему оба примерка имају једнаку снагу.</p>
				<table class="tabela-bez-bordera">
					
						<tr>
							<td>
								<p>За Владу</p>
							</td>
							<td>
								<p>За Владу</p>
							</td>
						</tr>
						<tr>
							<td>
								<p>Републике Србије</p>
							</td>
							<td>
								<p>Руске Федерације</p>
							</td>
						</tr>
						<tr>
							<td>
								<p>Ивица Дачић, с.р.</p>
							</td>
							<td>
								<p>Владимир Пучков, с.р.</p>
							</td>
						</tr>
					
				</table>
				<p>Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	


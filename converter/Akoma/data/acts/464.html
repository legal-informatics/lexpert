




	Редакцијски пречишћен текст
<p></p>
<p></p>
<p></p>
<p></p>
<p></p>
<p>

ЗАКОН</p>
<p>

о попису пољопривреде 
2012*. године</p>
<p>
„Службени гласник РС“ 

бр. 104
од 16. децембра 2009, 
24 од 4. 
априла 2011.</p>
<p>
</p>
<p>
*Службени 
гласник РС,

број 
24/2011</p>
<p>
 </p>
<p>
 </p>
<p>
I. ОСНОВНЕ ОДРЕДБЕ</p>
<p>
</p>
<p>
Предмет закона</p>
<p>
</p>
<p>
Члан 1.</p>
<p>
Овим законом утврђује се правни оквир којим се обухватају:
садржај, припрема, организација и спровођење Пописа пољопривреде 2012*. године у
Републици Србији (у даљем тексту: попис), као и обавезе државних органа и других
органа и организација у попису, обавезе и дужности давалаца пописних података и
лица која врше послове пописа, објављивање пописних резултата и финансирање пописа.</p>
<p>
Попис се спроводи од 1. октобра до 15. децембра 2012. године*.</p>
<p>
Непосредно по завршетку пописа врши се контрола квалитета
података прикупљених пописом на узорку ради оцењивања обухвата и квалитета прикупљених
података.</p>
<p>
Попис и контрола квалитета података прикупљених пописом
спроводе се према стању на дан 30. 
септембра 2012. године* у 24,00 сата.</p>
<p>
</p>
<p>
*Службени 
гласник РС,

број 
24/2011</p>
<p>
</p>
<p>
Повезаност пописа пољопривреде и
пописа становништва</p>
<p>
</p>
<p>
Члан 2.</p>
<p>
У Попису становништва, домаћинстава и станова 2011. године,
поред основних података о становништву, домаћинствима и становима прикупљају се
и подаци о пољопривредним активностима које се одвијају у домаћинствима.</p>
<p>
Прикупљени подаци из става 1. овог члана користе се за
идентификацију породичних пољопривредних газдинстава и на основу њих израђује се
листа домаћинстава која ће бити обухваћена пописом пољопривреде.</p>
<p>
Координација активности између пописа становништва и пописа
пољопривреде треба да допринесе уштеди у финансијским средствима, као и повећању
корисности података из ова два пописа. Употреба заједничких статистичких стандарда,
дефиниција и класификација обезбеђује конзистентност и упоредивост података и њихову
лакшу интерпретацију и анализу.</p>
<p>
Попис пољопривреде спроводи се после пописа становништва,
тако да се за његово спровођење користе органи задужени за организацију и спровођење
пописа становништва.</p>
<p>
Скице и описи граница пописних кругова које је Републички
геодетски завод израдио за потребе Пописа становништва, домаћинстава и станова
2011. године користе се и за Попис пољопривреде 2012. године*.</p>
<p>
</p>
<p>
*Службени 
гласник РС,

број 
24/2011</p>
<p></p>
<p>
Значење појединих израза</p>
<p>
</p>
<p>
Члан 3.</p>
<p>
Поједини изрази употребљени у овом закону имају следеће
значење:</p>
<p>
1) пољопривредна производња јесте процес производње биљних
и сточарских производа, узгој рибе, пчела, односно други облици пољопривредне производње
(гајење печурака, пужева, стакленичка, пластеничка производња, гајење зачинског
и лековитог биља, производња семена поврћа и цвећа, украсног биља, садница четинара,
производња садног материјала, воћа и винове лозе, производња расада поврћа и друго),
која се обавља на пољопривредном земљишту, као и на другом земљишту;</p>
<p>
2) пољопривредно газдинство јесте технички и економски
самостална производна јединица која има јединствено управљање и на којој привредно
друштво, земљорадничка задруга, установа или друго правно лице, предузетник или
породично пољопривредно газдинство обавља пољопривредну производњу;</p>
<p>
3) породично пољопривредно газдинство јесте свака породична
или друга заједница лица која заједно станују и заједнички троше своје приходе за
подмиривање основних животних потреба (укључујући и самачко домаћинство), чији се
чланови (један или више) баве пољопривредном производњом било као примарном било
као секундарном активношћу, која има јединствено управљање, заједнички користи средства
за производњу (земљиште, машине, објекте) и рад својих чланова, без обзира на то
да ли они производе само за своје потребе (некомерцијално пољопривредно газдинство)
или за своје потребе и продају (комерцијално пољопривредно газдинство). 
</p>
<p>
</p>
<p>
Јединице које се обухватају пописом</p>
<p>
</p>
<p>
Члан 4.</p>
<p>
Пописом се обухватају:</p>
<p>
1) породична пољопривредна газдинства која имају најмање
0,5 хектара пољопривредног земљишта на којем обављају пољопривредну производњу;</p>
<p>
2) породична пољопривредна газдинства која имају мање од
0,5 хектара пољопривредног земљишта на којем обављају ратарску, сточарску, воћарску,
виноградарску, повртарску производњу, производњу цвећа (стакленици и пластеници),
односно баве се другим облицима пољопривредне производње, која је намењена тржишту,
као и узгој рибе, гајење печурака, пужева, пчела и др.;</p>
<p>
3) привредна друштва, земљорадничке задруге, предузетници
и други облици организовања са статусом правног лица који су регистровани да претежно
обављају делатности пољопривредне производње, и</p>
<p>
4) привредна друштва, установе и друга правна лица регистрована
у другој делатности која имају организоване огранке или друге организационе делове
у којима се обавља делатност пољопривредне производње.</p>
<p>
</p>
<p>
Подаци о пољопривредним газдинствима</p>
<p>
</p>
<p>
Члан 5.</p>
<p>
У попису се прикупљају подаци о структури пољопривредних
газдинстава: локација, земљишни фонд и категорија коришћења пољопривредног земљишта,
површине под усевима, површине воћњака и број стабала, површине винограда и број
чокота винове лозе, наводњавање, употреба органских и минералних ђубрива као и средстава
за заштиту биља, број стоке – по врстама и категоријама, број живине, број осталих
животиња, кошнице пчела, подаци о пољопривредној механизацији и објектима, радној
снази, продаји пољопривредних производа, органској пољопривредној производњи, допунским
делатностима, као и подаци о рибњацима и површинама под шумама.</p>
<p>
</p>
<p>
Методи спровођења пописа</p>
<p>
</p>
<p>
Члан 6.</p>
<p>
Подаци о породичним пољопривредним газдинствима прикупљају
се методом интервјуа, од лица које је носилац породичног пољопривредног газдинства
или од пунолетног члана породичног пољопривредног газдинства коме су подаци највише
познати, уз увид у одговарајућу документацију.</p>
<p>
Подаци о привредним друштвима, установама и другим правним
лицима прикупљају се извештајним методом – путем поште.</p>
<p>
</p>
<p>
II. ОБАВЕЗЕ ДРЖАВНИХ И ДРУГИХ ОРГАНА
И ОРГАНИЗАЦИЈА У ПРИПРЕМАМА, ОРГАНИЗАЦИЈИ И СПРОВОЂЕЊУ ПОПИСА</p>
<p>
</p>
<p>
Улога Републичког завода за статистику,
пописних комисија и јединица локалне самоуправе у извршењу пописа</p>
<p>
</p>
<p>
Члан 7.</p>
<p>
Попис припрема, организује и спроводи Републички завод
за статистику.</p>
<p>
Одређене послове припреме, организације и спровођење пописа
на територији општина, градова и града Београда Републички завод за статистику обавља
преко пописних комисија, у складу са овим законом.</p>
<p>
Пописне комисије из става 2. овог члана именује Републички
завод за статитику.</p>
<p>
Јединице локалне самоуправе су обавезне да пруже помоћ
Републичком заводу за статистику и пописним комисијама у извршењу пописа. 
</p>
<p>
</p>
<p>
Послови Републичког завода за статистику</p>
<p>
</p>
<p>
Члан 8.</p>
<p>
Републички завод за статистику врши следеће послове: израђује
методологију за попис и садржај свих пописних и помоћних образаца и осталих инструмената
пописа, израђује и штампа упитнике, упутства и друго; стара се о благовременом и
потпуном извршењу овог закона; утврђује јединствену и међународну упоредиву методологију
пописа, са јединственим дефиницијама јединица и обележја, јединственим класификацијама
и садржајем обрадних и публикационих табела по јединственом програму обраде података,
спроводи статистичку контролу квалитета података прикупљених на терену; сарађује
с другим органима државне управе и организацијама и јединицама локалне самоуправе
и координира заједничке активности у вези са припремама, организацијом и спровођењем
пописа, даје инструкције, пружа стручну помоћ, тражи извештаје, податке и обавештења;
обезбеђује потпуно, тачно и благовремено обавештавање становништва и пољопривредних
газдинстава о значају и циљевима пописа, начину и времену његовог спровођења, распоређује
и доставља пописне обрасце и упутства пописним комисијама; одређује инструкторе
пописа; врши стручну обуку чланова пописних комисија, инструктора и контролора;
доноси упутства за организацију и извршење пописа; издаје пописна овлашћења за рад
учесницима у попису; саставља предрачун трошкова пописа; распоређује финансијска
средства пописним комисијама; прикупља податке, врши контролу и припрему пописне
грађе за обраду; обрађује прикупљене податке и објављује резултате пописа; стара
се о смештају и чувању пописне грађе по пријему од пописних комисија и обезбеђује
заштиту прикупљених података, у складу са законом и другим прописима.</p>
<p>
</p>
<p>
Послови пописних комисија</p>
<p>
</p>
<p>
Члан 9.</p>
<p>
Пописне комисије руководе припремама, организацијом и спровођењем
пописа на територији општина, градова и града Београда и одговорне су за благоворемено
предузимање потребних мера ради обезбеђења свих припрема за попис, организацију
и квалитетно и правовремено извршење пописа.</p>
<p>
Пописне комисије обављају следеће послове: организују и
спроводе попис на територији општина, градова и града Београда; обавештавају становништво
и пољопривредна газдинства о значају пописа, начину и времену његовог спровођења,
о правима и дужностима учесника у попису и начину извршавања њихових обавеза, одређују
и именују потребан број општинских, односно градских инструктора, пописивача и контролора
и организују обуку учесника у попису; врше распоређивање пописивача, инструктора
и контролора; предузимају мере ради обезбеђења потпуног обухвата јединица пописа;
преузимају пописни материјал од Републичког завода за статистику и распоређују га
пописивачима, издају учесницима у попису прописана овлашћења за рад; контролишу
рад пописивача, инструктора и контролора и пружају им помоћ; посебно се старају
о правилној примени методолошких и организационих упутстава; преузимају од општинских
инструктора пописну грађу и контролишу њену потпуност и њен квалитет; израђују прве
резултате пописа за насеља и општину и достављају их Републичком заводу за статистику
у року од 10 дана по завршеном пописивању; достављају пописну грађу Републичком
заводу за статистику у прописаном року; утврђују накнаде за рад учесницима у попису
и старају се о правилном распореду и рационалној употреби финансијских средстава
одређених за попис; израђују обрачун утрошених средстава и врше друге послове у
вези с припремама и спровођењем пописа, у складу са упутствима Републичког завода
за статистику.</p>
<p>
Пописне комисије имају најмање пет чланова.</p>
<p>
</p>
<p>
Послови министарстава и посебних
организација</p>
<p>
</p>
<p>
Члан 10.</p>
<p>
У обављању појединих послова у вези с пописом, а у оквиру
свог делокруга из задатака утврђених законом, поред Републичког завода за статистику
учествују:</p>
<p>
1) Министарство пољопривреде, шумарства и водопривреде,
и</p>
<p>
2) остала министарства и посебне организације.</p>
<p>
</p>
<p>
Министарство пољопривреде, водопривреде
и шумарства</p>
<p>
</p>
<p>
Члан 11.</p>
<p>
Министарство пољопривреде, шумарства и водопривреде даје
мишљење о методологији пописа пољопривреде, садржају пописних образаца и пружа подршку
Републичком заводу за статистику преко својих органа у току спровођења пописа на
терену.</p>
<p>
</p>
<p>
Остала министарства и посебне организације</p>
<p>
</p>
<p>
Члан 12.</p>
<p>
Министарства и посебне организације, из члана 10. тачка
2) овог закона обавезни су да, у случају потребе, пруже помоћ Републичком заводу
за статистику у извршењу пописа у оквиру свог делокруга утврђеног законом.</p>
<p>
</p>
<p>
Послови општинских управа, градских
управа и градске управе града Београда</p>
<p>
</p>
<p>
Члан 13.</p>
<p>
Општинске управе, градске управе и градска управа града
Београда обављају послове утврђене овим законом и организационо-методолошким упутством
Републичког завода за статистику и прате спровођење пописа на територији јединица
локалне самоуправе.</p>
<p>
</p>
<p>
III ФИНАНСИРАЊЕ ПОПИСА</p>
<p>
</p>
<p>
Члан 14.</p>
<p>
Средства за финансирање послова Републичког завода за статистику
у попису утврђују се у износу од 1. 498.680.546 динара и обезбеђују се из донација
и у буџету Републике Србије, и то:</p>
<p></p>
<table cellpadding="0" class="MsoNormalTable" border="0" cellspacing="0">
	<tr>
		<td style="width:11.875rem;padding:0cm 0cm 0cm 0cm" valign="top" width="190">
		<p>
		1) за 2010. годину </p></td>
		<td style="width:11.875rem;padding:0cm 0cm 0cm 0cm" valign="top" width="190">
		<p>
		22.533.222 динара</p></td>
	</tr>
	<tr>
		<td style="width:11.875rem;padding:0cm 0cm 0cm 0cm" valign="top" width="190">
		<p>
		2) за 2011. годину </p></td>
		<td style="width:11.875rem;padding:0cm 0cm 0cm 0cm" valign="top" width="190">
		<p>
		1.260.937.358 динара</p></td>
	</tr>
	<tr>
		<td style="width:11.875rem;padding:0cm 0cm 0cm 0cm" valign="top" width="190">
		<p>
		3) за 2012. годину </p></td>
		<td style="width:11.875rem;padding:0cm 0cm 0cm 0cm" valign="top" width="190">
		<p>
		180.160.434 динара</p></td>
	</tr>
	<tr>
		<td style="width:11.875rem;padding:0cm 0cm 0cm 0cm" valign="top" width="190">
		<p>
		4) за 2013. годину </p></td>
		<td style="width:11.875rem;padding:0cm 0cm 0cm 0cm" valign="top" width="190">
		<p>
		35.049.532 динара</p></td>
	</tr>
</table>
<p>
</p>
<p>
Средства из става 1. овог члана планирају се у Буџету,
у оквиру раздела Републичког завода за статистику.</p>
<p>
Део средстава из става 1. овог члана Републички завод за
статистику преноси пописним комисијама за спровођење пописа, преко општинских управа,
градских управа и градске управе града Београда.</p>
<p>
Општинске управе, градске управе и градска управа града
Београда воде евиденцију о утрошку средстава из става 2. овог члана и достављају
извештај Републичком заводу за статистику, на његов захтев.</p>
<p>
</p>
<p>
Валоризација и коришћење финансијских
средстава</p>
<p>
</p>
<p>
Члан 15.</p>
<p>
Средства за финансирање послова у попису, из члана 14.
овог закона, предвиђена су на бази текућих цена из месеца априла 2009. године.</p>
<p>
Средства предвиђена за поједине године валоризују се у
складу са висином планираних средстава у буџету за текућу годину.</p>
<p>
</p>
<p>
Периодика извештавања о утрошку
средстава и извршеним пословима</p>
<p>
</p>
<p>
Члан 16.</p>
<p>
Републички завод за статистику обавештава Владу, до
31. марта сваке године, о утрошку средстава обезбеђених из буџета Републике Србије
у претходној години и о извршеним пословима у вези са пописом предвиђеним у тој
години.</p>
<p>
</p>
<p>
Накнаде лицима која учествују у
попису</p>
<p>
</p>
<p>
Члан 17.</p>
<p>
На накнаде које исплаћује Републички завод за статистику
за рад лица која учествују у припремама, организовању и спровођењу пописа утврђују
се пореска обавеза и плаћање доприноса за обавезно социјално осигурање у складу
са законима којима се уређују порез на доходак грађана и доприноси за обавезно социјално
осигурање.</p>
<p>
</p>
<p>
IV. ОБАВЕЗЕ И ДУЖНОСТИ ДАВАЛАЦА
ПОДАТАКА И ЛИЦА КОЈА ВРШЕ ПОСЛОВЕ ПОПИСА</p>
<p>
</p>
<p>
Дужности привредних субјеката и
организационих јединица других субјеката</p>
<p>
</p>
<p>
Члан 18.</p>
<p>
Привредна друштва, земљорадничке задруге, предузетници
и други облици организовања који претежно обављају делатност пољопривредне производње,
као и огранци или други организациони делови у којима се обавља пољопривредна производња,
а налазе се у саставу привредног друштва или другог облика организовања регистрованог
у другој делатности, дужни су да 
до 15. децембра 2012. године* попуне пописне обрасце
и поштом доставе Републичком заводу за статистику.</p>
<p>
Пописни образац попуњава овлашћено лице према методолошком
упутству Републичког завода за статистику.</p>
<p>
Лице које даје податке о јединици пописа, дужно је да на
бази расположиве документације, у року и без накнаде попуни одговоре на сва питања
у пописном образцу.</p>
<p>
</p>
<p>
*Службени 
гласник РС,

број 
24/2011</p>
<p></p>
<p>
Дужности пописивача и других непосредних
извршилаца послова у попису</p>
<p>
</p>
<p>
Члан 19.</p>
<p>
Пописивачи, инструктори и друга лица која врше послове
у вези с пописом дужни су да благовремено и на прописан начин обављају послове пописа.</p>
<p>
</p>
<p>
Заштита података прикупљених у попису</p>
<p>
</p>
<p>
Члан 20.</p>
<p>
Лица из члана 19. овог закона дужна су да чувају као службену
тајну све податке прикупљене од јединица које се обухватају пописом а који се односе
на личне, породичне, имовинске и економске прилике.</p>
<p>
Подаци прикупљени у складу с овим законом могу се користити
искључиво у статистичке сврхе, а дисеминирају се у збирном (агрегираном) облику.</p>
<p>
</p>
<p>
Писмено обавештавање домаћинстава
о времену доласка пописивача</p>
<p>
</p>
<p>
Члан 21.</p>
<p>
Ако пописивач у време пописа не затекне у стамбеном 
објекту ниједног члана домаћинства, оставиће писмено обавештење да је носилац 
породичног пољопривредног газдинства дужан да се 
до 15. децембра 2012. године* јави надлежном
органу ради давања података у вези с пописом.</p>
<p>
</p>
<p>
*Службени 
гласник РС,

број 
24/2011</p>
<p></p>
<p>
V. КАЗНЕНЕ ОДРЕДБЕ</p>
<p>
</p>
<p>
Члан 22.</p>
<p>
Новчаном казном од 100.000 до 1.000.000 динара казниће
се за прекршај правно лице (привредно друштво, земљорадничка задруга и други облик
организовања) које претежно обавља делатност пољопривредне производње ако не достави
податке у прописаном року, односно ако достави нетачне и непотпуне податке који
се прикупљају у складу са овим законом (члан 18. став 1).</p>
<p>
Новчаном казном у износу од 30.000 до 50.000 динара казниће
се за прекршај одговорно лице у правном лицу из става 1. овог члана.</p>
<p>
Новчаном казном од 20.000 до 50.000 динара казниће се за
прекршај предузетник из члана 18. став 1. овог закона. </p>
<p>
</p>
<p>
Члан 23.</p>
<p>
Новчаном казном од 20.000 до 50.000 динара казниће се за
прекршај носилац породичног пољопривредног газдинства ако одбије да пописивачу да
податке о газдинству или му да нетачне или непотпуне податке који се прикупљају
у складу са овим пописом (члан 6. став 1). </p>
<p>
</p>
<p>
Члан 24.</p>
<p>
Новчаном казном од 20.000 до 50.000 динара казниће се за
прекршај пописивач, инструктор и друга лица ако послове у вези са пописом не врше
благовремено и на прописан начин (члан 19).</p>
<p>
</p>
<p>
VI. ПРЕЛАЗНЕ И ЗАВРШНЕ ОДРЕДБЕ</p>
<p>
</p>
<p>
Прописивање и објављивање методолошких
инструмената пописа</p>
<p>
</p>
<p>
Члан 25.</p>
<p>
Директор Републичког завода за статистику прописује пописне
обрасце и методолошка упутства за организовање и спровођење пописа.</p>
<p>
Обрасци из става 1. објављују се у „Службеном гласнику
Републике Србије”.</p>
<p>
</p>
<p>
Објављивање првих и коначних резултата
пописа</p>
<p>
</p>
<p>
Члан 26.</p>
<p>
Републички завод за статистику објављује:</p>
<p>
1) прве резултате пописа у року од 30 дана од дана завршетка
пописа, и</p>
<p>
2) коначне резултате пописа у периоду 
од 1. јануара 2013. до 31. 
децембра 2014. године*.</p>
<p>
</p>
<p>
*Службени 
гласник РС,

број 
24/2011</p>
<p></p>
<p>
Ступање на снагу овог закона</p>
<p>
</p>
<p>
Члан 27.</p>
<p>
Овај закон ступа на снагу осмог дана од дана објављивања
у „Службеном гласнику Републике Србије”.</p>


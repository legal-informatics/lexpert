




	Редакцијски пречишћен текст

<p></p>
<p></p>
<p>
ЗАКОН</p>
<p>
о Правосудној академији</p>
<p>
„Службени гласник РС“ 

бр. 104
од 16. децембра 2009, 
32 од 20. марта 2014 - УС, 106 од 21. децембра 2015.</p>
<p>
</p>
<p>
</p>
<p>
I. ОСНОВНЕ ОДРЕДБЕ</p>
<p>
</p>
<p>
Предмет закона</p>
<p>
</p>
<p>
Члан 1.</p>
<p>
Овим законом се оснива Правосудна академија (у даљем тексту:
Академија) и уређују се њен статус, делатност, органи управљања и финансирање, као
и почетна и стална обука судија, јавних тужилаца и заменика јавних тужилаца (у даљем
тексту: тужиоци), обука судијских и тужилачких помоћника и приправника и обука судског
и тужилачког особља.</p>
<p>
</p>
<p>
Циљ оснивања Академије</p>
<p>
</p>
<p>
Члан 2.</p>
<p>
Циљ оснивања Академије јесте да допринесе професионалном,
независном, непристрасном и ефикасном обављању судијске и тужилачке функције и стручном
и ефикасном обављању послова судског и тужилачког особља.</p>
<p>
</p>
<p>
Статус Академије</p>
<p>
</p>
<p>
Члан 3.</p>
<p>
Оснивач Академије је Република Србија.</p>
<p>
Академија се оснива као установа која обавља делатности
ради обезбеђивања остваривања права утврђених законом.</p>
<p>
Академија има својство правног лица. </p>
<p>
Седиште Академије је у Београду.</p>
<p>
На унутрашње уређење и послове које обавља Академија, сходно
се примењују одредбе закона који уређује јавне службе, ако овим законом није друкчије
одређено.</p>
<p>
Надзор над законитошћу рада Академије врши министарство
надлежно за правосуђе.</p>
<p>
</p>
<p>
Печат Академије</p>
<p>
</p>
<p>
Члан 4.</p>
<p>
Академија има свој печат.</p>
<p>
Садржина и начин коришћења печата Академије утврђује се
Статутом Академије, у складу са законом који уређује печат државних и других органа.</p>
<p>
</p>
<p>
II. ДЕЛАТНОСТ И ОРГАНИЗАЦИЈА АКАДЕМИЈЕ</p>
<p>
</p>
<p>
Делатност Академије</p>
<p>
</p>
<p>
Члан 5.</p>
<p>
Академија:</p>
<p>
– организује и спроводи пријемни испит за почетну обуку;</p>
<p>
– организује и спроводи почетну обуку;</p>
<p>
– организује и спроводи сталну обуку судија и тужилаца;</p>
<p>
– организује и спроводи обуку предавача и ментора;</p>
<p>
– организује и спроводи стручно усавршавање судског и тужилачког
особља;</p>
<p>
– успоставља и одржава сарадњу са домаћим, страним и међународним
институцијама, организацијама и удружењима, у вези са пословима које обавља;</p>
<p>
– издаје публикације и обавља другу издавачку делатност;</p>
<p>
– обавља истраживачко аналитичке послове и сарађује са
научним институцијама;</p>
<p>
– систематски прикупља податке који су од значаја за рад
Академије, а нарочито о спровођењу обуке и резултатима обуке и води документационо
информациони центар;</p>
<p>
– прикупља и обрађује судску праксу;</p>
<p>
– обавља и друге послове утврђене законом и Статутом Академије
(у даљем тексту: Статут). </p>
<p>

Академија може спроводити програме стручног усавршавања извршитеља, 
јавних бележника, јавнобележничких помоћника и јавнобележничких приправника, на 
основу уговора између Академије и Коморе извршитеља, односно Јавнобележничке 
коморе.*</p>
<p>
*Службени гласник РС, број 106/2015</p>
<p>
</p>
<p>
Органи Академије</p>
<p>
</p>
<p>
Члан 6.</p>
<p>
Органи Академије су Управни одбор, директор и Програмски
савет.</p>
<p>
</p>
<p>
Управни одбор</p>
<p>
</p>
<p>
Члан 7.</p>
<p>
Управни одбор је орган који управља Академијом и његов
састав чини девет чланова. </p>
<p>
Чланови Управног одбора су: четири члана које именује Високи
савет судства из реда судија, од којих два именује на предлог удружења судија; два
члана које именује Државно веће тужилаца из реда тужилаца, од којих једног именује
на предлог удружења тужилаца; и три члана које именује Влада, од којих је један
државни секретар у министарству надлежном за правосуђе задужен за стручно усавршавање
запослених у правосуђу, а један из реда запослених у Академији. </p>
<p>
Чланови Високог савета судства и Државног већа тужилаца
не могу бити чланови Управног одбора.</p>
<p>
Мандат чланова Управног одбора траје четири године, с могућношћу
поновног избора на још један мандат.</p>
<p>
Чланови и председник Управног одбора имају право на накнаду
за рад у висини од 30% од основне плате судије основног суда.</p>
<p>
</p>
<p>
Председник Управног одбора</p>
<p>
</p>
<p>
Члан 8.</p>
<p>
Чланови Управног одбора бирају председника Управног одбора
међу члановима Управног одбора из реда судија и тужилаца.</p>
<p>
Мандат председника Управног одбора траје четири године,
са могућношћу поновног избора на још један мандат. </p>
<p>
Председник Управног одбора сазива и председава седницама
Управног одбора. </p>
<p>
</p>
<p>
Надлежности Управног одбора</p>
<p>
</p>
<p>
Члан 9.</p>
<p>
Управни одбор Академије:</p>
<p>
– доноси Статут и друге акте Академије у складу са законом
и прати њихову примену;</p>
<p>
– бира и разрешава председника Управног одбора; 
</p>
<p>
– бира и разрешава директора Академије, на основу претходно
спроведеног јавног конкурса;</p>
<p>
– бира и разрешава чланове Програмског савета;</p>
<p>
– усваја програм пријемног испита за почетну обуку;</p>
<p>
– усваја правилник о полагању пријемног испита за почетну
обуку;</p>
<p>
– усваја правилник о полагању завршног испита почетне обуке;</p>
<p>
– усваја програме почетне обуке и доставља их Високом савету
и Државном већу тужилаца ради утврђивања;</p>
<p>
– усваја програме сталне обуке, уз сагласност Високог савета
судства и Државног већа тужилаца;</p>
<p>
– усваја програм обуке судског и тужилачког особља, уз
сагласност Високог савета судства, односно Државног већа тужилаца;</p>
<p>
– усваја посебни програм обуке судијских помоћника и приправника,
уз сагласност Високог савета судства;</p>
<p>
– усваја посебан програм обуке тужилачких помоћника и приправника
и доставља га Државном већу тужилаца ради утврђивања;</p>
<p>
– доноси програм пријемног испита за судијске и тужилачке
приправнике;</p>
<p>
– усваја програм обуке ментора и предавача;</p>
<p>
– одлучује о висини накнаде за рад ментора и предавача;</p>
<p>
– усваја годишњи извештај о раду Академије и годишњи обрачун;</p>
<p>
– даје сагласност на одлуку о именовању чланова сталних
комисија;</p>
<p>
– доноси пословник о свом раду;</p>
<p>
– даје сагласност на акт о унутрашњем уређењу и систематизацији
радних места у Академији;</p>
<p>
– одлучује о коришћењу средства Академије, у складу са
законом; </p>
<p>
– обавља и друге послове у складу са законом и Статутом.
</p>
<p>
</p>
<p>
Престанак функције чланова и председника
Управног одбора</p>
<p>
</p>
<p>
Члан 10.</p>
<p>
Члану Управног одбора престаје функција:</p>
<p>
– истеком мандата на који је изабран;</p>
<p>
– на лични захтев;</p>
<p>
– члану Управног одбора који је судија, тужилац или државни
секретар министарства надлежног за правосуђе, престанком те функције; 
</p>
<p>
– у случају спречености обављања функције члана Управног
одбора у периоду дужем од шест месеци;</p>
<p>
– разрешењем. </p>
<p>
Одлуку о престанку функције члана Управног одбора доноси
орган који га је именовао. </p>
<p>
Орган надлежан за именовање, именује новог члана у року
од 30 дана од дана доношења одлуке о престанку функције члана Управног одбора.</p>
<p>
Поред разлога из става 1. овог члана, председнику Управног
одбора може престати та фунција и разрешењем на основу одлуке Управног одбора.</p>
<p>
</p>
<p>
Начин рада Управног одбора</p>
<p>
</p>
<p>
Члан 11.</p>
<p>
Седнице Управног одбора сазива и њима председава председник
Управног одбора. Управни одбор одржава најмање четири седнице годишње.</p>
<p>
Председник Управног одбора сазива седницу на предлог најмање
једне трећине чланова.</p>
<p>
Седница Управног одбора може бити сазвана и на основу образложеног
писменог захтева директора Академије или члана Управног одбора.</p>
<p>
Управни одбор одржава седнице ако је присутно више од половине
укупног броја чланова. </p>
<p>
</p>
<p>
Начин одлучивања Управног одбора</p>
<p>
</p>
<p>
Члан 12.</p>
<p>
Управни одбор доноси одлуке већином гласова присутног броја
чланова.</p>
<p>
Одлуке о избору и разрешењу председника Управног одбора
и директора Академије, Статут и пословник доносе се двотрећинском већином гласова
свих чланова Управног одбора.</p>
<p>
Начин рада и одлучивања Управног одбора ближе се уређује
пословником. </p>
<p>
</p>
<p>
Директор Академије</p>
<p>
</p>
<p>
Члан 13.</p>
<p>
Директор је извршни орган Академије.</p>
<p>
Директор Академије бира се на период од пет година, уз
могућност поновног избора.</p>
<p>
За директора Академије може се изабрати лице које поред
општих услова за рад у државним органима испуњава следеће услове:</p>
<p>
– да има високу стручну спрему; </p>
<p>
– да има најмање седам година радног искуства у струци;
</p>
<p>
– да има организационе и руководеће способности;</p>
<p>
– да има активно знање једног светског језика.</p>
<p>
</p>
<p>
Надлежности Директора</p>
<p>
</p>
<p>
Члан 14.</p>
<p>
Директор:</p>
<p>
– представља и заступа Академију;</p>
<p>
– извршава одлуке Управног одбора и Програмског савета;</p>
<p>
– координира и организује рад Академије;</p>
<p>
– учествује у раду Управног одбора и Програмског савета;</p>
<p>
– подноси годишњи извештај о раду Управном одбору;</p>
<p>
– доноси акт о унутрашњем уређењу и систематизацији радних
места у Академији, уз сагласност Управног одбора;</p>
<p>
– руководи стручном и техничком службом Академије;</p>
<p>
– обавља и друге послове у складу са законом, Статутом
и другим актима.</p>
<p>
</p>
<p>
Престанак функције директора</p>
<p>
</p>
<p>
Члан 15.</p>
<p>
Директору Академије престаје функција:</p>
<p>
– истеком мандата на који је изабран;</p>
<p>
– на лични захтев;</p>
<p>
– губитком радне способности и испуњавањем услова за пензију;
</p>
<p>
– разрешењем због нестручног и несавесног рада.</p>
<p>
</p>
<p>
Програмски савет</p>
<p>
</p>
<p>
Члан 16.</p>
<p>
Програмски савет је стручни орган Академије.</p>
<p>

Прoгрaмски сaвeт чини 15 члaнoвa кoje имeнуje Упрaвни oдбoр, из рeдa 
судиja и тужилaцa, других стручњaкa, судскoг и тужилaчкoг oсoбљa и корисника 
почетне обуке.*</p>
<p>
Најмање пет чланова Програмског савета су судије, најмање
три су тужиоци, од којих по једног члана предлаже удружење судија, односно удружење
тужилаца, 

a по jeдaн члaн je из рeдa судскoг и тужилaчкoг oсoбљa и корисника 
почетне обуке*.</p>
<p>
Чланови Високог савета судства, Државног већа тужилаца
и чланови Управног одбора не могу бити чланови Програмског савета.</p>
<p>
Чланови Програмског савета из става 3. овог члана

из реда судија, тужилаца и судског и тужилачког особља*, могу
се ослободити до 50% обима посла због рада у Академији.</p>
<p>
Одлуку о ослобођењу из става 5. овог члана доноси Високи
савет судства за судије, Државно веће тужилаца за тужиоце, а старешина правосудног
органа у коме је члан запослен за члана из реда судског и тужилачког особља.</p>
<p>
Чланови Програмског савета који нису из реда судија, тужилаца
и судског и тужилачког особља имају право на посебну накнаду за рад коју утврђује
Управни одбор.</p>
<p>
*Службени гласник РС, број 106/2015</p>
<p>
</p>
<p>
Надлежност Програмског савета</p>
<p>
</p>
<p>
Члан 17.</p>
<p>
Програмски савет Академије: </p>
<p>
– утврђује предлог програма полагања пријемног испита за
почетну обуку; </p>
<p>
– утврђује предлог програма завршног испита почетне обуке;</p>
<p>
– утврђује предлог програма почетне обуке судија и тужиоца;</p>
<p>
– именује чланове сталних комисија, уз сагласност Управног
одбора;</p>
<p>
– образује повремене комисије и радне групе, у складу са
Статутом;</p>
<p>
– утврђује предлог програма сталне обуке судија и тужиоца;</p>
<p>
– утврђује предлог посебног програма обуке судијских и
тужилачких помоћника и приправника;</p>
<p>
– утврђује предлог пријемног испита за судијске и тужилачке
приправнике; </p>
<p>
– утврђује предлог програма обуке судског и тужилачког
особља;</p>
<p>
– утврђује предлог програма обуке ментора и предавача и
других специјализованих програма обуке;</p>
<p>
– именује сталне предаваче из реда судија и тужилаца уз
сагласност Високог савета судства, односно Државног већа тужилаца;</p>
<p>
– даје сагласност на одлуку о избору сталних предавача
који нису судије и тужиоци;</p>
<p>
– утврђује услове за именовање и именује менторе и повремене
предаваче;</p>
<p>
– утврђује предлог правилника за полагање пријемног испита
за почетну обуку;</p>
<p>
– утврђује предлог правилника за полагање завршног испита
почетне обуке;</p>
<p>
– доноси пословник о свом раду;</p>
<p>
– одлучује о приговору на ранг листу кандидата са пријемног
испита за почетну обуку;</p>
<p>
– врши и друге послове у складу са овим законом и Статутом.
</p>
<p>
</p>
<p>
Сталне комисије Програмског савета</p>
<p>
</p>
<p>
Члан 18.</p>
<p>
Програмски савет има сталне комисије:</p>
<p>
– за пријемни испит корисника почетне обуке; </p>
<p>
– за почетну обуку и завршни испит; </p>
<p>
– за сталну обуку;</p>
<p>
– за обуку судијских и тужилачких помоћника и приправника;</p>
<p>
– за обуку судског и тужилачког особља; </p>
<p>
– за обуку ментора и предавача. </p>
<p>
Чланове сталне комисије именује Програмски савет уз сагласност
Управног одбора.</p>
<p>
Број и састав чланова сталних комисија уређује се Статутом.
</p>
<p>
Чланови сталних комисија имају права из члана 16. ст.
5. и 7. овог закона.</p>
<p>
</p>
<p>
Ментори и предавачи</p>
<p>
</p>
<p>
Члан 19.</p>
<p>
Ментори и предавачи су посебно обучена лица из реда судија,
тужилаца и других професија која непосредно спроводе програме обуке.</p>
<p>
Ментори могу бити само судије и заменици јавних тужилаца.</p>
<p>
Предавачи могу бити стални и повремени.</p>
<p>
Стални предавачи из реда судија и заменика јавних тужилаца
упућују се на рад у Академију на период од три године.</p>
<p>
Стални предавачи који нису судије и заменци јавних тужилаца
заснивају радни однос у Академији.</p>
<p>
Повремени предавачи се ангажују према потреби ради спровођења
програма обуке.</p>
<p>
Права и обавезе ментора и повремених предавача уређују
се уговором између њих и Академије.</p>
<p>
</p>
<p>
Плате и накнаде ментора и предавача</p>
<p>
</p>
<p>
Члан 20.*</p>
<p>
Meнтoри нa прoгрaму пoчeтнe oбукe и мeнтoри нa прoгрaму oбукe судиjских, 
oднoснo тужилaчких пoмoћникa и припрaвникa имajу прaвo нa нaкнaду зa мeнтoрски 
рaд у износу од 10% свoje oснoвнe плaтe.*</p>
<p>
Стaлни прeдaвaчи из рeдa судиja и зaмeникa jaвних тужилaцa имajу плaту 
jeднaку плaти кojу би имaли дa oбaвљajу судиjску, oднoснo тужилaчку функциjу, 
ако je тo зa њих пoвoљниje.*</p>
<p>
Пoврeмeни прeдaвaчи имajу прaвo нa нaкнaду зa рaд и нa нaкнaду трoшкoвa 
у вeзи сa припрeмoм и спрoвoђeњeм oбукe у склaду сa aктoм Упрaвнoг oдбoрa.*</p>
<p>
*Службени гласник РС, број 106/2015</p>
<p>
</p>
<p>
Стручна и техничка служба</p>
<p>
</p>
<p>
Члан 21.</p>
<p>
За обављање стручних и административнотехничких послова
у Академији образује се стручна и техничка служба.</p>
<p>
Опис послова и радних задатака запослених у стручној и
техничкој служби уређују се актом о унутрашњем уређењу и систематизацији радних
места.</p>
<p>
На права и обавезе запослених у Академији примењују се
одредбе закона и других прописа којима се уређују радни односи.</p>
<p>
</p>
<p>
Средства и услови за рад</p>
<p>
</p>
<p>
Члан 22.</p>
<p>
Средства за рад Академије обезбеђују се из буџета Републике
Србије, донација и поклона, прихода од издавања публикација и реализације пројеката
и других извора у складу са законом.</p>
<p>
Услове за рад Академије обезбеђује Влада. </p>
<p>
</p>
<p>
III. ОБУКА СУДИЈА И ТУЖИЛАЦА</p>
<p>
</p>
<p>
Појам и циљ</p>
<p>
</p>
<p>
Члан 23.</p>
<p>
Обука судија и тужилаца је организовано стицање и усавршавање
практичних и теоријских знања и вештина потребних за независно, односно самостално,
стручно и ефикасно вршење њихове функције.</p>
<p>
</p>
<p>
Врсте обуке</p>
<p>
</p>
<p>
Члан 24.</p>
<p>
Обука може бити почетна и стална. </p>
<p>
</p>
<p>
1. Почетна обука</p>
<p>
</p>
<p>
Појам и циљ</p>
<p>
</p>
<p>
Члан 25.</p>
<p>
Почетна обука је организовано стицање практичних и теоријских
знања и вештина, разумевање улоге и основних принципа поступања судије и заменика
јавног тужиоца у циљу самосталног, стручног и ефикасног вршења функције судије у
прекршајном и основном суду и заменика јавног тужиоца у основном јавном тужилаштву.</p>
<p>
</p>
<p>
Корисници почетне обуке</p>
<p>
</p>
<p>
Члан 26.</p>
<p>
Корисници почетне обуке су лица која су по положеном пријемном
испиту примљена у Академију на почетну обуку.</p>
<p>
Број корисника почетне обуке одређују Високи савет судства,
односно Државно веће тужилаца једном годишње, до 1. марта и о томе обавештавају
Академију. </p>
<p>
Број корисника почетне обуке из става 2. овог члана Високи
савет судства и Државно веће тужилаца утврђују на основу процене броја слободних
судијских места у прекршајним и основним судовима, односно места заменика у основном
јавном тужилаштву, у години која следи након године у којој корисници завршавају
почетну обуку, увећаном за 30%.</p>
<p>
</p>
<p>
Јавни конкурс за пријем на почетну
обуку</p>
<p>
</p>
<p>
Члан 27.</p>
<p>
Академија расписује јавни конкурс за избор кандидата за
пријем на почетну обуку.</p>
<p>
Јавни конкурс из става 1. овог члана расписује се једном
годишње, најкасније до 1. јуна и објављује се у „Службеном гласнику Републике Србије”
и другом средству јавног информисања које покрива целу територију Републике Србије.</p>
<p>
Рок за пријављивање кандидата је 15 дана од дана објављивања
јавног конкурса у „Службеном гласнику Републике Србије”.</p>
<p>
</p>
<p>
Услови за пријем на почетну обуку</p>
<p>
</p>
<p>
Члан 28.</p>
<p>
Услови за пријем на почетну обуку су:</p>
<p>
– положен правосудни испит;</p>
<p>
– испуњавање општих услова за рад у државним органима;</p>
<p>
– положен пријемни испит за почетну обуку.</p>
<p>
</p>
<p>
а) Пријемни испит за почетну обуку</p>
<p>
</p>
<p>
Циљ пријемног испита</p>
<p>
</p>
<p>
Члан 29.</p>
<p>
Циљ пријемног испита је утврђивање степена стручног знања
потребног за похађање програма почетне обуке и способности за вршење судијске и
тужилачке функције.</p>
<p>
</p>
<p>
Предмет и програм пријемног испита</p>
<p>
</p>
<p>
Члан 30.</p>
<p>
Предмет пријемног испита односи се на утврђивање степена
стручног знања потребног за похађање програма почетне обуке, што обухвата важеће
материјално и процесно право у области грађанског, кривичног и прекршајног права,
као и познавање опште културе.</p>
<p>
Програм полагања пријемног испита уређује се актом Програмског
савета који се објављује најкасније шест месеци пре дана полагања испита. 
</p>
<p>
</p>
<p>
Време и начин полагања пријемног
испита</p>
<p>
</p>
<p>
Члан 31.</p>
<p>
Пријемни испит за почетну обуку организује се једном годишње
најкасније до 1. септембра. </p>
<p>
Пријемни испит се састоји од писменог и усменог дела и
теста личности. </p>
<p>
Начин полагања пријемног испита ближе се уређује правилником
о полагању пријемног испита. </p>
<p>
</p>
<p>
Комисија за пријемни испит</p>
<p>
</p>
<p>
Члан 32.</p>
<p>
Пријемни испит се полаже пред комисијом за пријемни испит
(у даљем тексту: Испитна комисија). </p>
<p>
Испитна комисија има пет чланова које именује Програмски
савет на период од четири године, од којих су три члана судије, а два тужиоци.</p>
<p>
Чланови Испитне комисије не могу бити чланови Програмског
савета.</p>
<p>
За спровођење теста личности, Испитна комисија ангажује
стручна лица.</p>
<p>
</p>
<p>
Оцењивање</p>
<p>
</p>
<p>
Члан 33.</p>
<p>
Усмени и писмени део оцењују се оценама од 1 до 10.
</p>
<p>
Оцене на тесту личности су „задовољава” и „не задовољава”.</p>
<p>
Сматра се да кандидат који добије оцену 2 или нижу на усменом
или писменом делу пријемног испита, односно оцену „не задовољава” на тесту личности,
није положио пријемни испит.</p>
<p>
Кандидат који није задовољан оценом на усменом делу испита
има право да у року од 24 часа од пријема обавештења о оцени поднесе захтев Програмском
савету за полагање усменог дела пријемног испита пред посебном комисијом.</p>
<p>
Програмски савет образује посебну комисију из става 4.
овог члана, у року од три дана од дана подношења захтева. Посебна комисија се састоји
од три члана. Чланови Испитне комисије не могу бити чланови посебне комисије. Оцена
посебне комисије је коначна.</p>
<p>
Завршна оцена на пријемном испиту представља збир оцена
са усменог и писменог дела пријемног испита.</p>
<p>
</p>
<p>
Ранг листа</p>
<p>
</p>
<p>
Члан 34.</p>
<p>
Испитна комисија утврђује ранг листу кандидата на основу
завршне оцене. </p>
<p>
Уколико кандидати имају исту завршну оцену, предност има
кандидат са бољом оценом на правосудном испиту, а уколико су и те оцене исте, предност
има кандидат са бољом просечном оценом на студијама. </p>
<p>
Приговор на утврђену ранг листу кандидат може поднети Програмском
савету, у року од три дана од дана објављивања ранг листе. Програмски савет може
одбити приговор или га усвојити и утврдити коначну ранг листу кандидата. 
</p>
<p>
За кориснике се примају кандидати према редоследу са ранг
листе до попуне предвиђеног броја корисника за ту годину.</p>
<p>
</p>
<p>
б) Спровођење почетне обуке</p>
<p>
</p>
<p>
Програм и обављање почетне обуке</p>
<p>
</p>
<p>
Члан 35.</p>
<p>
Програм почетне обуке обухвата примену материјалних и процесних
закона, судску и тужилачку праксу, стандарде судијске и тужилачке етике, међународне
правне стандарде, унутрашњу организацију рада судова и тужилаштва, научне и стручне
радове у области домаћег и међународног права, као и вештине судског и тужилачког
посла.</p>
<p>
Програм почетне обуке утврђују Високи савет судства и Државно
веће тужилаца, на основу предлога који је утврдио Програмски савет, а усвојио Управни
одбор Академије.</p>
<p>
Почетна обука траје две године, почиње 1. октобра и састоји
се од теоријског и практичног дела у области уставног, грађанског, кривичног и прекршајног
права, као и опште и професионалне културе.</p>
<p>
Практични део почетне обуке обавља се у суду, јавном тужилаштву,
као и у другим државним органима, адвокатским канцеларијама и другим организацијама.</p>
<p>
Време трајања обуке за сваку област утврђује се програмом
почетне обуке. </p>
<p>
Теоријски део обуке се одвија кроз обраду одређених тематских
целина у организацији Академије, а практични део кроз рад у правосудним органима
под надзором ментора и кроз рад у институцијама изван правосуђа.</p>
<p>
</p>
<p>
Оцењивање почетне обуке</p>
<p>
</p>
<p>
Члан 36.</p>
<p>
По завршетку сваког дела почетне обуке ментор и предавач
из тог дела обуке која се обавља у суду и тужилаштву дају оцену. Рад у институцијама
изван правосуђа се не оцењује.</p>
<p>
Оцењивање почетне обуке врши се оценама од 1 до 5.</p>
<p>
Корисник почетне обуке који није задовољан оценом има право
да у року од 24 часа од пријема обевештења о оцени поднесе захтев Програмском савету
за полагање тог дела обуке пред посебном комисијом.</p>
<p>
Програмски савет образује посебну комисију из става 3.
овог члана у року од три дана од дана подношења захтева. Посебна комисија се састоји
од три члана. Ментор и предавач на чију се оцену корисник почетне обуке жалио не
могу бити чланови посебне комисије. Оцена посебне комисије је коначна.</p>
<p>
У случају да корисник почетне обуке добије коначну оцену
1 из дела почетне обуке престаје му својство корисника почетне обуке.</p>
<p>
</p>
<p>
Завршни испит</p>
<p>
</p>
<p>
Члан 37.</p>
<p>
По завршетку почетне обуке корисници почетне обуке полажу
завршни испит на коме се проверају искључиво практична знања и способности стечена
на почетној обуци за обављање посла судије прекршајног суда, основног суда и заменика
јавног тужиоца у основном тужилаштву.</p>
<p>

Завршни испит се полаже пред комисијом од пет чланова, од којих су три 
члана судије, а два тужиоци.*</p>
<p>
Оцењивање завршног испита изражава се оценама од 1 до
5.</p>
<p>
Корисник почетне обуке који на завршном испиту добије оцену
1 сматра се да није завршио почетну обуку.</p>
<p>
Програм и начин полагања завршног испита ближе се уређује
правилником.</p>
<p>
*Службени гласник РС, број 106/2015</p>
<p>
</p>
<p>
Завршна оцена</p>
<p>
</p>
<p>
Члан 38.</p>
<p>
На крају почетне обуке корисник почетне обуке добија завршну
оцену која представља збир оцена добијених за поједине делове обуке и оцене са завршног
испита. </p>
<p>
</p>
<p>
Уверење о завршеној почетној обуци</p>
<p>
</p>
<p>
Члан 39.</p>
<p>
Академија издаје кориснику уверење о завршеној почетној
обуци које садржи оцену за сваки део обуке и завршну оцену.</p>
<p>
Уверење из става 1. овог члана издаје се на обрасцу који
се утврђује актом Управног одбора. </p>
<p>
</p>
<p>
в) Права и обавезе корисника почетне
обуке</p>
<p>
</p>
<p>
Члан 40.</p>
<p>
Корисник почетне обуке заснива радни однос на одређено
време у Академији у трајању од 30 месеци, почев од 1. октобра у години у којој је
примљен као корисник почетне обуке. </p>
<p>
Суд, односно јавно тужилаштво, у којем ће корисник почетне
обуке обављати почетну обуку, одређује Програмски савет према месту у коме корисник
почетне обуке ради или има пребавилиште, односно боравиште. </p>
<p>
Корисник почетне обуке има плату у висини 70% од основне
плате судије основног суда, за време трајања радног односа на одређено време у Академији.</p>
<p>

Похађање почетне обуке сматра се радним искуством у правној струци.**</p>
<p>
Директор Академије може донети одлуку о одлагању похађања
почетне обуке најдуже на 12 месеци на основу молбе корисника почетне обуке.</p>
<p>
Корисник почетне обуке има право жалбе Управном одбору,
у року од осам дана од дана достављања одлуке из става 4. овог члана. Одлука Управног
одбора је коначна.</p>
<p>
Изузетно, директор Академије доноси решење о одлагању похађања
почетне обуке кориснику који се налази на трудничком боловању или породиљском одсуству.
Решење о одлагању се доноси за период одређен законом који уређује ово право.</p>
<p>
По завршеној почетној обуци корисник је дужан да конкурише
на места судије прекршајног суда или основног суда, односно заменика основног јавног
тужиоца.</p>
<p>
Престао је да важи 
ранији став 8. (види Одлуку УС* - 32/2014-15) </p>
<p>
Престао је да важи 
ранији став 9. (види Одлуку УС* - 32/2014-15) </p>
<p>
Високи савет судства, односно Државно веће тужилаца може
лицу које је завршило почетну обуку одобрити заснивање радног односа на одређено
време у суду, односно тужилаштву најдуже три године, уколико се јављао на конкурс
за избор судије или заменика јавног тужиоца, а није изабран. </p>
<p>
Престао је да важи 
ранији став 11. (види Одлуку УС* - 32/2014-15) </p>
<p>
Корисник је обавезан да редовно похађа почетну обуку и
поштује правила утврђена општим актима Академије.</p>
<p>

*Службени гласник РС, број 32/2014
(Одлука УС)</p>
<p>
**Службени гласник РС, број 106/2015</p>
<p>
</p>
<p>
2. Стална обука</p>
<p>
</p>
<p>
Појам и циљ</p>
<p>
</p>
<p>
Члан 41.</p>
<p>
Стална обука је усавршавање теоријских и практичних знања
и вештина ради стручног и ефикасног вршења судијске и тужилачке функције.</p>
<p>
</p>
<p>
Корисници сталне обуке</p>
<p>
</p>
<p>
Члан 42.</p>
<p>
Корисници сталне обуке су судије и тужиоци.</p>
<p>
Академија води евиденцију о судијама и тужиоцима који су
учествовали у програму сталне обуке и те податке доставља Високом савету судства
и Државном већу тужилаца.</p>
<p>
</p>
<p>
Врсте и програм сталне обуке</p>
<p>
</p>
<p>
Члан 43.</p>
<p>
Стална обука може бити добровољна и обавезна. </p>
<p>

Стaлнa oбукa je обавезна кaдa je то прeдвиђeно зaкoнoм или oдлукoм 
Висoкoг сaвeтa судствa и Држaвнoг вeћa тужилaцa у случajу прoмeнe 
спeциjaлизaциje, битних прoмeнa прoписa, увoђeњa нoвих тeхникa рaдa и рaди 
oтклaњaњa нeдoстaтaкa у рaду судиje и зaмeникa jaвнoг тужиoцa уoчeних приликoм 
вредновања њихoвoг рaдa.*</p>
<p>
Програм сталне обуке усваја Управни одбор, на предлог Програмског
савета, уз сагласност Високог савета судства, односно Државног већа тужилаца.
</p>
<p>
*Службени гласник РС, број 106/2015</p>
<p>
</p>
<p>
Општи програм сталне обуке</p>
<p>
</p>
<p>
Члан 44.</p>
<p>
Право и обавеза сталног стручног усавршавања судија и тужилаца
остварује се кроз опште програме сталне обуке.</p>
<p>
</p>
<p>
Посебан програм сталне обуке</p>
<p>
</p>
<p>
Члан 45.</p>
<p>
Судије и заменици јавних тужилаца који су први пут изабрани
на ту функцију

у прекршајном или основном суду, односно основном јавном тужилаштву*, а нису завршили почетну обуку, обавезни су да похађају посебан програм
сталне обуке.</p>
<p>
Садржина и трајање посебног програма сталне обуке утврђују
се актом Програмског савета зависно од професионалног искуства корисника из става
1. овог члана. </p>
<p>
Кориснику посебног програма сталне обуке из става 1. овог
члана смањиће се обим посла и радно време до 30% за време трајања овог програма,
на основу одлуке Високог савета судства, односно Државног већа тужилаца.</p>
<p>
Корисници посебног програма сталне обуке су и судије и
заменици јавних тужилаца, који су одређени одлуком Високог савета судства, односно
Државног већа тужилаца, када је то потребно ради отклањања недостатака у раду судије
и заменика јавног тужиоца, уочених приликом вредновања њиховог рада. У овом случају
стална обука је обавезна.</p>
<p>
Одлуком Високог савета судства, односно Државног већа тужилаца
за поједине категорије судија и тужилаца, може бити прописана обавезна стална обука
и то у случају избора за суд, односно јавно тужилаштво вишег степена, промене специјализације,
битних промена прописа и увођења нових техника рада.</p>
<p>
Академија је у обавези да изради посебан програм сталне
обуке, у складу са одлукама Високог савета судства, односно Државног већа тужилаца.</p>
<p>
*Службени гласник РС, број 106/2015</p>
<p>
</p>
<p>
Годишњи програм добровољне сталне
обуке</p>
<p>
</p>
<p>
Члан 46.</p>
<p>
Академија је дужна да једном годишње, најкасније до 1.
децембра, достави судовима и јавним тужилаштвима оквирни годишњи програм добровољне
обуке за наредну календарску годину.</p>
<p>
Пријаве за програме из става 1. овог члана, судије и тужиоци
достављају Академији до 31. децембра текуће године, за наредну календарску годину.</p>
<p>
За сваки од понуђених програма, Академија одређује кориснике
и о томе обавештава судове и јавна тужилаштва.</p>
<p>
Академија издаје уверења судијама и тужиоцима, о учешћу
у програмима сталне обуке.</p>
<p>
</p>
<p>
IV. ОБУКА МЕНТОРА И ПРЕДАВАЧА</p>
<p>
</p>
<p>
Програм обуке ментора и предавача</p>
<p>
</p>
<p>
Члан 47.</p>
<p>
Ментори и предавачи из реда судија и тужилаца похађају
програм обуке који усваја Управни одбор на предлог Програмског савета.</p>
<p>
Академија издаје менторима и предавачима уверење о завршеној
обуци из става 1. овог члана.</p>
<p>
Уверење из става 2. овог члана, издаје се на обрасцу који
се утврђује актом Управног одбора. </p>
<p>
</p>
<p>
Ментори за програм обуке судијских
и тужилачких помоћника и приправника</p>
<p>
</p>
<p>
Члан 48.</p>
<p>
Током спровођења обуке, судијски и тужилачки помоћници
и приправници имају менторе из редова судија, односно заменика јавних тужилаца које
именује председник суда, односно јавни тужилац.</p>
<p>
Ментори из става 1. овог члана су обавезни да заврше програм
обуке за менторе који организује Академија. </p>
<p>
</p>
<p>
V. ПОСЕБАН ПРОГРАМ ОБУКЕ СУДИЈСКИХ
И ТУЖИЛАЧКИХ ПОМОЋНИКА И ПРИПРАВНИКА</p>
<p>
</p>
<p>
Пријемни испит за приправнике</p>
<p>
</p>
<p>
Члан 49.</p>
<p>
Кандидати за судијске или тужилачке приправнике су обавезни
да полажу пријемни испит да би били примљени у суд или јавно тужилаштво ради обављања
приправничког стажа.</p>
<p>
Програм пријемног испита за приправнике доноси Управни
одбор Акадамије на предлог Програмског савета. </p>
<p>
Кандидати за судијске, односно тужилачке приправнике примају
се на рад у суд, односно јавно тужилаштво на основу укупне оцене.</p>
<p>
Укупна оцена састоји се из збира просечне оцене са студија
и оцене са пријемног испита, при чему 40% укупне оцене чини оцена са основних студија,
а 60% чини оцена са пријемног испита.</p>
<p>
Радни однос као судијски, односно тужилачки приправници,
заснивају кандидати који имају највишу укупну оцену. </p>
<p>
</p>
<p>
Посебан програм обуке</p>
<p>
</p>
<p>
Члан 50.</p>
<p>
Предлог посебног програма обуке судијских и тужилачких
помоћника и приправника утврђује Програмски савет у сарадњи са председницима судова
и јавним тужиоцима.</p>
<p>
Посебни програм обуке судијских помоћника и приправника
усваја Управни одбор уз сагласност Високог савета судства.</p>
<p>
Посебни програм обуке тужилачких помоћника и приправника
усваја Управни одбор и доставља га Државном већу тужилаца ради утврђивања.</p>
<p>
Судијски и тужилачки помоћници и приправници су обавезни
да похађају посебни програм обуке из ст. 2. и 3. овог члана. </p>
<p>
Председници судова, односно јавни тужиоци достављају Академији
једном годишње извештај о раду судијских и тужилачких помоћника и приправника, као
и мишљење ментора. </p>
<p>
Судијски и тужилачки помоћници који су завршили почетну
обуку нису обавезни да похађају посебни програм обуке из ст. 2. и 3. овог члана.</p>
<p>
Судијски и тужилачки волонтери имају иста права и обавезе,
у вези са обуком као и приправници. </p>
<p>
</p>
<p>
VI. ОБУКА СУДСКОГ И ТУЖИЛАЧКОГ ОСОБЉА</p>
<p>
</p>
<p>
Појам и циљ</p>
<p>
</p>
<p>
Члан 51.</p>
<p>
Обука судског и тужилачког особља је организовано стицање
знања и вештина ради стручног и ефикасног обављања послова. </p>
<p>
</p>
<p>
Корисници</p>
<p>
</p>
<p>
Члан 52.</p>
<p>
Корисници обуке из члана 51. овог закона су судско и тужилачко
особље које обавља административне послове. </p>
<p>
Обука судског и тужилачког особља је добровољна, осим ако
посебним законом није одређено другачије.</p>
<p>
</p>
<p>
Програм обуке судског и тужилачког
особља</p>
<p>
</p>
<p>
Члан 53.</p>
<p>
Програм обуке судског и тужилачког особља усваја Управни
одбор на предлог Програмског савета, уз сагласност Високог савета судства, односно
Државног већа тужилаца. Програм се доноси за сваку категорију судског и тужилачког
особља.</p>
<p>
</p>
<p>
VII. ПРЕЛАЗНЕ И ЗАВРШНЕ ОДРЕДБЕ</p>
<p>
</p>
<p>
Преузимање послова Правосудног центра</p>
<p>
</p>
<p>
Члан 54.</p>
<p>
Послове Правосудног центра за обуку и стручно усаврашавање,
прописане чланом 165. Закона о малолетним учиноцима кривичних дела и кривичноправној
заштити малолетних лица („Службени гласник РС”, број 85/05), односно прописане Правилником
о програму и начину стицања посебних знања из области права детета судија који суде
у поступцима у вези са породичним односима („Службени гласник РС”, број 44/06),
од дана ступања на снагу овог закона обавља Академија.</p>
<p>
</p>
<p>
Конституисање Управног одбора Академије</p>
<p>
</p>
<p>
Члан 55.</p>
<p>
Чланови Управног одбора Академије биће именовани у року
од 45 дана од дана ступања на снагу овог закона.</p>
<p>
Конститутивну седницу Управног одобора Академије сазива
најстарији члан Управног одбора, у року од 15 дана од дана именовања чланова Управног
одбора Академије.</p>
<p>
</p>
<p>
Избор директора Академије</p>
<p>
</p>
<p>
Члан 56.</p>
<p>
Управни одбор Академије доноси одлуку о објављивању јавног
конкурса за избор директора Академије, у року од 15 дана од дана одржавања конститутивне
седнице Управног одбора.</p>
<p>
Управни одбор Академије бира директора Академије најкасније
30 дана од дана истека рока за пријављивање на конкурс.</p>
<p>
</p>
<p>
Доношење Статута и подзаконских
аката</p>
<p>
</p>
<p>
Члан 57.</p>
<p>
Статут се доноси у року од 30 дана од дана конституисања
Управног одбора Академије.</p>
<p>
Други подзаконски акти предвиђени овим законом донеће се
у року од 60 дана од дана конституисања, односно образовања органа и тела надлежних
за њихово доношење, односно предлагање.</p>
<p>
</p>
<p>
Образовање Програмског савета</p>
<p>
</p>
<p>
Члан 58.</p>
<p>
Програмски савет образује се у року од два месеца од дана
конституисања Управног одбора.</p>
<p>
</p>
<p>
Избор вршиоца дужности директора
Академије</p>
<p>
</p>
<p>
Члан 59.</p>
<p>
Министар надлежан за правосуђе по прибављеној сагласности
председника Високог савета судства и председника Државног већа тужилаца поставља
вршиоца дужности директора Академије, у року од 15 дана од дана ступања на снагу
овог закона.</p>
<p>
Вршилац дужности директора мора да испуњава услове за избор
директора Академије.</p>
<p>
Вршилац дужности директора обавља функцију директора до
избора директора Академије у складу са овим законом.</p>
<p>
Вршилац дужности директора доноси, у року од 15 дана од
дана постављења, привремени акт о унутрашњем уређењу и систематизацији радних места
запослених у стручној и техничкој служби Академије.</p>
<p>
</p>
<p>
Престанак важења закона</p>
<p>
</p>
<p>
Члан 60.</p>
<p>
Ступањем на снагу овог закона престаје да важи Закон о
обуци судија, јавних тужилаца и заменика јавних тужилаца и судијских и тужилачких
помоћника („Службени гласник РС”, број 46/06). </p>
<p>
</p>
<p>
Ступање на снагу закона</p>
<p>
</p>
<p>
Члан 61.</p>
<p>
Овај закон ступа на снагу осмог дана од дана објављивања
у „Службеном гласнику Републике Србије”.</p>


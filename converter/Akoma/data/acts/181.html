


<p>
ЗАКОН</p>
<p>

о посебној дажбини при увозу пољопривредних и прехрамбених производа</p>
<p>
„Службени
лист СРЈ”, број 90 од 30. 
децембра 1994.</p>
<p>
Члан
1.</p>
<p>
Ради заштите
производње пољопривредних и прехрамбених производа, обезбеђења стабилности
тржишта и утицаја цена пољопривредних и прехрамбених производа из увоза на
производњу и цене на домаћем тржишту, предузећа и друга правна и физичка лица,
(у даљем тексту: предузећа и физичка лица) плаћају посебну дажбину при увозу
пољопривредних и прехрамбених производа.</p>
<p>
Члан
2.</p>
<p>
Савезна влада
одређује пољопривредне и прехрамбене производе за које се плаћа посебна дажбина
при увозу 
пољопривредних и прехрамбених производа и утврђује износ те дажбине.</p>
<p>
Члан
3.</p>
<p>
Посебна дажбина при
увозу 
пољопривредних и прехрамбених производа наплаћује се приликом царињења
робе, по прописима који важе за наплаћивање царине.</p>
<p>
Члан
4.</p>
<p>
Средства остварена
наплатом посебне дажбине при увозу пољопривредних и прехрамбених производа
уплаћују се у савезни буџет.</p>
<p>
Члан
5.</p>
<p>
Даном ступања на
снагу овог закона престају да важе Закон о посебним дажбинама при увозу
пољопривредних и прехрамбених производа („Службени лист СФРЈ”, бр. 70/89) и
члан 42. Закона о изменама савезних закона којима су одређене новчане казне за
привредне преступе и прекршаје („Службени лист СРЈ”, бр. 24/94 и 41/94).</p>
<p>
Члан
6.</p>
<p>
Овај закон ступа на
снагу осмог дана од дана објављивања у „Службеном листу СРЈ”.</p>


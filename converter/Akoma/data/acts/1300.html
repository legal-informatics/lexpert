


	
	Zakon

	


	
			<p>На основу члана 112. став 1. тачка 2. Устава Републике Србије, доносим</p>
			<p>УКАЗ</p>
			<p>о проглашењу Закона о потврђивању Споразума између Владе Републике Србије и Владе Републике Индије о сарадњи у области културе, уметности, младих, спорта и медија</p>
			<p>Проглашава се Закон о потврђивању Споразума између Владе Републике Србије и Владе Републике Индије о сарадњи у области културе, уметности, младих, спорта и медија, који је донела Народна скупштина Републике Србије, на Четвртој седници Другог редовног заседања, 7. децембра 2018. године.</p>
			<p>ПР број 218</p>
			<p>У Београду, 8. децембра 2018. године</p>
			<p>Председник Републике,</p>
			<p>Александар Вучић, с.р.</p>
			<p>ЗАКОН</p>
			<p>о потврђивању Споразума између Владе Републике Србије и Владе Републике Индије о сарадњи у области културе, уметности, младих, спорта и медија</p>
			<p>"Службени гласник РС - Међународни уговори", број 
			15 од 10. децембра 2018.</p>
			<p>Члан 1.</p>
			<p>Потврђује се Споразум између Владе Републике Србије и Владе Републике Индије о сарадњи у области културе, уметности, младих, спорта и медија који је потписан у Њу Делхију 3. маја 2018. године, у оригиналу на српском, хинди и енглеском језику.</p>
			<p>Члан 2.</p>
			<p>Текст Споразума између Владе Републике Србије и Владе Републике Индије о сарадњи у области културе, уметности, младих, спорта и медија у оригиналу на српском језику гласи:</p>
			<p>СПОРАЗУМИЗМЕЂУ ВЛАДЕ РЕПУБЛИКЕ СРБИЈЕИВЛАДЕ РЕПУБЛИКЕ ИНДИЈЕО САРАДЊИ У ОБЛАСТИ КУЛТУРЕ, УМЕТНОСТИ, МЛАДИХ, СПОРТА И МЕДИЈА</p>
			<p>Влада Републике Србије и Влада Републике Индије, у даљем тексту: уговорне стране;</p>
			<p>Имајући у виду срдачне и пријатељске односе између две земље и њихових народа;</p>
			<p>У жељи да наставе да ефикасно сарађују у области културе, уметности, младих, спорта и медија;</p>
			<p>Споразумеле су се о следећем:</p>
			<p>Члан 1.</p>
			<p>Уговорне стране ће настојати да одрже и даље јачају сарадњу у области културе, уметности, младих, спорта и медија.</p>
			<p>Члан 2.</p>
			<p>Уговорне стране ће унапређивати узајамну сарадњу ради подстицања и унапређења односа између својих институција за обуку и истраживање у области културе, уметности, младих, спорта и медија.</p>
			<p>Члан 3.</p>
			<p>У складу са својим могућностима, свака уговорна страна ће обезбедити за студенте и стручњаке друге стране, обуку, специјализацију и истраживање у својим институцијама из области културе, уметности, младих, спорта и медија.</p>
			<p>Члан 4.</p>
			<p>Уговорне стране ће подстицати сарадњу између институција и организација у области спорта и физичке културе, укључујући организовање такмичења и размену информација у овој области.</p>
			<p>Члан 5.</p>
			<p>Уговорне стране ће подстицати и унапређивати размену програма за младе, учешће на фестивалима младих у обе земље, посете званичника надлежних за питања младих, размену искустава, вештина, техника, информација и знања у области сарадње младих и учешће младих на семинарима и конференцијама о питањима везаним за младе који ће бити организовани у две земље.</p>
			<p>Члан 6.</p>
			<p>Уговорне стране ће предузети одговарајуће мере како би олакшале примену овог споразума.</p>
			<p>Члан 7.</p>
			<p>У циљу примене овог споразума, уговорне стране ће подстицати закључивање периодичних програма сарадње у области културе, младих и спорта, и у том циљу постићи заједнички договор о конкретним активностима, као и њиховим организационим и финансијским аспектима.</p>
			<p>Члан 8.</p>
			<p>Уговорне стране ће основати Заједничку радну групу у циљу евалуације сарадње и формулисања детаљног програма размене. Група ће се, по потреби, састајати наизменично у Њу Делхију и Београду, у складу са договором уговорних страна. Сва комуникација на основу овог споразума вршиће се у писменој форми, дипломатским путем.</p>
			<p>Члан 9.</p>
			<p>Овај споразум се у сваком тренутку може изменити и допунити узајамном сагласношћу уговорних страна.</p>
			<p>Члан 10. </p>
			<p>(1) Споразум ступа на снагу датумом пријема последњег писаног обавештења, којим се уговорне стране међусобно обавештавају о испуњености националних законских процедура неопходних за његово ступање на снагу.</p>
			<p>(2) Споразум се закључује на пет година и аутоматски ће бити продужаван за наредни петогодишњи период осим уколико једна од уговорних страна не обавести другу страну писменим путем, шест месеци унапред, о својој намери да раскине Споразум.</p>
			<p>(3) Датумом ступања на снагу овог споразума, у српско-индијским односима престаје да важи Споразум између Савезне владе Савезне Републике Југославије и Владе Републике Индије о сарадњи у области културе, образовања и спорта, потписан у Београду 20. септембра 2002. године.</p>
			<p>(4) Раскид овог споразума не утиче на пројекте који су реализовани или започети пре датума раскида Споразума.</p>
			<p>Као потврду напред наведеног, доле потписани, који су за то прописно овлашћени од стране својих влада, потписали су овај споразум.</p>
			<p>Сачињено у Њу Делхију, дана 3. маја 2018. године, у два оригинална примерка сваки на српском, хинди и енглеском језику, при чему су сви текстови једнако веродостојни. У случају разлика у тумачењу, меродаван је текст на енглеском језику.</p>
			<table class="tabela-bez-bordera">
				
					
					
				
				
					<tr class="No-Table-Style">
						<td class="No-Table-Style">
							<p>Ивица Дачић, с.р.</p>
							<p>Први потпредседник Владе</p>
							<p>и министар спољних послова</p>
							<p>Републике Србије</p>
							<p>ЗА ВЛАДУ</p>
							<p>РЕПУБЛИКЕ СРБИЈЕ </p>
						</td>
						<td class="No-Table-Style">
							<p>Сушма Свараџ, с.р. </p>
							<p>Министар спољних послова</p>
							<p>Републике Индије</p>
							<p>ЗА ВЛАДУ</p>
							<p>РЕПУБЛИКЕ ИНДИЈЕ</p>
						</td>
					</tr>
				
			</table>
			<p>Члан 3.</p>
			<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	






	
	Zakon

	


	
		Редакцијски пречишћен текст
	<p></p>
	<p></p>
	<p></p>
	<p></p>
	<p>ЗАКОН</p>
	<p>о преузимању обавеза здравствених установа према веледрогеријама по основу набавке лекова и медицинског материјала и претварању тих обавеза у јавни дуг Републике Србије</p>
	<p>
	"Службени гласник РС", бр. 119 од 17. децембра 2012, 62 од 16. 
	јула 2013.</p>
	<p></p>
	<p></p>
	<p>Предмет уређивања</p>
	<p>Члан 1.</p>
	<p>Овим законом уређује се начин, поступак и динамика измиривања неизмирених обавеза здравствених установа из Уредбе о плану мреже здравствених установа („Службени гласник РС”, бр. 42/06, 119/07, 84/08, 71/09, 85/09, 24/10, 6/12 и 37/12) према веледрогеријама по основу набавке лекова и медицинског материјала које су здравствене установе створиле изнад износа сразмерног дела Уговора – Предрачуна средстава за 2012. годину, као и начин обезбеђења средстава за ове намене.</p>
	<p>Износ обавеза</p>
	<p>Члан 2.</p>
	<p>Република Србија преузима као јавни дуг Републике Србије обавезе из члана 1. oвог закона, у укупном номиналном износу до 
	4.908.021.845* динара.</p>
	<p>Укупан износ обавеза који је утврђен у ставу 1. овог члана представља основни дуг без камате и коначну обавезу Републике Србије по овом закону.</p>
	<p></p>
	<p>*Службени 
	гласник РС, број 62/2013</p>
	<p></p>
	<p>Средства за измирење обавеза</p>
	<p>Члан 3.</p>
	<p>Средства за измирење обавеза из члана 1. овог закона обезбеђују се у буџету Републике Србије.</p>
	<p>Начин и динамика измиривања обавеза</p>
	<p>Члан 4.</p>
	<p>Обавезе здравствених установа из члана 1. овог закона према веледрогеријама по основу набавке лекова и медицинског материјала, Република Србија ће извршавати према веледрогеријама у износу утврђеном у члану 2. овог закона у 12 кварталних узастопних рата, према следећој динамици:</p>
	<p>– у 2013. години на дан 31. март – у висини 1/12 укупног износа обавезе утврђене из члана 2. овог закона;</p>
	<p>– у 2013. години на дан 30. јун – у висини 1/12 укупног износа обавезе утврђене из члана 2. овог закона;</p>
	<p>– у 2013. години на дан 30. септембар – у висини 1/12 укупног износа обавезе утврђене из члана 2. овог закона;</p>
	<p>– у 2013. години на дан 31. децембар у висини 1/12 укупног износа обавезе утврђене из члана 2. овог закона;</p>
	<p>– у 2014. години на дан 31. март – у висини 1/12 укупног износа обавезе утврђене из члана 2. овог закона;</p>
	<p>– у 2014. години на дан 30. јун – у висини 1/12 укупног износа обавезе утврђене из члана 2. овог закона;</p>
	<p>– у 2014. години на дан 30. септембар – у висини 1/12 укупног износа обавезе утврђене из члана 2. овог закона;</p>
	<p>– у 2014. години на дан 31. децембар – у висини 1/12 укупног износа обавезе утврђене из члана 2. овог закона;</p>
	<p>– у 2015. години на дан 31. март – у висини 1/12 укупног износа обавезе утврђене из члана 2. овог закона;</p>
	<p>– у 2015. години на дан 30. јун – у висини 1/12 укупног износа обавезе утврђене из члана 2. овог закона;</p>
	<p>– у 2015. години на дан 30. септембар – у висини 1/12 укупног износа обавезе утврђене из члана 2. овог закона;</p>
	<p>– у 2015. години на дан 31. децембар – у висини 1/12 укупног износа обавезе утврђене из члана 2. овог закона.</p>
	<p>Уколико измирење обавезе из става 1. овог члана падне у нерадни дан, измирење те обавезе извршиће се првог наредног радног дана.</p>
	<p>Преузете обавезе у износу утврђеном у члану 2. овог закона Република Србија ће измиривати директно веледрогеријама, на основу података о усаглашеним износима обавеза и потраживања здравствених установа и веледрогерија, које су здравствене установе дужне да доставе Републичком фонду за здравствено осигурање.</p>
	<p>Републички фонд за здравствено осигурање општим актом ближе уређује начин и поступак достављања података из става 3. овог члана, као и садржај обрасца на коме се достављају тражени подаци од здравствених установа.</p>
	<p>За тачност података о износима обавеза из става 3. овог члана одговорност сноси директор здравствене установе.</p>
	<p>Републички фонд за здравствено осигурање дужан је да податке из става 3. овог члана достави министарству надлежном за послове здравља. 
	</p>
	<p>Утврђивање појединачних потраживања веледрогерија</p>
	<p>Члан 5.</p>
	<p>Влада ће, на предлог министарства надлежног за послове здравља, посебним актом утврдити висину појединачног потраживања сваке веледрогерије у складу са овим законом.</p>
	<p>Измиривање обавеза</p>
	<p>Члан 6.</p>
	<p>Измиривање обавеза према веледрогеријама вршиће Министарство финансија и привреде – Управа за трезор, у складу са актом Владе из члана 5. овог закона.</p>
	<p>На кога се закон односи</p>
	<p>Члан 7.</p>
	<p>Одредбе овог закона односе се на дуговања из члана 1. овог закона, закључно са 30. септембром 2012. године.</p>
	<p>Завршна одредба</p>
	<p>Члан 8.</p>
	<p>Овај закон ступа на снагу осмог дана од дана објављивања у „Службеном гласнику Републике Србије”.</p>


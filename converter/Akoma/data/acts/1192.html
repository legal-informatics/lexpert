


	
	Zakon

	


	
				<p>На основу члана 112. став 1. тачка 2. Устава Републике Србије, доносим</p>
				<p>УКАЗ</p>
				<p>о проглашењу Закона о потврђивању Меморандума о разумевању између Владе Републике Србије и Владе Републике Турске о сарадњи у области пољопривреде</p>
				<p>Проглашава се Закон о потврђивању Меморандума о разумевању између Владе Републике Србије и Владе Републике Турске о сарадњи у области пољопривреде, који је донела Народна скупштина Републике Србије на седници Петог ванредног заседања у 2013. години, 25. јуна 2013. године.</p>
				<p>ПР број 74</p>
				<p>У Београду, 25. јуна 2013. године</p>
				<p>Председник Републике,</p>
				<p>Томислав Николић, с.р.</p>
				<p>ЗАКОН</p>
				<p>о потврђивању Меморандума о разумевању између Владе Републике Србије и Владе Републике Турске о сарадњи у области пољопривреде</p>
				<p>"Службени гласник РС – Међународни уговори", 
				број 8 од 25. јуна 2013.</p>
				<p>Члан 1.</p>
				<p>Потврђује се Меморандум о разумевању између Владе Републике Србије и Владе Републике Турске о сарадњи у области пољопривреде, сачињен 28. септембра 2011. године у Анкари, у два истоветна примерка на српском, турском и енглеском језику.</p>
				<p>Члан 2.</p>
				<p>Текст Меморандума о разумевању између Владе Републике Србије и Владе Републике Турске о сарадњи у области пољопривреде у оригиналу на српском језику гласи:</p>
				<p>МЕМОРАНДУМ О РАЗУМЕВАЊУ ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ РЕПУБЛИКЕ ТУРСКЕ О САРАДЊИ У ОБЛАСТИ ПОЉОПРИВРЕДЕ</p>
				<p>Влада Републике Србије и Влада Републике Турске (у даљем тексту: Стране),</p>
				<p>У жељи да ојачају постојеће пријатељске односе између две земље и побољшају сарадњу у области пољопривреде,</p>
				<p>Препознајући значај размене искустава у области пољопривреде и одрживог руралног развоја,</p>
				<p>У складу са важећим законима и прописима у својим земљама,</p>
				<p>Споразумеле су се о следећем:</p>
				<p>Члан 1.Циљеви</p>
				<p>Стране ће настојати да унапреде сарадњу између пољопривредних институција Страна у области пољопривреде и пољопривредне технологије у складу са важећим правним оквиром у оквиру својих надлежности.</p>
				<p>Члан 2.Области и облик сарадње</p>
				<p>Стране ће остваривати сарадњу у следећим областима:</p>
				<p>1. биљној производњи, индустрији семена, биљних уља, житарица и винове лозе;</p>
				<p>2. сточарства, крмног биља и рибарства;</p>
				<p>3. ветерине и здравља биља;</p>
				<p>4. спровођењу заједничких пројеката у области пољопривреде и сточарства;</p>
				<p>5. прераде хране, паковања и маркетинга;</p>
				<p>6. диверзификације економских активности и унапређења послова у руралним областима;</p>
				<p>7. истраживања, руралног развоја и подсектора, као и саветодавних служби;</p>
				<p>8. агроиндустрије, алтернативних извора енергије у стакленицима;</p>
				<p>9. промоцији заједничких улагања у области пољопривреде између приватних сектора сваке земље;</p>
				<p>10. другим областима које су предмет интересовања и договора између Страна;</p>
				<p>11. размене информација, посета, стручњака, резултата истраживања, студија и обука;</p>
				<p>12. организовања семинара, симпозијума, изложби и конференција;</p>
				<p>13. било ког другог вида техничке сарадње који је заједнички договорен између Страна.</p>
				<p>Члан 3.Извршни органи</p>
				<p>Извршни органи надлежни за спровођење овог меморандума о разумевању су:</p>
				<p>1. Министарство пољопривреде, трговине, шумарства и водопривреде, у име Владе Републике Србије и</p>
				<p>2. Министарство хране, пољопривреде и сточарства, у име Владе Републике Турске.</p>
				<p>Члан 4.Оснивање надзорног одбора</p>
				<p>1. Стране су се сложиле да оснују Пољопривредни надзорни одбор (у даљем тексту: Одбор) ради праћења и надгледања спровођења сарадње на основу овог меморандума о разумевању.</p>
				<p>2. Одбор се састоји од по 5 чланова по земљи, укључујући шефове делегација на нивоу заменика подсекретара.</p>
				<p>3. Одбор ће се састајати једном годишње или у време које је заједнички договорено, наизменично у Републици Србији и Републици Турској.</p>
				<p>4. Овај Одбор ће бити надлежан за:</p>
				<p>– анализирање спровођења програма сарадње који су заједнички договорени; </p>
				<p>– подношење предлога за даљи развој и унапређење облика сарадње;</p>
				<p>– препоручивање могућих начина за превазилажење тешкоћа које произилазе из сарадње.</p>
				<p>Члан 5.Трошкови</p>
				<p>Трошкове који настају поводом одржавања Одбора, Стране ће сносити засебно. </p>
				<p>Земља домаћин ће бити обавештенa о намери посета најмање два месеца пре датума доласка.</p>
				<p>Члан 6.Решавање спорних питања</p>
				<p>Сваки неспоразум који проистекне из тумачења или спровођења овог меморандума о разумевању биће решен споразумно путем консултација или преговора између Страна.</p>
				<p>Члан 7.Измене и допуне</p>
				<p>Овај меморандум о разумевању може бити измењен и допуњен уз обострану писмену сагласност Страна у било ком тренутку.</p>
				<p>Измене и допуне ступиће на снагу у складу са истим правним поступком који је прописан чланом 8. овог меморандума и биће његов саставни део.</p>
				<p>Члан 8.Ступање на снагу и отказ</p>
				<p>Овај меморандум о разумевању ступа на снагу даном последњег писменог обавештења којим стране обавештавају једна другу дипломатским путем, од завршетка њихове унутрашње правне процедуре, неопходне за ступање на снагу Меморандума о разумевању.</p>
				<p>Овај меморандум о разумевању биће на снази у периоду од пет (5) година и продужиће се аутоматски за период од наредних пет (5) година, осим уколико једна од Страна обавести другу у писаној форми, дипломатским путем, о својој намери за отказивање Меморандума о разумевању 6 месеци пре његовог истека.</p>
				<p>У присуству, потписника, овлашћених од стране својих влада, потписан је овај меморандум о разумевању.</p>
				<p>Сачињено у Анкари дана 28. септембра 2011. године, у два истоветна примерка на српском, турском и енглеском језику, при чему су сви текстови једнако веродостојни. У случају неспоразума у тумачењу, енглески текст ће имати предност.</p>
				<p></p>
				<table class="tabela-bez-bordera">
					
						<tr>
							<td>
								<p>У ИМЕ</p>
								<p>ВЛАДЕ РЕПУБЛИКЕ СРБИЈЕ</p>
								<p>Душан Петровић, с.р.</p>
								<p>Министар пољопривреде, трговине, шумарства и водопривреде</p>
							</td>
							<td>
								<p>У ИМЕ</p>
								<p>ВЛАДЕ РЕПУБЛИКЕ ТУРСКЕ</p>
								<p>Мехмет Мехди Екер, с.р.</p>
								<p>Министар хране, пољопривреде и сточарства</p>
							</td>
						</tr>
					
				</table>
				<p>Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	


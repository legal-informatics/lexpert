



<p>
</p>
<p>
ЗАКОН</p>
<p>
о задужењу 

Србије и


Црне


Горе код


Европске 
инвестиционе банке (Пројекат 
европских путева 

А 
- 

Србија и


Црна


Гора)</p>
<p>

"Службени
лист СЦГ", број 31 од 2. 
јула 2004.</p>
<p>
</p>
<p>
</p>
<p>
Члан
1.</p>
<p>
Србија и Црна Гора
задужује се у износу од 24 милиона евра у своје име, а за рачун државе чланице
Републике Црне Горе, код Европске инвестиционе банке ради финансирања Пројекта
европских путева А - Србија и Црна Гора.</p>
<p>
</p>
<p>
Члан
2.</p>
<p>
Задужење из члана 1.
овог закона извршава се на основу Уговора о финансирању (Пројекат европских
путева А - Србија и Црна Гора) између Србије и Црне Горе, као зајмопримца и
Европске инвестиционе банке, као зајмодавца.</p>
<p>
</p>
<p>
Члан
3.</p>
<p>
Средствима овог
зајма финансира се "Пројекат европских путева А - Србија и Црна Гора"
у делу који се односи на радове у Републици Црној Гори на путу између Подгорице
и Јадранске обале, односно изградњу једноцевног тунела Созина, са две траке у
сваком правцу, заједно са његовим северним и јужним прилазним путевима.</p>
<p>
</p>
<p>
Члан
4.</p>
<p>
Корисник зајма је
Република Црна Гора, а извођач радова Министарство поморства и саобраћаја Црне
Горе.</p>
<p>
Отвара се посебан
рачун под називом "EIB E.R.P. Loan S&amp;M (Montenegro)" код
Црногорске комерцијалне банке, Подгорица, са искључивом наменом повлачења
средстава зајма из члана 1. овог закона, на коме се средства исказују у еврима.</p>
<p>
</p>
<p>
Члан
5.</p>
<p>
Република Црна Гора
обавезује се да у року од 30 дана од дана ступања на снагу овог закона, изда
Србији и Црној Гори контрагаранцију за уредно обезбеђење средстава за измирење
доспелих обавеза предвиђених Уговором о финансирању из члана 2. овог закона.</p>
<p>
Контрагаранцијом,
Република Црна Гора обавезује се да у свакој години обезбеђује средства у
годишњем буџету за измиривање обавеза које доспевају у тој години по основу
Уговора о финансирању из члана 2. овог закона.</p>
<p>
Средства из става 2.
овог члана Република Црна Гора у предвиђеном року преноси на посебан рачун
Србије и Црне Горе отворен код Народне банке Србије, са искључивом наменом
отплате зајма из члана 1. овог закона.</p>
<p>
</p>
<p>
Члан
6.</p>
<p>
Народна банка
Србије, на име провизије за услуге које пружа у смислу овог закона, наплаћује
од Републике Црне Горе трошкове за трансфер средстава ради извршења обавеза
према Европској инвестиционој банци, а у складу са Уговором о финансирању из
члана 2. овог закона.</p>
<p>
</p>
<p>
Члан
7.</p>
<p>
Овај закон ступа на
снагу наредног дана од дана објављивања у "Службеном листу СЦГ".</p>
<p>
</p>


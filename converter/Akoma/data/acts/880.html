


	
	Zakon



	
			<p>На основу члана 112. став 1. тачка 2. Устава Републике Србије, доносим</p>
			<p>УКАЗ</p>
			<p>о проглашењу Закона о потврђивању Споразума између Владе Републике Србије и Владе Републике Мјанмарске Уније о укидању виза на дипломатске и службене пасоше</p>
			<p>Проглашава се Закон о потврђивању Споразума између Владе Републике Србије и Владе Републике Мјанмарске Уније о укидању виза на дипломатске и службене пасоше, који је донела Народна скупштина Републике Србије на седници Седамнаестог ванредног заседања у Једанаестом сазиву, 4. септембра 2019. године.</p>
			<p>ПР број 92</p>
			<p>У Београду, 6. септембра 2019. године</p>
			<p>Председник Републике,</p>
			<p>Александар Вучић, с.р.</p>
			<p>ЗАКОН</p>
			<p>о потврђивању Споразума између Владе Републике Србије и Владе Републике Мјанмарске Уније о укидању виза на дипломатске и службене пасоше</p>
			<p>"Службени гласник РС - Међународни уговори", 
			број 10 од 6. септембра 2019.</p>
			<p>Члан 1.</p>
			<p>Потврђује се Споразум између Владе Републике Србије и Владе Републике Мјанмарске Уније о укидању виза на дипломатске и службене пасоше, који је потписан у Nay Pyi Taw, 29. јануара 2019. године, у оригиналу на српском, бурманском и енглеском језику.</p>
			<p>Члан 2.</p>
			<p>Текст Споразума у оригиналу на српском језику гласи:</p>
			<p>СПОРАЗУМ</p>
			<p>ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ РЕПУБЛИКЕ МЈАНМАРСКЕ УНИЈЕ О УКИДАЊУ ВИЗА НА ДИПЛОМАТСКЕ И СЛУЖБЕНЕ ПАСОШЕ</p>
			<p>Влада Републике Србије</p>
			<p>и Влада Републике Мјанмарске Уније</p>
			<p>(даље у тексту: стране),</p>
			<p>У жељи да унапреде међусобне билатералне односе и</p>
			<p>У намери да олакшају путовање својим држављанима који су носиоци дипломатског или службеног пасоша,</p>
			<p>Сагласили су се о следећем:</p>
			<p>Члан 1.</p>
			<p>Држављани државе једне стране који су носиоци важећег дипломатског или службеног пасоша изузети су од обавезе прибављања визе за улазак, прелазак преко територије и боравак на територији државе друге стране у трајању највише до 90 (деведесет) дана од дана уласка.</p>
			<p>Члан 2.</p>
			<p>1. Држављани државе једне стране, који су носиоци важећег дипломатског или службеног пасоша, који су чланови особља неког дипломатско-конзуларног представништва, као и чланови њихове породице, који су носиоци важећег дипломатског или службеног пасоша, могу да уђу и бораве без визе, ако је обавештење о њиховом првом уласку дато дипломатским путем, 30 (тридесет) дана унапред.</p>
			<p>2. Држављани државе једне стране, који су носиоци важећег дипломатског или службеног пасоша, који представљају своју земљу у некој међународној организацији која се налази на територији државе друге уговорне стране, као и чланови њихове породице који су носиоци дипломатског или службеног пасоша уживају иста права из става 1. овог члана.</p>
			<p>Члан 3.</p>
			<p>Држављани државе било које стране, који су носиоци важећег дипломатског или службеног пасоша, прелазе границу само на оним граничним прелазима који су намењени за међународни саобраћај.</p>
			<p>Члан 4.</p>
			<p>Држављани државе било које стране, који су носиоци важећег дипломатског или службеног пасоша, обавезни су да се током боравка на територији државе друге стране, придржавају закона и прописа који су на снази у тој земљи.</p>
			<p>Члан 5.</p>
			<p>Овим споразумом се не ограничавају права надлежних органа било које стране да ускрате право уласка или боравка у земљи сваком држављанину државе друге стране, који је носилац важећег дипломатског или службеног пасоша, без образлагања своје одлуке, под условом да се та особа сматра непожељном (persona non grata).</p>
			<p>Члан 6.</p>
			<p>1. Стране ће размењивати, дипломатским путем узорке својих важећих дипломатских и службених пасоша и информације о њиховој употреби, најкасније 30 (тридесет) дана пре ступања Споразума на снагу.</p>
			<p>2. Уколико дође до издавања нових пасоша или до измене постојећих, свака страна ће о томе одмах обавестити другу страну и разменити узорке пасоша, дипломатским каналима, пре њиховог званичног пуштања у употребу.</p>
			<p>Члан 7.</p>
			<p>Сваки спор који би могао да настане услед тумачења или примене овог споразума решаваће се дипломатским путем.</p>
			<p>Члан 8.</p>
			<p>Свака страна задржава право да привремено обустави примену Споразума, делимично или у целини, из разлога националне безбедности, јавног реда или јавног здравља. Обустава примене ступа на снагу одмах пошто друга страна прими обавештење о томе, дипломатским каналима. Свака страна поступа на исти начин и код укидања мере обуставе.</p>
			<p>Члан 9.</p>
			<p>Свака страна може затражити, писменим путем, измене/допуне овог споразума. Свака измена/допуна о којој се стране договоре ступа на снагу на начин предвиђен у члану 10. овог споразума.</p>
			<p>Члан 10.</p>
			<p>1. Споразум се закључује на неодређено време и ступа на снагу 30 (тридесет) дана од датума пријема последњег обавештења, дипломатским каналима, да су испуњени захтеви предвиђени националним законодавством за ступање Споразума на снагу.</p>
			<p>2. Свака страна може било када да раскине овај споразум обавештавајући о томе другу страну дипломатским каналима, а Споразум престаје да важи 90 (деведесет) дана од датума пријема таквог обавештења.</p>
			<p>Сачињено у Nay Pyi Taw, дана 29. јануара 2019. године, у два оригинална примерка, на српском, бурманском и енглеском језику, при чему је сваки текст једнако веродостојан. У случају разлика у тумачењу, меродаван је текст на енглеском језику.</p>
			<table class="tabela-bez-bordera">
				
					
					
				
				
					<tr class="No-Table-Style">
						<td class="No-Table-Style">
							<p>За Владу</p>
							<p>Републике Србије</p>
							<p>Ивица Дачић, с.р.</p>
							<p>први потпредседник Владе и министар спољних послова</p>
						</td>
						<td class="No-Table-Style">
							<p>За Владу</p>
							<p>Републике Мјанмарске Уније</p>
							<p>Куаw Tin, с.р.</p>
							<p>министар Уније за међународну сарадњу</p>
						</td>
					</tr>
				
			</table>
			<p>Члан 3.</p>
			<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	


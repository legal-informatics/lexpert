


	
	Zakon

	


	
				<p>На основу члана 112. став 1. тачка 2. Устава Републике Србије, доносим</p>
				<p>УКАЗ</p>
				<p>о проглашењу Закона о потврђивању Споразума између Владе Републике Србије и осталих чланица Иницијативе за реформу образовања у Југоисточној Европи о седишту Секретаријата Иницијативе за реформу образовања у Југоисточној Европи</p>
				<p>Проглашава се Закон о потврђивању Споразума између Владе Републике Србије и осталих чланица Иницијативе за реформу образовања у Југоисточној Европи о седишту Секретаријата Иницијативе за реформу образовања у Југоисточној Европи, који је донела Народна скупштина Републике Србије, на Првој седници Првог редовног заседања у 2017. години, 21. априла 2017. године.</p>
				<p>ПР број 5</p>
				<p>У Београду, 25. априла 2017. године</p>
				<p>Председник Републике,</p>
				<p>Томислав Николић, с.р.</p>
				<p>ЗАКОН</p>
				<p>о потврђивању Споразума између Владе Републике Србије и осталих чланица Иницијативе за реформу образовања у Југоисточној Европи о седишту Секретаријата Иницијативе за реформу образовања у Југоисточној Европи</p>
				<p>"Службени гласник РС - Међународни уговори", 
				број 2 од 21. априла 2017.</p>
				<p></p>
				<p>Члан 1.</p>
				<p>Потврђује се Споразум између Владе Републике Србије и осталих чланица Иницијативе за реформу образовања у Југоисточној Европи о седишту Секретаријата Иницијативе за реформу образовања у Југоисточној Европи, који је потписан 12. априла 2013. године у Београду, у оригиналу на енглеском језику.</p>
				<p>Члан 2.</p>
				<p>Текст Споразума између Владе Републике Србије и осталих чланица Иницијативе за реформу образовања у Југоисточној Европи о седишту Секретаријата Иницијативе за реформу образовања у Југоисточној Европи у оригиналу на енглеском језику и у преводу на српски језик гласи:</p>
				<p></p>
				<p></p>
				<p></p>
				<p></p>
				<p></p>
				<p></p>
				<p></p>
				<p></p>
				<p></p>
				<p></p>
				<p></p>
				<p></p>
				<p></p>
				<p></p>
				<p></p>
				<p>СПОРАЗУМ</p>
				<p>ИЗМЕЂУ</p>
				<p>ВЛАДЕ РЕПУБЛИКЕ СРБИЈЕ</p>
				<p>И</p>
				<p>ОСТАЛИХ ЧЛАНИЦА ИНИЦИЈАТИВЕ ЗА РЕФОРМУ ОБРАЗОВАЊА У ЈУГОИСТОЧНОЈ ЕВРОПИ O СЕДИШТУ СЕКРЕТАРИЈАТА ИНИЦИЈАТИВЕ ЗА РЕФОРМУ ОБРАЗОВАЊА У ЈУГОИСТОЧНОЈ ЕВРОПИ</p>
				<p>Чланице Иницијативе за реформу образовања у Југоисточној Европи (у даљем тексту: „ERI SEE”) као потписнице овог споразума (у даљем тексту: „Стране”);</p>
				<p>Полазећи од обавеза из Меморандума о разумевању о улози и организацији Иницијативе за реформу образовања у Југоисточној Европи (ERI SEE), који је потписан у Брду, Словенија 5. јуна 2010, од стране министара надлежних за образовање и високо образовање Републике Албаније, Републике Хрватске, Републике Македоније, Црне Горе и Републике Србије, уз учешће специјалних званица: представника генералног секретара Регионалног савета за сарадњу (RCC) и председавајућег Раднe групe за подстицање и унапређење људског капитала Регионалног савета за сарадњу (TFBHC), и Републике Молдавије и Босне и Херцеговине које су приступиле Меморандуму о разумевању Протоколом потписаним од стране надлежних министара за образовање и председавајућег ERI SEE 27. децембра 2010. и 11. марта 2011, односно (у даљем тексту: „Меморандум о разумевању”);</p>
				<p>Имајући у виду такође да Меморандум о разумевању предвиђа оснивање Секретаријата ERI SEE са седиштем у једној од чланица ERI SEE;</p>
				<p>Позивајући се на једногласну одлуку Управног одбора да се прихвати предлог Републике Србије да Београд буде одређен за ново седиште Секретаријата ERI SEE;</p>
				<p>У жељи да регулишу привилегије и имунитет неопходан за функционисање и успешно остваривање мисије Секретаријата.</p>
				<p>Споразумеле су се о следећем:</p>
				<p>Члан 1.ДЕФИНИЦИЈЕ</p>
				<p>За потребе овог споразума:</p>
				<p>а) „Земља домаћин” означава Републику Србију; </p>
				<p>б) „Влада земље домаћина” означава Владу Републике Србије; </p>
				<p>в) „Секретаријат” означава Секретаријат Иницијативе за реформу образовања у Југоисточној Европи; </p>
				<p>г) „Директор Секретаријата” означава лице именовано за директора Секретаријата Иницијативе за реформу образовања у Југоисточној Европи; </p>
				<p>д) „Члан особља” означава радника Секретаријата стално запосленог у Секретаријату са пуним радним временом, осим оних наведених у тачкама (и) и (ј) овог члана; </p>
				<p>ђ) „Инострано особље” означава радника који није држављанин Републике Србије, нити је страни држављанин са сталним пребивалиштем у Републици Србији; </p>
				<p>е) „Локално ангажовано особље” означава радника, држављанина Републике Србије, или страног држављанина са сталним пребивалиштем у Републици Србији;</p>
				<p>ж) „Члан породице” означава брачног друга и издржаване чланове – децу до 26 година старости, под условом да живе у Републици Србији у истом домаћинству са чланом особља Секретаријата и да нису држављани Републике Србије нити страни држављани са сталним пребивалиштем у Републици Србији; </p>
				<p>з) „Просторије Секретаријата” означава зграду, укључујући околно земљиште уз њу, у којем је смештен Секретаријат и које се користе искључиво за потребе Секретаријата, без обзира на власништво као што је наведено у Анексу 1; </p>
				<p>и) „Eксперт” означава лице које обавља послове у оквиру привремене мисије за Секретаријат, осим послова наведених у тачкама (д) и (ј) овог члана; </p>
				<p>ј) „Представник” означава овлашћеног представника земље чланице Иницијативе за реформу образовања у Југоисточној Европи;</p>
				<p>к) „Статут” означава Статут Иницијативе за реформу образовања у Југоисточној Европи; </p>
				<p>л) „Управни одбор” означава Управни одбор Иницијативе за реформу образовања у Југоисточној Европи.</p>
				<p>Члан 2.СЕДИШТЕ</p>
				<p>1. Овим је формиран Секретаријат. Седиште Секретаријата ће бити у Београду, у Републици Србији.</p>
				<p>2. Влада Земље домаћина је дужна да без накнаде обезбеди Секретаријату просторије, комуникационе везе и логистичку помоћ, као што је наведено у Анексу 1 овог споразума, потребне за ефикасно обављање послова, а у складу са одредбама овог споразума.</p>
				<p>Члан 3.ПРАВНИ СТАТУС</p>
				<p>1. Секретаријат има својство правног лица како би могао да обавља послове закључивања уговора, да стиче и располаже покретном и непокретном имовином и покреће правне поступке у складу са законима Земље домаћина.</p>
				<p>2. Земља домаћин ће омогућити прибављање релевантних докумената потребних за регулисање правног статуса Секретаријата.</p>
				<p>Члан 4.ФИНАНСИЈСКИ ДОПРИНОС</p>
				<p>1. Стране се обавезују да ће на годишњем нивоу обезбеђивати финансијски допринос за годишњи буџет Секретаријата у складу са Меморандумом о разумевању, посебно са Анексом 3 Меморандума о разумевању, који је приложен уз Анекс 2 ради лакшег сналажења. </p>
				<p>2. По истеку рока предвиђеног Анексом 3 Меморандума о разумевању, или у случају проширења, Стране ће обезбедити финансијске доприносе у складу са одлукама Управног одбора, како је предвиђено Статутом.</p>
				<p>3. Поред годишњег финансијског доприноса, у складу са Меморандумом о разумевању, Анекс 3, Земља домаћин ће једном годишње обезбеђивати додатна финансијска средства за оперативне трошкове Секретаријата, као што је наведено у Анексу 1 овог споразума.</p>
				<p>Члан 5. ИНТЕРНИ ПРОПИСИ</p>
				<p>1. Секретаријат може да усвоји неопходне интерне прописе у вези са спровођењем организације својих функција, а у складу са Статутом. </p>
				<p>2. Секретаријат се обавезује да обавести надлежне власти Земље домаћина о релевантним интерним прописима. </p>
				<p>Члан 6.ЛОГО (ЗАШТИТНИ ЗНАК) И ОЗНАКЕ</p>
				<p>1. Секретаријат може да прикаже своју заставу, заштитни знак и друге симболе у својим просторијама и на моторним возилима Секретаријата. </p>
				<p>2. Секретаријат има право на дипломатске регистарске таблице за своја возила као и на релевантни статус. </p>
				<p>Члан 7. ИМУНИТЕТ У СЛУЧАЈУ СУДСКОГ И AДМИНИСТРAТИВНОГ ПОСТУПКА </p>
				<p>1. Секретаријат има право на имунитет у случају како судског поступка, тако и сваког другог aдминистрaтивног у Земљи домаћину, осим у случају противтужбе/против захтева који се директно односи на захтев/тужбу поднету од стране Секретаријата, или у оној мери у којој се Управни одбор изричито одрекне од тог имунитета. Међутим, подразумева се да се одрицање од имунитета неће директно преносити и на извршне/aдминистрaтивне мере. Што се тиче извршних мера, свако одрицање од имунитета мора бити јасно изречено. </p>
				<p>2. Без обзира на став 1. овог члана, Секретаријат ће настојати да путем преговора дође до решења, или, ако преговори пропадну, путем алтернативних начина решавања спорова који су настали по основу:</p>
				<p>(a) било ког споразума о куповини робе или услуга, кредитирању или другим финансијским трансакцијама, као и давања гаранције или обештећења у вези са сваком таквом трансакцијом или било којом другом финансијском обавезом;</p>
				<p>(б) радних спорова.</p>
				<p>Уколико се спорови настали по основу из тач. (а) и (б) овог члана не реше мирним путем, односно преговорима, за њихово решавање надлежан је одговарајући суд земље домаћина. Ови спорови ће бити решавани у складу са законима Земље домаћина.</p>
				<p>3. Покретна и непокретна имовина Секретаријата, где год да се налази и ко год да је држи, ужива право на имунитет од свих извршних мера, укључујући и конфискацију, одузимање, замрзавање или било који други облик принудног извршења или одузимања или неки други вид лишавања предвиђен законима Земље домаћина. </p>
				<p>Члан 8.НЕПОВРЕДИВОСТ СЕКРЕТАРИЈАТА</p>
				<p>1. Просторије Секретаријата уживају статус неповредивости.</p>
				<p>2. Земља домаћин се обавезује да ће гарантовати неповредивост седишта Секретаријата. Надлежни органи Земље домаћина имају право да уђу у просторије Секретаријата уколико обављају своју дужност само уз сагласност директора Секретаријата или прописно овлашћеног службеног лица Секретаријата у роковима и под условима уговореним са истим. Међутим, у случају пожара или сличне ванредне ситуације, сматраће се да је таква сагласност дата, уколико је потребно одмах спровести заштитне мере. </p>
				<p>3. Документација и архива Секретаријата, укључујући и компјутерске апликације и фотографије које му припадају или су у његовом власништву, сматрају се неповредивим. </p>
				<p>4. Влада Земље домаћина обавезује се да ће предузети све мере за заштиту просторија Секретаријата од било каквог упада или оштећења, ометања или повреде достојанства Секретаријата.</p>
				<p>Члан 9.ПУБЛИКАЦИЈЕ (ШТАМПАНИ МАТЕРИЈАЛ)</p>
				<p>Увоз и извоз публикација (штампаног материјала) за потребе Секретаријата, као и други информативни материјал које Секретаријат увезе или извезе за службену употребу неће бити предмет ни једног облика ограничавања. </p>
				<p>Члан 10.РАСПОЛАГАЊЕ ФИНАНСИЈСКИМ СРЕДСТВИМА </p>
				<p>Секретаријат, у циљу обављања својих послова, има право да прима, држи, размењује, преноси сва финансијска средства, валуте, готовину и да њима слободно располаже у складу са прописима Земље домаћина. Ово право укључује, без ограничења, и право на поседовање нерезидентног рачуна у некој пословној банци Земље домаћина.</p>
				<p>Члан 11.КОМУНАЛНЕ УСЛУГЕ</p>
				<p>1. Надлежни органи Земље домаћина обавезују се, на захтев Секретаријата и под праведним условима и одредбама, да ће обезбедити пружање комуналних услуга Секретаријату како би овај обављао своје послове.</p>
				<p>2. Цене комуналних услуга, како је претходно наведено, а које нису предмет Анекса 1, неће бити више од најнижих у поређењу са ценама одобреним дипломатским мисијама.</p>
				<p>3. На захтев надлежних органа Земље домаћина, директор Секретаријата ће настојати да обезбеди приступ овлашћеним представницима компанија за пружање комуналних услуга, да проверавају, поправљају, одржавају или премештају инсталације у просторијама Секретаријата, уколико се испостави неопходним, и под условом да то не ремети рад Секретаријата.</p>
				<p>Члан 12.ОЛАКШИЦЕ НА ПОРЕЗЕ И ДАЖБИНЕ</p>
				<p>1. Секретаријат, његова имовина, приходи и остало у власништву биће изузети од плаћања државног и локалног пореза. Ово изузеће не важи за порезе и издвајања који се сматрају накнадом за комуналне услуге понуђене по устаљеним ценама, у складу са количином и спецификацијом извршених услуга. </p>
				<p>2. Што се тиче пореза на додату вредност који је урачунат у цене или се одвојено наплаћује, Секретаријат ће бити ослобођен његовог плаћања само кад се ради о куповини разумних количина робе или плаћању извршених услуга за службене потребе Секретаријата, и у том случају роба купљена за његове потребе а за коју важи изузеће у складу са овим прописом, не сме се продавати, поклањати или отуђити ни на који други начин, осим под условима договореним са Владом земље домаћина. </p>
				<p>Члан 13. ЦАРИНСКЕ ОЛАКШИЦЕ </p>
				<p>1. Секретаријат има право да за службену употребу увезе разумне количине робе, укључујући и моторна возила, без плаћања царине и увозних дажбина. </p>
				<p>Члан 14.СОЦИЈАЛНО ОСИГУРАЊЕ</p>
				<p>1. Директор и чланови особља Секретаријата, под условом да су Инострано особље, биће изузети од плаћања обавезних доприноса у вези са било којом врстом социјалне заштите у Земљи домаћину.</p>
				<p>2. Директор и чланови особља Секретаријата, уколико су из редова локално ангажованог особља морају плаћати све обавезне доприносе у складу са прописима Републике Србије.</p>
				<p>Члан 15.ДИРЕКТОР СЕКРЕТАРИЈАТА</p>
				<p>1. Током трајања мандата у Земљи домаћину, Директору Секретаријата ће бити додељене оне привилегије које имају шефови сличних канцеларија међународних организација у Земљи домаћину.</p>
				<p>2. Директор, који је члан Иностраног особља, уживаће све имунитете и привилегије предвиђене чланом 16. у даљем тексту. </p>
				<p>3. Без обзира на став 1. овог члана, Директор који је из редова локално ангажованог особља, не сме на основу овог споразума уживати било какав имунитет или привилегију, укључујући и имунитет од суђења за дела почињена на службеној дужности, укључујући и његове/њене изговорене и написане речи.</p>
				<p>Члан 16.ПРИВИЛЕГИЈЕ И ИМУНИТЕТИ ДОДЕЉЕНИ ИНОСТРАНОМ ОСОБЉУ </p>
				<p>1. Сви чланови Иностраног особља уживају следеће привилегије и имунитете у Земљи домаћину:</p>
				<p>(а) имунитет од надлежности за дела која су извршили на службеној дужности, укључујући и речи које су изговорили или написали чак и након престанка рада у Секретаријату;</p>
				<p>(б) имунитет од претреса и заплене њиховог личног пртљага;</p>
				<p>(в) изузеће од плаћања пореза и доприноса на плате, приходе и накнаде које им је исплатио Секретаријат за њихове услуге;</p>
				<p>(г) изузеће од плаћања ПДВ на робу и услуге за личне потребе особља у складу са законима Земље домаћина; </p>
				<p>(д) изузеће од имиграционих ограничења и обавеза да пријаве себе и Чланове породице са којима живе у истом домаћинству у складу са визним режимом Земље домаћина;</p>
				<p>(ђ) исту заштиту и олакшице у погледу репатријације, за себе и Чланове породице са којима живе у истом домаћинству, а који су додељени службеницима истог ранга у дипломатским мисијама; </p>
				<p>(е) право да за личне потребе увезу без плаћања увозних дажбина и осталих пореза или накнада, под условом да то нису трошкови обрачунати за извршене комуналне услуге, и буду изузети од забране и ограничавања увоза и извоза:</p>
				<p>(i) намештаја и личних потрепштина приликом првог преузимања дужности, у једној или више појединачних испорука, и </p>
				<p>(ii) једног моторног возила.</p>
				<p>Члан 17.ЛОКАЛНО АНГАЖОВАНО ОСОБЉЕ</p>
				<p>1. Локално ангажовано особље ће бити запослено у складу са важећим прописима у Земљи домаћину.</p>
				<p>2. Локално ангажовано особље нема права, на основу овог споразума, да ужива никакав имунитет ни привилегије, укључујући и имунитет од надлежности за дела почињена на службеној дужности, укључујући и изговорене и написане речи.</p>
				<p>Члан 18.ЕКСПЕРТИ</p>
				<p>Експерти, уколико нису грађани Земље домаћина, или страни држављани са сталним пребивалиштем у Земљи домаћину, имају права на следеће привилегије и имунитете:</p>
				<p>(a) имунитет од надлежности за дела почињена на службеној дужности, укључујући и речи које су изговорили или написали у званичном својству;</p>
				<p>(б) неповредивост комплетне службене документације, забележених података и докумената у складу са стандардним процедурама; </p>
				<p>(в) изузеће од имиграционих рестрикција, као и свих формалности које се тичу регистрације странаца у складу са визним режимом у Земљи домаћину.</p>
				<p>Члан 19.ПРЕДСТАВНИЦИ </p>
				<p>Представници, уколико нису држављани Земље домаћина, или страни држављани са сталним пребивалиштем у Земљи домаћину, који су на службеној дужности у Земљи домаћину као и током путовања на територији Земље домаћина имају следеће привилегије:</p>
				<p>(a) имунитет од надлежности за дела која су починили на службеној дужности, укључујући и речи које су изговорили или написали у званичном својству;</p>
				<p>(б) изузеће од провере и одузимања личног пртљага;</p>
				<p>(в) неповредивост службене документације, података и осталог материјала;</p>
				<p>(г) изузеће од имиграционих рестрикција у складу са прописима Земље домаћина.</p>
				<p>Члан 20.ИЗУЗЕЋЕ ОД ИМУНИТЕТА</p>
				<p>Чланови особља, Експерти и Представници немају право на имунитет у случају било ког кршења саобраћајних прописа. </p>
				<p>Члан 21.ОДРИЦАЊЕ ОД ИМУНИТЕТА</p>
				<p>1. Привилегије и имунитети се не дају због личне користи појединаца, већ ради обезбеђивања ефикасног рада Секретаријата у складу са његовим циљевима.</p>
				<p>2. Управни одбор има право и обавезу да ускрати имунитет сваком Члану особља у случају где по његовом мишљењу имунитет успорава спровођење правде и може га ускратити без обзира на интерес ERI SEE или Секретаријата. Ускраћивање имунитета за законску одговорност мора увек бити дато у писаној форми.</p>
				<p>3. Ускраћивање имунитета за законску одговорност у погледу административних поступака не сматра се важећим и у погледу спровођења правосудне одлуке, него је за то потребна посебна одлука о ускраћивању имунитета. </p>
				<p>Члан 22.ОБАВЕШТАВАЊЕ</p>
				<p>1. Секретаријат треба да обезбеди за Дипломатски протокол Министарства спољних послова Земље домаћина:</p>
				<p>(a) Списак лица Иностраног особља, као и чланова њихових породица са којима живе у истом домаћинству, одмах или најкасније три дана по њиховом доласку;</p>
				<p>(б) Секретаријат ће такође доставити обавештење о истеку мандата сваког члана Иностраног особља у складу са (a), и, у случају потребе, када лице о којем је реч престане да буде члан истог домаћинства. </p>
				<p>2. Иностраном особљу у складу са претходним ставом и члановима њихових породица који живе са њима у заједничком домаћинству биће издати одговарајући лични документи од стране Дипломатског протокола Министарства спољних послова Републике Србије.</p>
				<p>Члан 23.ОДГОВОРНОСТ ЗЕМЉЕ ДОМАЋИНА</p>
				<p>Земља домаћин не сноси одговорност ни за једно дело или пропуст који почини Секретаријат или његово особље на њеној територији.</p>
				<p>Члан 24.ПИТАЊА БЕЗБЕДНОСТИ</p>
				<p>1. Ништа у овом споразуму не искључује право Владе земље домаћина да предузме све релеванте мере у интересу заштите јавне безбедности или да превентивно спроведе законе Земље домаћина, као неопходне за очување здравља и јавног реда и мира. </p>
				<p>2. Уколико Влада Земље домаћина сматра да је примена одредби из става 1. овог члана неопходна, чим то околности допусте, контактираће Секретаријат ради доношења заједничке одлуке о могућим мерама потребним за заштиту интереса Секретаријата.</p>
				<p>3. Секретаријат има обавезу да сарађује са органима власти Земље домаћина како не би дошло до нарушавања јавне безбедности услед било које активности Секретаријата.</p>
				<p>Члан 25.РЕШАВАЊЕ СПОРОВА</p>
				<p>Сви спорови који се односе на спровођење и тумачење овог споразума биће решавани преговорима обеју Страна.</p>
				<p>Члан 26.ИЗМЕНЕ И ДОПУНЕ</p>
				<p>Овај споразум може бити измењен и допуњен уз обострану сагласност Страна. Измене и допуне ће ступити на снагу у складу са чланом 27. овог споразума.</p>
				<p>Члан 27.СТУПАЊЕ НА СНАГУ, ИЗВОРНИ ПРИМЕРЦИ И ДЕПОЗИТАР</p>
				<p>1. Овај споразум ступа на снагу датумом пријема четвртог обавештења Страна, укључујући и Земљу домаћина, од стране Министарства спољних послова Земље домаћина после спровођења одговарајућих процедура Земље домаћина за ступање овог споразума на снагу. </p>
				<p>2. За сваку страну, која након достављања петог обавештења у складу са ставом 1, обавести Министарство спољних послова Земље домаћина о томе да су спроведене процедуре Земље домаћина за ступање овог споразума на снагу, овај споразум ће ступити на снагу са датумом обавештења достављеног Министарству спољних послова Земље домаћина.</p>
				<p>3. Након потписивања овог споразума, оригинал ће бити депонован код Владе земље домаћина која ће имати улогу Депозитара. Депозитар ће доставити Странама у Споразуму и Секретаријату прописно оверене копије овог споразума.</p>
				<p>4. Овај споразум ће привремено важити од датума његовог потписивања. Свака Страна може у тренутку потписивања Споразума да изјави у своје име да ће Споразум важити од датума испуњавања процедура Земље домаћина релевантних за његово ступање на снагу.</p>
				<p>Члан 28.ВАЖЕЊЕ, ПРЕСТАНАК, ПРИСТУПАЊЕ, ОТКАЗ И РАСКИД</p>
				<p>1. Овај споразум остаје на снази на неодређено време.</p>
				<p>2. Свака Страна која приступи Меморандуму о разумевању такође приступа и овом споразуму, у складу са одредбама члана 27. овог споразума.</p>
				<p>Влада земље домаћина има право да откаже овај споразум, пошто у писаној форми обавести Стране о својој намери. У том случају, овај споразум ће бити раскинут шест (6) месеци након пријема обавештења о раскиду. </p>
				<p>3. Свака Страна може да откаже овај споразум пошто пошаље обавештење Депозитару и Странама у писаној форми. У том случају овај споразум престаје да важи за ту Страну шест (6) месеци након пријема обавештења од стране Депозитара.</p>
				<p>У ПОТВРДУ ОВОГ ДОКУМЕНТА, доле потписани и прописно овлашћени од стране својих Влада, склопише овај споразум,</p>
				<p>За Владу Републике Србије</p>
				<table class="tabela-bez-bordera">
					
						<tr>
							<td>
								<p>…………............</p>
							</td>
							<td>
								<p>потписано у: ......</p>
							</td>
							<td>
								<p>дана: ...................</p>
							</td>
						</tr>
						<tr>
							<td colspan="3">
								<p>Министар просвете, науке и технолошког развоја</p>
							</td>
						</tr>
					
				</table>
				<p>За Владу Републике Албаније</p>
				<table class="tabela-bez-bordera">
					
						<tr>
							<td>
								<p>…………............</p>
							</td>
							<td>
								<p>потписано у: ......</p>
							</td>
							<td>
								<p>дана: ...................</p>
							</td>
						</tr>
					
				</table>
				<p>За Владу Босне и Херцеговине</p>
				<table class="tabela-bez-bordera">
					
						<tr>
							<td>
								<p>…………............</p>
							</td>
							<td>
								<p>потписано у: ......</p>
							</td>
							<td>
								<p>дана: ...................</p>
							</td>
						</tr>
					
				</table>
				<p>За Владу Републике Хрватске</p>
				<table class="tabela-bez-bordera">
					
						<tr>
							<td>
								<p>…………............</p>
							</td>
							<td>
								<p>потписано у: ......</p>
							</td>
							<td>
								<p>дана: ...................</p>
							</td>
						</tr>
					
				</table>
				<p>За Владу Црне Горе</p>
				<table class="tabela-bez-bordera">
					
						<tr>
							<td>
								<p>…………............</p>
							</td>
							<td>
								<p>потписано у: ......</p>
							</td>
							<td>
								<p>дана: ...................</p>
							</td>
						</tr>
					
				</table>
				<p>За Владу Републике Молдавије</p>
				<table class="tabela-bez-bordera">
					
						<tr>
							<td>
								<p>…………............</p>
							</td>
							<td>
								<p>потписано у: ......</p>
							</td>
							<td>
								<p>дана: ...................</p>
							</td>
						</tr>
					
				</table>
				<p>За Владу Републике Македоније</p>
				<table class="tabela-bez-bordera">
					
						<tr>
							<td>
								<p>…………............</p>
							</td>
							<td>
								<p>потписано у: ......</p>
							</td>
							<td>
								<p>дана: ...................</p>
							</td>
						</tr>
					
				</table>
				<p>АНЕКС 1ПРОСТОРИЈЕ, ОПРЕМА, ФИНАНСИЈСКЕ УСЛУГЕ И ДРУГА КАНЦЕЛАРИЈСКА СРЕДСТВА КОЈА ОБЕЗБЕЂУЈЕ ЗЕМЉА ДОМАЋИН</p>
				<p>Члан 1.Просторије и опрема</p>
				<p>Земља домаћин се обавезује да ће у складу са овим споразумом ставити на располагање Секретаријату:</p>
				<p>(а) просторије за Седиште Секретаријата, у власништву Републике Србије, укупне површине 40 m², у Београду. Просторије обухватају две канцеларије и салу за састанке.</p>
				<p>(б) Влада Земље домаћина се обавезује да ће предузети све неопходне радње које би могле бити потребне за адаптирање и реновирање у складу са потребама Секретаријата.</p>
				<p>(в) инвентар опреме и намештаја за канцеларију обухвата:</p>
				<p>– 3 канцеларијска стола</p>
				<p>– 3 канцеларијске столице</p>
				<p>– 1 конференцијски сто са 20 столица</p>
				<p>– 3 стона рачунара (са мониторима, тастатурама и мишем)</p>
				<p>– 3 ласерска штампача</p>
				<p>– 2 лаптопа</p>
				<p>– 1 пројектор</p>
				<p>– 1 фотокопир апарат</p>
				<p>– 3 телефона са централом</p>
				<p>– 1 факс машину</p>
				<p>– 3 клима уређаја</p>
				<p>– 3 витрине</p>
				<p>– 3 комодице са фиокама</p>
				<p>– 1 клуб сто са 4 столице</p>
				<p>– 3 простирке/тепиха</p>
				<p>– 1 фрижидер</p>
				<p>– 1 апарат за кафу</p>
				<p>(г) Земља домаћин се обавезује да обезбеди све комуналне услуге неопходне за функционисање Секретаријата укључујући, без ограничења, телефонске линије и приступ интернету.</p>
				<p>Члан 2.Финансијска подршка</p>
				<p>Земља домаћин ће, поред годишњег финансијског доприноса обезбеђивати и износ од 20.000 евра једном годишње за оперативне трошкове Секретаријата.</p>
				<p>АНЕКС 2</p>
				<p>Члан 1.</p>
				<p>АНЕКС 3ПРЕГЛЕД ОКВИРНОГ ГОДИШЊЕГ БУЏЕТА ЗА ПЕРИОД 2011–2013.</p>
				<p>Обрачун годишњих доприноса чланица ERI SEE за ERI SEE (оперативни и укупни трошкови) сачињен је у складу са методологијом која је разрађена за доприносе у КССу1. Чланице ERI SEE су категоризоване и подељене у четири групе у складу са нивоом бруто домаћег производа према куповној моћи, на следећи начин:</p>
				<table class="tabela-sa-borderom">
					
						<tr>
							<td>
								<p>Група</p>
							</td>
							<td>
								<p>БДП и КМ, млрд $2 </p>
							</td>
							<td>
								<p>Годишњи доприноси у € по земљи чланици</p>
							</td>
						</tr>
						<tr>
							<td>
								<p>I</p>
							</td>
							<td>
								<p>&lt;10.0</p>
							</td>
							<td>
								<p>€5.400</p>
							</td>
						</tr>
						<tr>
							<td>
								<p>II</p>
							</td>
							<td>
								<p>&lt;50.0</p>
							</td>
							<td>
								<p>€ 7.200</p>
							</td>
						</tr>
						<tr>
							<td>
								<p>III</p>
							</td>
							<td>
								<p>&gt;50.0</p>
							</td>
							<td>
								<p>€ 9.000</p>
							</td>
						</tr>
						<tr>
							<td>
								<p>IV</p>
							</td>
							<td>
								<p>&gt;70.0</p>
							</td>
							<td>
								<p>€ 14.400</p>
							</td>
						</tr>
					
				</table>
				<p>За садашње потписнице одговарајући годишњи допринос за период 2011–2013. износи: за Албанију (група II) € 7.200, за Хрватску (група IV), € 14.400, за Македонију (група II) € 7.200, за Црну Гору (група I) € 5.400, и за Србију (група III) € 9.000. Управни одбор ERI SEE може у договору са министарствима за образовање земаља чланица ERI SEE одредити другачији ниво доприноса после прве три године.</p>
				<p>Будућа Земља домаћин ће дати око € 20.000 за оперативне трошкове како је наведено у Анексу 2 као додатак свом годишњем доприносу.</p>
				<p>Годишња финансијска средства из других извора у износу од € 110.000 од којих је € 15.000 за оперативне трошкове, су доприноси који се очекују од Аустрије, Холандије и Швајцарске за 2011.</p>
				<p>Износ годишњих доприноса било које стране која би приступила овом Меморандуму је обрачунат у складу са претходно поменутом методологијом и информацијама о очекиваним доприносима је већ формално саопштена надлежним министарствима ERISEE региона.</p>
				<p>Меморандум о разумевању</p>
				<p>Улоге u организације Иницијативе за реформу образовања у Југоисточној Европи ERISEE</p>
				<p>На основу слободног прорачуна за десет чланица, укупан пројектован годишњи буџет за ERI SEE износи € 220.000 од којих је око € 75.000 предвиђено за оперативне трошкове (ERI SEE Секретаријат).</p>
				<p>–––––––––</p>
				<p>1 Методологија RCC обухвата обрачуне доприноса за период од три године</p>
				<p>2 Бруто домаћи производ и куповна моћ, Извор ИМФ, Октобар 2009.</p>
				<p>Члан 2.</p>
				<p>За Републику Молдавију и Босну и Херцеговину које су приступиле Меморандуму о разумевању Протоколима потписаним од стране надлежних министара за образовање и од стране Председавајућег ERI SEE 27. децембра 2010. и 11. марта 2011. односно, у складу са Анексом 3 Меморандума о разумевању, годишњи допринос за 2011–2013. износи:</p>
				<p>– За Молдавију 5,400.00 евра и</p>
				<p>– Босну и Херцеговину 7,200.00 евра.</p>
				<p>Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	





	
	Zakon

	


	
				<p>На основу члана 112. став 1. тачка 2. Устава Републике Србије, доносим</p>
				<p>УКАЗ</p>
				<p>о проглашењу Закона о потврђивању Споразума између Владе Републике Србије и Владе Киргиске Републике о укидању виза за носиоце дипломатских и службених пасоша</p>
				<p>Проглашава се Закон о потврђивању Споразума између Владе Републике Србије и Владе Киргиске Републике о укидању виза за носиоце дипломатских и службених пасоша, који је донела Народна скупштина Републике Србије, на Петој седници Првог редовног заседања у 2017. години, 29. маја 2017. године.</p>
				<p>ПР број 37</p>
				<p>У Београду, 29. маја 2017. године</p>
				<p>Председник Републике,</p>
				<p>Томислав Николић, с.р.</p>
				<p>ЗАКОН</p>
				<p>о потврђивању Споразума између Владе Републике Србије и Владе Киргиске Републике о укидању виза за носиоце дипломатских и службених пасоша</p>
				<p>"Службени гласник РС - Међународни уговори", 
				број 4 од 30. маја 2017.</p>
				<p>Члан 1.</p>
				<p>Потврђује се Споразум између Владе Републике Србије и Владе Киргиске Републике о укидању виза за носиоце дипломатских и службених пасоша, који је потписан у Београду, 2. децембра 2015. године, у оригиналу на српском, киргиском, руском и енглеском језику.</p>
				<p>Члан 2.</p>
				<p>Текст Споразума у оригиналу на српском језику гласи:</p>
				<p>СПОРАЗУМИЗМЕЂУ ВЛАДЕ РЕПУБЛИКЕ СРБИЈЕ ИВЛАДЕ КИРГИСКЕ РЕПУБЛИКЕО УКИДАЊУ ВИЗА ЗА НОСИОЦЕ ДИПЛОМАТСКИХ И СЛУЖБЕНИХ ПАСОША</p>
				<p>Влада Републике Србије и Влада Киргиске Републике (у даљем тексту „стране”), </p>
				<p>Руководећи се заједничком жељом да даље развијају пријатељске односе између две државе, и </p>
				<p>У жељи да поједноставе процедуре путовања између Републике Србије и Киргиске Републике за носиоце дипломатских и службених пасоша,</p>
				<p>Постигле су следећи договор:</p>
				<p>Члан 1.</p>
				<p>Држављани држава двеју страна који су носиоци важећих дипломатских и службених пасоша имају право да улазе, излазе са и прелазе преко територије државе друге стране без визе на прелазима отвореним за међународни саобраћај као и да бораве на територији друге стране без визе, у складу са законима и прописима страна уговорница. </p>
				<p>Члан 2.</p>
				<p>Лица поменута у члану 1. овог споразума имају право да улазе, бораве, или прелазе преко територије државе друге стране без визе у периоду од највише деведесет (90) дана од дана уласка. Период боравка може бити продужен у складу са законима и прописима државе домаћина.</p>
				<p>Члан 3.</p>
				<p>1. Држављани државе обе стране који су носиоци важећих дипломатских и службених пасоша, и који су упућени на службу у својству дипломатског и конзуларног особља у дипломатске мисије или конзуларна представништва на територији државе друге стране, као и чланови њихових породица који чине део њиховог домаћинства, а носиоци су важећих дипломатских и службених пасоша, имају дозволу да уђу, изађу или бораве на територији државе домаћина без виза у целом периоду трајања њихове службе.</p>
				<p>2. Амбасада државе која врши акредитацију унапред обавештава Министарство спољних послова државе домаћина о доласку лица поменутих у ставу 1. овог члана ради преузимања дужности на територији државе домаћина као и о њиховом коначном одласку из државе домаћина. </p>
				<p>Члан 4.</p>
				<p>Лица на која се овај споразум односи ће за време боравка на територији државе друге стране поштовати законе и прописе државе домаћина, и понашаће се у складу са важећим правилима која регулишу процедуре уласка, изласка, преласка преко и боравка страних држављана, без прејудицирања привилегија и изузећа које уживају у складу са међународним правом.</p>
				<p>Члан 5.</p>
				<p>1. Обе стране задржавају право да ускрате дозволу уласка или боравка на територији своје државе сваком носиоцу дипломатског или службеног пасоша кога сматрају непожељним (persona non grata). Друга страна ће о таквим ускраћивањима дозволе уласка и боравка без одлагања бити обавештена, дипломатским путем. </p>
				<p>2. Обе стране задржавају право да уведу привремена ограничења или да обуставе дејство овог споразума, у целини или делимично, из разлога јавног реда, безбедности или здравља. Друга страна ће без одлагања бити обавештена о увођењу таквих ограничења или обустава, односно о њиховом укидању, дипломатским каналима. </p>
				<p>Члан 6.</p>
				<p>1. Стране ће дипломатским каналима разменити узорке својих важећих дипломатских и службених пасоша, као и информације о начину њиховог коришћења, у року од тридесет (30) дана од дана потписивања овог споразума. </p>
				<p>2. Стране ће дипломатским путем обавестити једна другу о свакој измени у погледу својих дипломатских и службених пасоша најкасније шездесет (60) дана пре ступања на снагу горе наведених измена. </p>
				<p>Члан 7.</p>
				<p>Сва неслагања и сви спорови који настану у вези са применом и тумачењем овог споразума, решаваће се преговорима и консултацијама између страна. </p>
				<p>Члан 8.</p>
				<p>Стране могу да на основу заједничке сагласности допуне и измене овај споразум, при чему измене и допуне формулисане у облику протокола чине саставни део овог споразума и ступају на снагу у складу са чланом 9. овог споразума. </p>
				<p>Члан 9.</p>
				<p>1. Стране ће једна другу писменим путем обавестити да су завршене све унутрашње процедуре неопходне за ступање на снагу овог споразума. Овај споразум ступа на снагу на дан пријема последњег обавештења. </p>
				<p>2. Овај споразум може раскинути било која од две стране деведесет (90) дана унапред, тако што ће о томе обавестити другу страну писменим путем, дипломатским каналима. </p>
				<p>У потврду чега су доле потписани, које су њихове односне владе за то прописно овластиле, потписали овај споразум. </p>
				<p>Сачињено у два примерка у Београду, дана 2. децембра 2015. гидубе на српском, киргиском, руском и енглеском језику, при чему су сви текстови подједнако веродостојни. У случају евентуалне разлике у тумачењу, меродаван је текст на енглеском језику. </p>
				<table class="tabela-bez-bordera">
					
						<tr>
							<td class="auto-style1">
								<p>За ВладуРепублике Србије</p>
								<p>И. Дачић, с.р.</p>
							</td>
							<td class="auto-style1">
								<p>За ВладуКиргиске Републике</p>
								<p>Е. Abdyldaev, с.р.</p>
							</td>
						</tr>
					
				</table>
				<p>Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”. </p>
	


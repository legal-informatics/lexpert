



<p>
</p>
<p>
ЗАКОН</p>
<p>
о задужењу


Србије и


Црне


Горе код


Европске 
инвестиционе банке (Пројекат 
модернизације аеродрома 

Црне


Горе)</p>
<p>
"Службени
лист СЦГ", број 14 од 26. марта 2004.</p>
<p>
</p>
<p>
</p>
<p>
Члан 1.</p>
<p>
Србија и Црна Гора задужиће се у износу од
12 милиона евра у своје
име, а за рачун државе чланице Републике Црне Горе, код Европске
инвестиционе банке, за финансирање Пројекта модернизације аеродрома Црне Горе.</p>
<p>
</p>
<p>
Члан 2.</p>
<p>
Задужење из члана 1. овог закона извршиће
се на основу Уговора о
финансирању између Србије и Црне Горе и Европске инвестиционе банке (Пројекат
модернизације аеродрома Црне 
Горе)
закљученог 27. фебруара 2004. године између Србије и Црне Горе, као
зајмопримца и Европске инвестиционе банке, као 
зајмодавца.</p>
<p>
</p>
<p>
Члан 3.</p>
<p>
Средствима овог зајма финансираће се
следеће компоненте Пројекта
модернизације аеродрома Црне Горе:</p>
<p>
– изградња новог путничког терминала у
Подгорици и реконструкција пратећих
објеката и система (безбедносна опрема, спасилачка и противпожарна опрема, зграде,
прилазни путеви и паркинг
за возила);</p>
<p>
– проширење постојећег терминала у Тивту и
реконструкција пратећих
система (безбедносна опрема, спасилачка и противпожарна опрема, зграде и
прилазни путеви и паркинг за возила);</p>
<p>
– пројектовање и консултантске услуге.</p>
<p>
</p>
<p>
Члан 4.</p>
<p>
Корисник зајма је Република Црна Гора, а
организатор Ј.П. 
"Аеродроми
Црне Горе".</p>
<p>
Ради коришћења средстава из члана 1. овог
закона, корисник зајма
ће отворити посебан рачун код "Црногорске комерцијалне банке" на територији 
Републике Црне Горе, "EIB Airports Modernisation Loan", на коме се средства
исказују у еврима, са искључивом 
наменом
коришћења средстава за финансирање дела Пројекта 
модернизације аеродрома Црне Горе.</p>
<p>
</p>
<p>
Члан 5.</p>
<p>
Република Црна Гора се обавезује да, у року
од 30 дана од дана ступања
на снагу овог закона, изда Србији и Црној Гори контрагаранцију за уредно обезбеђење
средстава за измирење доспелих 
обавеза
предвиђених Уговором из члана 2. овог закона.</p>
<p>
Контрагаранцијом се Република Црна Гора
обавезује да у свакој години
обезбеђује средства у годишњем буџету за измиривање обавеза по основу
Уговора о финансирању из члана 2. овог закона које доспевају у тој години.</p>
<p>
Средства из става 2. овог члана Република
Црна Гора у предвиђеном року
преноси на посебан рачун Србије и Црне Горе отворен код Народне банке
Србије, са искључивом наменом 
отплате
зајма из члана 2. овог закона.</p>
<p>
</p>
<p>
Члан 6.</p>
<p>
Народна банка Србије наплаћује од Републике
Црне Горе трошкове
за трансфер средстава за отплату обавеза Европској инвестиционој банци,
као провизију за услуге које пружа у смислу овог закона.</p>
<p>
</p>
<p>
Члан 7.</p>
<p>
Овај закон ступа на снагу наредног дана од
дана објављивања у
"Службеном листу СЦГ".</p>
<p>
</p>





	
	Zakon


	<p></p>
	<p>На основу члана 112. став 1. тачка 2. Устава Републике Србије, доносим</p>
	<p>УКАЗ</p>
	<p>о проглашењу Закона о потврђивању Анекса бр. 2 Споразума о економској и техничкој сарадњи у области инфраструктуре између Владе Републике Србије 
	и Владе Народне Републике Кине</p>
	<p>Проглашава се Закон о потврђивању Анекса бр. 2 Споразума о економској и техничкој сарадњи у области инфраструктуре између Владе Републике Србије и Владе Народне Републике Кине, који је донела Народна скупштина Републике Србије на Четвртој седници Другог редовног заседања у 2013. години, 26. новембра 2013. године.</p>
	<p></p>
	<p>ПР број 128</p>
	<p>У Београду, 27. новембра 2013. године</p>
	<p>Председник Републике,</p>
	<p>Томислав Николић, 
	с.р.</p>
	<p></p>
	<p></p>
	<p>ЗАКОН</p>
	<p>о потврђивању Анекса бр. 2 Споразума о економској 
	и техничкој сарадњи у области инфраструктуре између Владе Републике Србије и Владе Народне 
	Републике Кине</p>
	<p>
	"Службени гласник РС - Међународни уговори", број 13 од 27. новембра 2013.</p>
	<p></p>
	<p>Члан 1.</p>
	<p>Потврђује се Анекс бр. 2 Споразума о економској и техничкој сарадњи у области инфраструктуре између Владе Републике Србије и Владе Народне Републике Кине, сачињен у Пекингу, 26. августа 2013. године, у оригиналу на српском, кинеском и енглеском језику.</p>
	<p>Члан 2.</p>
	<p>Текст Анекса бр. 2 Споразума о економској и техничкој сарадњи у области инфраструктуре између Владе Републике Србије и Владе Народне Републике Кине у оригиналу на српском језику гласи:</p>
	<p>Анекс бр. 2</p>
	<p>СПОРАЗУМА О ЕКОНОМСКОЈ И ТЕХНИЧКОЈ САРАДЊИ 
	</p>
	<p>У ОБЛАСТИ ИНФРАСТРУКТУРЕ </p>
	<p>ИЗМЕЂУ </p>
	<p>ВЛАДЕ РЕПУБЛИКЕ СРБИЈЕ И ВЛАДЕ НАРОДНЕ 
	РЕПУБЛИКЕ КИНЕ</p>
	<p>Влада Републике Србије и Влада Народне Републике Кине (у даљем тексту: Стране) закључиле су Споразум о економској и техничкој сарадњи у области инфраструктуре између Владе Републике Србије и Владе Народне Републике Кине, дана 20. августа 2009. године у Пекингу (у даљем тексту: Споразум).</p>
	<p>Кроз пријатељске консултације, Стране су се споразумеле да закључе Анекс бр. 2 којим се врше измeне Споразума: 
	</p>
	<p>Члан 1.</p>
	<p>У Споразуму о економској и техничкој сарадњи у области инфраструктуре између Владе Републике Србије и Владе Народне Републике Кине, чл. 3, 5. и 6. мењају се и гласе:</p>
	<p>„Члан 3.</p>
	<p>За праћење и спровођење Споразума одређују се министарство надлежно за пословe економских односа са иностранством Републике Србије и Министaрство трговине Народне Републике Кине.</p>
	<p>Члан 5.</p>
	<p>Предлози и понуде поднети од стране надлежних државних органа, институција и/или компанија одговорних за спровођење програма и пројеката и посебних уговора наведених у члану 4. Споразума, процењиваће се са становишта конкурентности на међународном тржишту, посебно у смислу цена, услова плаћања, услова извршења и испоруке, као и нивоа и квалитета опреме и услуга, а о чему ће се закључивати уговори.</p>
	<p>Надлежна кинеска привредна удружења могу предлагати квалификоване извођаче радова за учешће у пројектима наведеним у члану 4. Споразума. Листу препоручених извођача радова за сваки појединачни пројекат једна Страна доставља Страни у којој се пројекат изводи.</p>
	<p>Споразуми, уговори, програми и пројекти сачињени у складу са чланом 4. Споразума на територији Републике Србије не подлежу обавези расписивања јавног надметања за обављање послова инвестиционих радова и испоруку роба и услуга, осим ако није другачије одређено у комерцијалном уговору из става 4. овог члана. 
	</p>
	<p>Избор најповољнијег подизвођача и испоручиоца добара и услуга, са седиштем у земљи у којој се изводи инфраструктурни пројекат врши се у складу са процедуром утврђеном у комерцијалном уговору о извођењу пројекта. 
	</p>
	<p>Члан 6.</p>
	<p>Стране ће пружити једна другој сву неопходну помоћ за обезбеђивање уласка, боравка и одласка из земље особља акредитованог за обављање активности у оквиру Споразума, а у складу са националним законодавством.</p>
	<p>На увоз и промет добара и услуга за спровођење пројеката саобраћајне инфраструктуре за извршење споразума, уговора, програмa и пројекaта сачињених у складу са чланом 4. Споразума, на територији Републике Србије не плаћа се царина и порез на додату вредности (ПДВ) а у вези са извршењем тих споразума, уговора, програма и пројеката од стране извођача радова.”</p>
	<p>Члан 2.</p>
	<p>Све остале одредбе Споразума остају непромењене.</p>
	<p>Члан 3.</p>
	<p>Овај анекс бр. 2 Споразума о економској и техничкој сарадњи у области инфраструктуре између Владе Републике Србије и Владе Народне Републике Кине ступа на снагу даном пријема последњег обавештења којим Стране обавештавају једна другу да су испуњене све унутрашње процедуре неопходне за ступање на снагу.</p>
	<p>Сачињено у Пекингу, дана 26. августа 2013. године, у два оригинална примерка на српском, кинеском и енглеском језику, при чему су сви текстови једнако веродостојни. У случају разлике у тумачењу, меродаван је текст на енглеском језику.</p>
	<p></p>
	<table class="tabela-bez-bordera">
		
			<tr>
				<td align="center">
				<p>ЗА ВЛАДУ </p>
				<p>РЕПУБЛИКЕ СРБИЈЕ</p></td>
				<td align="center">
				<p>ЗА ВЛАДУ </p>
				<p>НАРОДНЕ РЕПУБЛИКЕ КИНЕ</p></td>
			</tr>
			<tr>
				<td align="center">
				<p>Иван Мркић, с.р.</p></td>
				<td align="center">
				<p>Гао Хученг, с.р.</p></td>
			</tr>
		
	</table>
	<p>Члан 3.</p>
	<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>


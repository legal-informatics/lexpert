



<p>

</p>
<p>

ЗАКОН</p>
<p>

о Црвеном крсту
Србије</p>
<p>
„Службени гласник
РС”, број 107 од 2. 
децембра 2005.</p>
<p>
</p>
<p>
</p>
<p>
Положај Црвеног
крста Србије</p>
<p>
</p>
<p>
Члан 1.</p>
<p>
Црвени крст Србије јесте хуманитарна, 

независна, 

непрофитна и
добровољна организација основана за територију Републике Србије и саставни је
део Друштва Црвеног крста Србије и Црне Горе (у даљем тексту: 

национално
друштво).</p>
<p>
Црвени крст Србије врши јавна овлашћења утврђена
законом и обавља друге послове од јавног интереса, 
у складу са
ратификованим међународним уговором, 
законом и другим прописима и општим
актима и при њиховом вршењу, 
односно обављању има положај организације
која помаже надлежним државним органима у хуманитарној области.</p>
<p>
У обављању послова из своје надлежности, 

односно
делатности Црвени крст Србије ужива помоћ надлежних државних органа, 

органа
територијалне аутономије и јединица локалне самоуправе.</p>
<p>
</p>
<p>
Циљеви и задаци
Црвеног крста Србије</p>
<p>
</p>
<p>
Члан 2.</p>
<p>
Црвени крст Србије има за циљ да олакшава људску патњу, 

са задатком
да пружа помоћ угроженим лицима у случају ратних сукоба, 

природних, 

еколошких
или других несрећа ради спасавања угрожених живота и здравља људи и обезбеђења
поштовања хуманитарног права, 
и у случају стања потреба за социјалном
заштитом и збрињавањем,

као
и са задатком превентивног деловања и просвећивања грађана у области
здравствене и социјалне заштите и унапређења хуманитарних вредности друштва.</p>
<p>
У обављању послова везаних за остварење циља и задатака
Црвени крст Србије делује у складу са:</p>
<p>
1)

ратификованим
међународним уговорима и општеприхваћеним правилима из области међународног
хуманитарног права,

а
нарочито са 

Женевским конвенцијама о заштити жртава рата од 12. 

августа 1949. 


године (у даљем
тексту:

Женевске
конвенције)

и

Допунским протоколима уз Женевске конвенције од 8. 

јуна 1977. 


године (у даљем
тексту:

Допунски
протоколи);</p>
<p>
2)

Основним
принципима,

Статутом
и другим актима и правилима које усваја Међународни покрет Црвеног крста и
Црвеног полумесеца </p>
<p>
(у даљем
тексту:

Међународни
покрет);</p>
<p>
3)

циљевима
и задацима националног друштва.</p>
<p>
У остварењу утврђеног циља и задатака, 

а нарочито
при обављању хуманитарних послова, 
Црвени крст Србије помаже свим људима
без било какве дискриминације по било ком основу, 
а нарочито због расе, 

боје, 

пола, 

националне
припадности,

друштвеног
порекла,

рођења
или сличног статуса,

вероисповести, 

политичког
или другог уверења,

имовног
стања, 

културе, 

језика, 

старости или
психичког или физичког инвалидитета.</p>
<p>
</p>
<p>
Састав Црвеног крста
Србије</p>
<p>
</p>
<p>
Члан 3.</p>
<p>
У саставу Црвеног крста Србије јесу покрајинске, 

градске и
општинске организације Црвеног крста основане на територији Републике Србије.</p>
<p>
Црвени крст Србије и организације Црвеног крста
основане у јединици територијалне аутономије или јединици локалне самоуправе
имају својство правног лица.</p>
<p>
</p>
<p>
Статут Црвеног крста
Србије</p>
<p>
</p>
<p>
Члан 4.</p>
<p>
Црвени крст Србије има Статут којим, 

у складу са
законом,

уређује
област,

задатке, 

послове и
начин рада својих органа и служби, 
своју организацију, 

као и друга
питања од значаја за рад Црвеног крста Србије.</p>
<p>
</p>
<p>
Знак Црвеног крста
Србије</p>
<p>
</p>
<p>
Члан 5.</p>
<p>
Знак Црвеног крста Србије је крст црвене боје састављен
од пет једнаких квадрата на белом пољу око којег се исписује назив „Црвени крст
Србије”.</p>
<p>
Знак Црвеног крста Србије користи се у складу са
законом којим је уређена употреба знака Црвеног крста у државној заједници
Србија и Црна Гора.</p>
<p>
</p>
<p>
Јавна овлашћења</p>
<p>
</p>
<p>
Члан 6.</p>
<p>
Јавна овлашћења која су законом поверена националном
друштву на територији Републике Србије врши Црвени крст Србије. 
</p>
<p>
</p>
<p>
Члан 7.</p>
<p>
Црвеном крсту Србије поверава се вршење и следећих
јавних овлашћења:</p>
<p>
1)

покретање, 

организовање
и спровођење или учествовање у редовним и ванредним акцијама солидарности у
Републици Србији за помоћ угроженим лицима и жртвама природних, 

еколошких и
других несрећа и оружаних сукоба, 
као и обезбеђење, 

у складу са
законом,

обуке
људи, 

материјалних, 

финансијских
и других средстава за те акције;</p>
<p>
2)

оспособљавање
грађана,

добровољно
организованих за обављање послова цивилне заштите на територији Републике
Србије,

за
пружање прве помоћи у случају природних, 
еколошких и других несрећа, 

као и
оружаних сукоба;</p>
<p>
3)

организовање, 

обучавање и
припремање екипа за прву помоћ, 
хигијенско-епидемиолошку
заштиту,

негу
повређених и оболелих,

социјални
рад, 

психолошку
помоћ становништву и техничку помоћ за извршавање задатака у случају природних, 

еколошких и
других несрећа,

као
и оружаних сукоба;</p>
<p>
4)

популарисање
добровољног давалаштва крви и, 
у сарадњи са службама и здравственим
установама за трансфузију крви, 
учествују у организовању акција добровољног
давања крви.
</p>
<p>
</p>
<p>
Члан 8.</p>
<p>
У вршењу јавних овлашћења из чл. 6. 

и 7. 

овог закона
Црвени крст Србије води одговарајуће евиденције и издаје уверења.</p>
<p>
</p>
<p>
Програми Црвеног
крста Србије</p>
<p>
</p>
<p>
Члан 9.</p>
<p>
Црвени крст Србије спроводи програме и активности који
произлазе из циљева и задатака Међународног покрета, 

а нарочито: 
</p>
<p>
1)

развија
солидарност међу људима и организује различите облике међусобне помоћи грађана;</p>
<p>
2)

заступа, 

шири и
спроводи идеје,

Основне
принципе и друге хуманитарне вредности Међународног покрета;</p>
<p>
3)

доноси
план и спроводи програм припреме за деловање у несрећама у сарадњи и уз
координацију са надлежним државним органима;</p>
<p>
4)

спроводи
програме помоћи деци,

хендикепираним, 

старим и
немоћним лицима у сарадњи са донаторима и надлежним државним органима и
органима територијалне аутономије и локалне самоуправе;</p>
<p>
5)

организује
и спроводи акције заштите и унапређења стања животне околине и шири знања
становништва о мерама за очување здраве природне средине у циљу заштите и
унапређивања стања животне околине и спречавања настанка нежељених последица;</p>
<p>
6)

заступа
идеје добровољног рада у корист угрожених лица, 
региструје и
спроводи обуку волонтера за рад у Црвеном крсту Србије;</p>
<p>
7)

организује
и учествује,

у
сарадњи са здравственим установама, 
у активностима промоције здравља, 

у спровођењу
активности за унапређење здравља појединих групација становништва и превенцију
болести од већег социјално-медицинског
значаја.</p>
<p>
</p>
<p>
Услуге које пружа
Црвени крст Србије</p>
<p>
</p>
<p>
Члан 10.</p>
<p>
Црвени крст Србије може организовати исхрану угрожених
лица у редовним или ванредним ситуацијама.</p>
<p>
Црвени крст Србије, 
у својим објектима, 

може пружати
услуге привременог смештаја и исхране лицима којима је такав облик помоћи
потребан из здравствених или социјалних разлога, 
као и свом чланству.</p>
<p>
Пружање услуга исхране и смештаја из ст. 1. 

и 2. 

овог члана
не сматра се угоститељском делатношћу.</p>
<p>
Под условима и на начин утврђен законом, 

Црвени крст
Србије може,

ако
то не доводи у питање обављање јавних овлашћења утврђених овим законом, 

пружати и
друге услуге заинтересованим правним и физичким лицима, 

а нарочито
оне које се односе на:</p>
<p>
1)

организовање
и спровођење стручног оспособљавања предавача за обуку из прве помоћи, 

вођење
евиденција о обуци и издавање одговарајућих уверења о стручној оспособљености
предавача;</p>
<p>
2)

организовање
и спровођење обуке из прве помоћи кандидата за возаче, 

спровођење
испита,

вођење
евиденција и издавање уверења о положеном испиту из прве помоћи;</p>
<p>
3)

организовање
и спровођење обуке из прве помоћи за лица која обављају послове безбедности и
здравља на раду;</p>
<p>
4)

организовање
службе спасавања на води и службе спасавања на планинама, 

спровођење
обуке спасилаца за рад у тим службама, 
вођење евиденција и издавање
одговарајућих уверења.
</p>
<p>
</p>
<p>
Сарадња Црвеног
крста Србије</p>
<p>
</p>
<p>
Члан 11.</p>
<p>
У вршењу јавних овлашћења из чл. 6. 

и 7. 

овог закона
и спровођењу програма из члана 9. 
овог закона, 
Црвени крст Србије
сарађује са надлежним државним органима, 
органима територијалне аутономије и
јединица локалне самоуправе, 
као и са установама и организацијама у
области система здравствене заштите, 
социјалне заштите, 

пензијског и
инвалидског осигурања,

другим
облицима организовања заштите и спасавања становништва, 

материјалних
и других добара,

црквама
и верским заједницама,

предузећима
и другим облицима организовања за обављање делатности или услуга, 

невладиним
организацијама и грађанима
(у
даљем тексту:

органи, 

организације
и лица).</p>
<p>
Црвени крст Србије остварује међународну и регионалну
сарадњу са одговарајућим организацијама Црвеног крста и Црвеног полумесеца
других држава,

као
и са другим хуманитарним организацијама.</p>
<p>
Црвени крст Србије, 
као саставни део националног друштва, 

сарађује са
Међународним покретом и националним организацијама Црвеног крста и Црвеног
полумесеца,

као
и другим хуманитарним организацијама, 
здравственим и социјалним установама
које учествују у хуманитарном раду на територији Републике Србије или у
иностранству.</p>
<p>
</p>
<p>
Обавезе органа, 

организација
и лица према Црвеном крсту Србије</p>
<p>
</p>
<p>
Члан 12.</p>
<p>
На захтев Црвеног крста Србије органи, 

организације
и лица дужни су да дају податке којима располажу у обављању својих делатности, 

односно које
поседују,

а
који су потребни за вршење јавних овлашћења из чл. 6. 
и 7. 

овог закона.</p>
<p>
Органи, 
организације и лица дужни су да, 

по службеној
дужности,

Црвеном
крсту Србије доставе све податке утврђене Женевским конвенцијама и Допунским
протоколима о лицима заштићеним тим конвенцијама и протоколима, 

у року од 15 

дана од дана
када остваре контролу над тим лицима.</p>
<p>
</p>
<p>
Финансирање Црвеног
крста Србије</p>
<p>
</p>
<p>
Члан 13.</p>
<p>
За вршење јавних овлашћења из чл. 6. 

и 7. 

овог закона
и остваривање програма из члана 9. 
тачка 7) 
овог закона средства се обезбеђују у
буџету Републике Србије,

буџету
аутономне покрајине и буџету јединице локалне самоуправе.</p>
<p>
Органи територијалне аутономије и јединица локалне
самоуправе могу обезбедити и допунска средства за финансирање програма и
делатности Црвеног крста Србије које нису обухваћене у ставу 1. 

овог члана.</p>
<p>
Средства из ст. 1. 
и 2. 
овог члана обезбеђују се, 

у складу са
законом,

преко
државних органа,

органа
територијалне аутономије и јединица локалне самоуправе надлежних за послове из
области здравља и социјалне заштите, 
а опредељују се организацијама
Црвеног крста Србије из члана 3. 
овог закона, 
на основу њихових
годишњих програма рада и финансијских планова који се достављају органима преко
којих су средства обезбеђена.</p>
<p>
Средства пренета Црвеном крсту Србије из буџета
Републике,

буџета
аутономне покрајине и буџета јединице локалне самоуправе подлежу систему
контроле и ревизије на начин утврђен законом којим се уређује буџетски систем
Републике.</p>
<p>
</p>
<p>
Члан 14.</p>
<p>
За спровођење програма који произлазе из циљева и задатака
Црвеног крста Србије,

утврђених
у члану
9. 
овог
закона,

као
и за деловање организација Црвеног крста Србије, 
средства се
обезбеђују из следећих извора, 
и то:</p>
<p>
1)

чланарине;</p>
<p>
2)

прихода
од игара на срећу који се у оквиру буџета Републике распоређује и издваја за
хуманитарне потребе по основу закона којим су регулисане игре на срећу, 

а преко
буџетског фонда за финансирање Црвеног крста Србије;</p>
<p>
3)

од
пружених услуга чије су вршење државни органи, 
органи територијалне
аутономије и јединица локалне самоуправе поверили Црвеном крсту Србије;</p>
<p>
4)

од
посебних активности и акција на прикупљању новчаних и материјалних средстава;</p>
<p>
5)

прилога, 

субвенција, 

донација и
легата;</p>
<p>
6)

прихода
од имовине;
</p>
<p>
7)

других
прихода.</p>
<p>
</p>
<p>
Манифестације које
обележава Црвени
крст Србије</p>
<p>
</p>
<p>
Члан 15.</p>
<p>
Посебне манифестације које обележава Црвени крст Србије
јесу:</p>
<p>
1)
„Недеља
Црвеног крста”

која
се одржава сваке године од
8. 
до 15. 

маја и
</p>
<p>
2)
„Недеља
солидарности”

која
се одржава сваке године од
14. 
до 21. 

септембра.</p>
<p>
За време трајања манифестација које обележава, 

у корист
Црвеног крста Србије обавезно се наплаћује:</p>
<p>
1)

на
сваку продату путничку карту у међународном авионском, 

железничком, 

бродском и
аутобуском саобраћају,

износ
од 3% 

цене карте;</p>
<p>
2)

на
сваку продату путничку карту у унутрашњем авионском, 

железничком, 

бродском и
аутобуском саобраћају,

износ
од 2% 

цене карте;</p>
<p>
3)

на
сваку поштанску пошиљку у унутрашњем поштанском саобраћају, 

осим на
пошиљке новина и часописа износ у висини од 50% 
од износа номиналне вредности
поштанске марке за писма тежине до 20 
грама;</p>
<p>
4)

на
сваку продату карту за културне, 
забавне, 
спортске и сајамске приредбе (концерти, 

фестивали, 

биоскопске и
позоришне представе,

спортске
утакмице и такмичења локалног, 
државног и међудржавног карактера), 

износ од 3% 

цене карте.</p>
<p>
</p>
<p>
Члан 16.</p>
<p>
Од сваке продате карте за манифестације међународног
карактера
(културне, 

забавне, 

спортске и
слично)

током
целе календарске године,

на
рачун буџетског фонда за Црвени крст Србије, 
уплаћује се износ од 2% 

цене карте.</p>
<p>
</p>
<p>
Члан 17.</p>
<p>
Средства из чл. 15. 
и 16. 

овог закона
наплаћују правна и физичка лица која продају улазнице за приредбе, 

путничке
карте и поштанске марке,

а
прикупљена новчана средства уплаћују на рачун прописан за уплату јавних прихода
буџета Републике Србије.</p>
<p>
Прикупљена новчана средства се користе за финансирање
делатности Црвеног крста Србије, 
према програму Црвеног крста Србије на који
сагласност даје Влада Републике Србије.</p>
<p>
</p>
<p>
Члан 18.</p>
<p>
Средства која Црвени крст Србије оствари изнад висине
утврђене програмом на који је Влада Републике Србије дала сагласност користиће
се за друге програме Црвеног крста које одобри Влада Републике Србије.</p>
<p>
</p>
<p>
Ослобађање од
финансијских обавеза</p>
<p>
</p>
<p>
Члан 19.</p>
<p>
Пошиљке Службе тражења ослобађају се од увозних, 

царинских, 

поштанских и
других дажбина,

у
складу са прописима о поштанском саобраћају и царинама.</p>
<p>
</p>
<p>
Надзор</p>
<p>
</p>
<p>
Члан 20.</p>
<p>
Надзор над радом Црвеног крста Србије у обављању јавних
овлашћења врши орган државне управе у чијем делокругу је утврђена област из
које је јавно овлашћење поверено Црвеном крсту Србије.</p>
<p>
</p>
<p>
Казнене одредбе</p>
<p>
</p>
<p>
Члан 21.</p>
<p>
Новчаном казном у износу од 10.000 

до 1.000.000 

динара
казниће се за прекршај организација која Црвеном крсту Србије не достави
податке којима располаже у вршењу своје делатности (члан 12).</p>
<p>
За прекршај из става 1. 
овог члана казниће се и одговорно
лице у правном лицу,

односно
органу,

новчаном
казном од
500 
до 50.000 

динара.</p>
<p>
За прекршај из става 1. 
овог члана казниће се и физичко лице, 

новчаном
казном од
500 
до 50.000 

динара.</p>
<p>
</p>
<p>
Члан 22.</p>
<p>
Новчаном казном од 10.000 
до 1.000.000 

динара
казниће се за прекршај организација која не уплати средства прописана у чл. 15. 

и 16. 

овог закона.</p>
<p>
За прекршај из става 1. 
овог члана казниће се и одговорно
лице у правном лицу,

новчаном
казном у износу од
500 
до 50.000 

динара.</p>
<p>
</p>
<p>
Прелазне и завршне
одредбе</p>
<p>
</p>
<p>
Члан 23.</p>
<p>
Црвени крст Србије ће ускладити свој Статут са
одредбама овог закона у року од шест месеци од дана његовог ступања на снагу.</p>
<p>
</p>
<p>
Члан 24.</p>
<p>
Даном ступања на снагу овог закона престаје да важи
Закон о вршењу јавних овлашћења и начину обезбеђивања средстава Црвеног крста
Србије
(„Службени
гласник СРС”,

бр. 6/79, 20/84,
24/85, 27/85, 37/88, 30/89 
и „Службени гласник РС”, 

број 67/93).</p>
<p>
</p>
<p>
Члан 25.</p>
<p>
Овај закон ступа на снагу осмог дана од дана
објављивања у
„Службеном
гласнику Републике Србије”.</p>
<p>
</p>


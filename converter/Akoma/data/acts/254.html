

     
       

	
	Zakon

	


	<p></p>
	<p></p>
	<p>ЗАКОН</p>
	<p>о затезној камати</p>
	<p>"Службени гласник РС", број 119 од 17. децембра 2012.</p>
	<p>Члан 1.</p>
	<p>Овим законом уређује се висина стопе и начин обрачуна затезне камате коју плаћа дужник који задоцни са испуњењем новчане обавезе. 
	</p>
	<p>Члан 2.</p>
	<p>Дужник који задоцни са испуњењем новчане обавезе, поред главнице, дугује и затезну камату на износ дуга до дана исплате, и то по стопи утврђеној овим законом.</p>
	<p>Члан 3.</p>
	<p>Стопа затезне камате, из члана 2. овог закона, на износ дуга који гласи на динаре, утврђује се на годишњем нивоу у висини референтне каматне стопе Народне банке Србије увећане за осам процентних поена.</p>
	<p>Члан 4.</p>
	<p>Стопа затезне камате, из члана 2. овог закона, на износ дуга који гласи на евре, утврђује се на годишњем нивоу у висини референтне каматне стопе Европске централне банке на главне операције за рефинансирање увећане за осам процентних поена.</p>
	<p>Стопа затезне камате, из члана 2. овог закона, на износ дуга који гласи на другу страну валуту, утврђује се на годишњем нивоу у висини референтне/ основне каматне стопе коју прописује и/или примењује приликом спровођења главних операција централна банка земље домицилне валуте увећане за осам процентних поена. 
	</p>
	<p>Уколико референтна/основна каматна стопа, из ст. 1. и 2. овог члана, није утврђена као фиксна каматна стопа, него је утврђена у одређеном распону између минималне и максималне каматне стопе од стране домицилне централне банке, стопа затезне камате утврђује се као аритметичка средина минималне и максималне референтне/основне каматне стопе увећане за осам процентних поена.</p>
	<p>Члан 5.</p>
	<p>Стопа затезне камате утврђује се на начин из члана 4. овог закона и у случају када износ дуга гласи на страну валуту, а исплаћује се у динарима.</p>
	<p>Члан 6.</p>
	<p>Затезна камата, у смислу овог закона, обрачунава се за календарски број дана периодa доцње у измиривању обавеза у односу на календарски број дана у години (365, односно 366 дана), применом простог интересног рачуна од сто и декурзивног начина обрачуна, без приписа обрачунате затезне камате главници истеком обрачунског периода, према следећој формули:</p>
	<p></p>
	<p>где је:</p>
	<p>k – износ затезне камате, </p>
	<p>G – износ дуга,</p>
	<p>p – прописана годишња стопа затезне камате,</p>
	<p>d – календарски број дана доцње у обрачунском периоду,</p>
	<p>Gd – календарски број дана у години (365 – проста година, односно 366 дана – преступна година).</p>
	<p>Затезна камата, из става 1. овог члана, обрачунава се за све календарске дане у обрачунском периоду.</p>
	<p>Под обрачунским периодом подразумева се период од првог дана доцње, односно промене износа дуга и/или промене стопе затезне камате у периоду доцње за који се врши обрачун, закључно са даном коначног измирења главнице, односно дуга.</p>
	<p>У обрачунским периодима из става 3. овог члана, примењује се стопа затезне камате која је важила у периоду за који се врши обрачун.</p>
	<p>Укупан износ затезне камате представља збир обрачунате камате за сваки појединачни обрачунски период из става 3. овог члана. 
	</p>
	<p>Члан 7.</p>
	<p>Стопе затезне камате из чл. 3. и 4. овог закона објављује Народна банка Србије на својој интернет презентацији и примењују се од наредног дана од дана објављивања. 
	</p>
	<p>Народна банка Србије ће стопе затезне камате из члана 4. овог закона објављивати за валуте предвиђене прописом којим се утврђују врсте девиза и ефективног страног новца које се купују и продају на девизном тржишту.</p>
	<p>Члан 8. </p>
	<p>Одредбе овог закона не примењују се на дужничко-поверилачке односе за које су висина стопе и начин обрачуна затезне камате утврђени другим законом. 
	</p>
	<p>Члан 9.</p>
	<p>Даном ступања на снагу овог закона престаје да важи Закон о висини стопе затезне камате („Службени лист СРЈ”, број 9/01 и „Службени гласник РС”, бр. 31/11 и 73/12 – УС).</p>
	<p>Члан 10.</p>
	<p>Овај закон ступа на снагу осмог дана од дана објављивања у „Службеном гласнику Републике Србије”.</p>


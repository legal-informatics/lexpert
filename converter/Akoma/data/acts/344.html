



<p>
ЗАКОН</p>
<p>
о 
задужењу Србије и Црне Горе код Међународног удружења за развој (структурно 
прилагођавање II – Република Црна Гора)</p>
<p>
"Службени
лист СЦГ", број 58 од 10. децембра 2004.</p>
<p>
</p>
<p>
</p>
<p>
Члан 1.</p>
<p>
Србија и Црна Гора задужује се у износу од
12.300.000 
СДР (дванаест милиона и
три стотине хиљада специјалних права вучења) код Међународног удружења за
развој, ради финансирања
Програма
активности, циљева и политике у вези са структурним прилагођавањем
Републике Црне Горе.</p>
<p>
</p>
<p>
Члан 2.</p>
<p>
Задужење из члана 1. овог закона извршава
се на основу
Споразума
о кредиту за развој за структурно прилагођавање II (Република Црна
Гора) између Србије и Црне Горе, као зајмопримца, 
и Међународног удружења за развој, као
зајмодавца.</p>
<p>
</p>
<p>
Члан 3.</p>
<p>
Србија и Црна Гора обавезује се да отвори и
одржава депозитни
рачун у
еврима у Народној банци Србије, као депозитару 
Србије и Црне Горе, под условима који су
задовољавајући за
Међународно
удружење за развој, са искључивом наменом повлачења средстава кредита из
члана 1. овог закона.</p>
<p>
Србија и Црна Гора обавезује се да затвори
депозитни рачун у
еврима
у Народној банци Србије из става 1. овог члана и да отвори и одржава депозитни
рачун у еврима у Централној банци Црне Горе, као депозитару Србије и Црне
Горе за повлачење
средстава
кредита намењених финансирању пројеката и програма на територији
Републике Црне Горе, пре повлачења релевантне 
транше кредита, а по добијању позитивне
оцене Централне банке Црне
Горе од стране Међународног удружења за развој, под условима који су задовољавајући
за Међународно
удружење
за развој, са искључивом наменом повлачења средстава кредита из члана 1.
овог закона.</p>
<p>
</p>
<p>
Члан 4.</p>
<p>
Република Црна Гора ће у року од 30 дана од
дана ступања на
снагу
овог закона дати Србији и Црној Гори контрагаранцију којом ће гарантовати
уредну отплату кредита.</p>
<p>
</p>
<p>
Члан 5.</p>
<p>
Ради измиривања обавеза из овог закона,
Република Црна
Гора је
дужна да обезбеђује средства за уредну отплату обавеза по Споразуму о
кредиту за развој из члана 2. овог закона.</p>
<p>
Средства из става 1. овог члана Република
Црна Гора преноси
на
посебан рачун Србије и Црне Горе код Народне банке Србије, са искључивом
наменом отплате обавеза из Споразума о кредиту 
за развој из члана 2. овог закона.</p>
<p>
По добијању позитивне оцене Централне банке
Црне Горе од
Међународног
удружења за развој, средства из става 1. овог 
члана Република Црна Гора преноси на
посебан рачун Србије и
Црне
Горе код Централне банке Црне Горе, са искључивом наменом отплате обавеза из
Споразума о кредиту за развој из 
члана
2. овог закона. </p>
<p>
</p>
<p>
Члан 6.</p>
<p>
Србија и Црна Гора измириваће обавезе према
Међународном
удружењу
за развој по основу средстава из члана 5. овог 
закона, а под условима и роковима утврђеним
Споразумом о кредиту
за
развој из члана 2. овог закона.</p>
<p>
</p>
<p>
Члан 7.</p>
<p>
Народна банка Србије наплаћује од Републике
Црне Горе
трошкове
за трансфер средстава за отплату обавеза Међународном удружењу за развој,
као и провизију за услуге које пружа у смислу овог закона.</p>
<p>
По добијању позитивне оцене Централне банке
Црне Горе од
Међународног
удружења за развој, Централна банка Црне Горе 
наплаћује од Републике Црне Горе трошкове
за трансфер средстава
за
отплату обавеза Међународном удружењу за развој, као и провизију за
услуге које пружа у смислу овог закона.</p>
<p>
</p>
<p>
Члан 8.</p>
<p>
Овај закон ступа на снагу наредног дана од
дана објављивања
у “Службеном
листу СЦГ”.</p>


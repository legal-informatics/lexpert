




	Редакцијски пречишћен текст
<p></p>
<p>
</p>
<p></p>
<p></p>
<p>

ЗАКОН</p>
<p>

о попису становништва, домаћинстава
и станова 2011. године</p>
<p>
„Службени гласник РС“, 
бр. 104
од 16. децембра 2009, 
24 од 4. априла 2011.</p>
<p>

</p>
<p>
</p>
<p>
I. ОСНОВНЕ ОДРЕДБЕ</p>
<p>
</p>
<p>
Садржина закона</p>
<p>
</p>
<p>
Члан 1.</p>
<p>
Овим законом се утврђује правни оквир којим се обухватају:
садржај, припрема, организација и спровођење Пописа становништва, домаћинстава и
станова 2011. године у Републици Србији (у даљем тексту: попис), као и обавезе државних
и других органа и организација у попису, обавезе и дужности давалаца пописних података
и лица која врше послове пописа, објављивање пописних резултата и финансирање пописа.</p>
<p>
Попис се спроводи у периоду од 1. до 15. 
октобра* 
2011. године.</p>
<p>
Непосредно по завршетку пописа, врши се контрола квалитета
података прикупљених пописом у изабраним пописним круговима.</p>
<p>
Попис и контрола квалитета података прикупљених пописом
спроводе се према стању на дан 30. 
септембра* 2011. године у 24,00 сата. </p>
<p>
</p>
<p>
*Службени гласник РС, 
број 
24/2011</p>
<p></p>
<p>
Јединице које се обухватају пописом</p>
<p>
</p>
<p>
Члан 2.</p>
<p>
Пописом се обухватају:</p>
<p>
1) држављани Републике Србије, страни држављани и лица
без држављанства који имају пребивалиште у Републици Србији, без обзира да ли се
у моменту пописа налазе у Републици Србији или у иностранству;</p>
<p>
2) домаћинства лица из тачке 1. овог става;</p>
<p>
3) станови и друге настањене просторије.</p>
<p>
Пописом се обухватају и држављани Републике Србије, страни
држављани и лица без држављанства који имају пребивалиште у иностранству, а који
у моменту пописа најмање годину дана бораве у Републици Србији.</p>
<p>
</p>
<p>
Јединице које се не обухватају пописом</p>
<p>
</p>
<p>
Члан 3.</p>
<p>
Пописом се не обухвата особље страних дипломатско-конзуларних
представништава, чланови њихових домаћинстава и станови у својини страних држава.</p>
<p>
</p>
<p>
Подаци о лицима</p>
<p>
</p>
<p>
Члан 4.</p>
<p>
О лицима која се обухватају пописом прикупљају се следећи
подаци: име и презиме, пол, датум рођења и јединствени матични број грађана, место
рођења, место становања мајке у време када је лице рођено, насеље из којег се лице
доселило и година досељења, држава из које се лице доселило, година досељења и главни
разлог досељења, брачно стање, број живорођене деце и године њиховог рођења, држављанство,
национална припадност, матерњи језик, вероисповест, писменост, школска спрема, стечено
звање, похађање школе, активност, занимање, радни статус, делатност, извори прихода,
својство издржаваоца, место рада, односно похађања школе и учесталост враћања у
место сталног становања, функционална способност лица за обављање свакодневних активности,
сродство с лицем на које се води домаћинство и разлог одсутности, односно присутности
у месту пописа. </p>
<p>
Поред података из става 1. овог члана, о лицима која раде
у иностранству код страног послодавца или самостално, као и о члановима њихових
домаћинстава који с њима бораве у иностранству прикупљају се подаци о називу стране
државе и дужини боравка.</p>
<p>
</p>
<p>
Подаци о домаћинствима</p>
<p>
</p>
<p>
Члан 5.</p>
<p>
У попису се прикупљају следећи подаци о домаћинствима:
име и презиме лица на које се води домаћинство, сроднички и породични састав домаћинства,
назив насеља, улица и кућни број где је домаћинство настањено, тип домаћинства и
основ по коме домаћинство користи стан. </p>
<p>
Поред података из става 1. овог члана, у попису се прикупљају
подаци о пољопривредним фондовима и пољопривредној производњи домаћинства, у циљу
идентификације пољопривредних газдинстава за потребе пописа пољопривреде.</p>
<p>
</p>
<p>
Подаци о становима и другим настањеним
просторијама</p>
<p>
</p>
<p>
Члан 6.</p>
<p>
У попису се прикупљају следећи подаци о становима и другим
настањеним просторијама: тип стана, врста колективног стана, начин коришћења стана,
укупна површина и број соба у стану, површина кухиње, опремљеност стана инсталацијама
и санитарним просторијама, врста енергије која се користи за грејање стана, облик
својине на стану, спрат на коме се стан налази, година изградње зграде, врста зграде
и материјал спољних зидова зграде у којој се стан налази. </p>
<p>
</p>
<p>
Подаци о пољопривредним газдинствима,
породицама и зградама</p>
<p>
</p>
<p>
Члан 7.</p>
<p>
На основу прикупљених података о основним јединицама пописа
(лицима, домаћинствима и становима) обрађују се и подаци о пољопривредним газдинствима,
породицама и зградама.</p>
<p>
</p>
<p>
II. ОБАВЕЗЕ ДРЖАВНИХ И ДРУГИХ ОРГАНА
И ОРГАНИЗАЦИЈА У ПРИПРЕМАМА, 
ОРГАНИЗАЦИЈИ И СПРОВОЂЕЊУ ПОПИСА</p>
<p>
</p>
<p>
Улога Републичког завода за статистику,
пописних комисија и јединица локалне </p>
<p>
самоуправе у извршењу пописа</p>
<p>
</p>
<p>
Члан 8.</p>
<p>
Попис припрема, организује и спроводи Републички завод
за статистику. </p>
<p>
Одређене послове припреме, организације и спровођења пописа
на територији општина, градова и града Београда обавља Републички завод за статистику
преко пописних комисија, у складу са овим законом.</p>
<p>
Пописне комисије из става 2. овог члана именује Републички
завод за статистику. </p>
<p>
Јединице локалне самоуправе су обавезне да пруже помоћ
Републичком заводу за статистику и пописним комисијама у извршењу пописа.</p>
<p>
</p>
<p>
Послови Републичког завода за статистику</p>
<p>
</p>
<p>
Члан 9.</p>
<p>
Републички завод за статистику врши следеће послове: израђује
и штампа упитнике, упутства и друге методолошке инструменте пописа, стара се о благовременом
и потпуном извршавању овог закона; утврђује јединствену и међународно упоредиву
методологију пописа, са јединственим дефиницијама јединица и обележја, јединственим
класификацијама и садржајем обрадних и публикационих табела по јединственом програму
обраде података и јединственим критеријумима и програмима логичке контроле за откривање
и аутоматско исправљање грешака у пописној грађи; спроводи статистичку контролу
квалитета података прикупљених на терену; сарађује с другим органима државне управе
и организацијама и координира заједничке активности на припремама, организацији
и спровођењу пописа и, у складу са законом, даје инструкције, пружа стручну помоћ,
тражи извештаје и обавештења; остварује сарадњу са јединицама локалне самоуправе
и усклађује заједничке активности, даје обавезне инструкције и контролише њихово
извршење, тражи извештаје, податке и обавештења; обезбеђује потпуно, тачно и правовремено
обавештавање становништва о значају и циљевима пописа, начину и времену његовог
спровођења; распоређује и доставља пописне обрасце и упутства пописним комисијама;
одређује инструкторе пописа; врши стручну обуку чланова пописних комисија, инструктора
и контролора; доноси упутства за организацију и извршење пописа; издаје прописана
овлашћења за рад учесницима у попису које одређује; саставља предрачун трошкова
пописа; распоређује финансијска средства пописним комисијама; прикупља податке,
врши контролу и припрему пописне грађе за обраду; обрађује прикупљене податке и
објављује резултате пописа; стара се о смештају и чувању пописне грађе по пријему
од пописних комисија и обезбеђује заштиту прикупљених података, у складу са законом
и другим прописима. </p>
<p>
</p>
<p>
Послови пописних комисија</p>
<p>
</p>
<p>
Члан 10.</p>
<p>
Пописне комисије руководе припремама, организацијом и спровођењем
пописа на територији општина, градова и града Београда и одговорне су за благовремено
предузимање потребних мера ради обезбеђења свих припрема за попис, организацију
и квалитетно и правовремено извршење пописа. </p>
<p>
Пописне комисије врше следеће послове: организују и спроводе
попис на територији општина, градова и града Београда; обавештавају становништво
о значају пописа, начину и времену његовог спровођења, о правима и дужностима грађана
и начину извршавања обавеза у попису; одређују и именују потребан број општинских,
односно градских инструктора, пописивача и контролора и организују обуку учесника
у попису; врше распоред пописивача, инструктора и контролора; предузимају мере ради
обезбеђења потпуног обухвата јединица пописа; преузимају пописни материјал од Републичког
завода за статистику и распоређују га пописивачима; издају учесницима у попису прописана
овлашћења за рад; контролишу рад пописивача, инструктора и контролора и пружају
им помоћ; посебно се старају о правилној примени методолошких и организационих упутстава;
преузимају од општинских инструктора пописну грађу и контролишу њену потпуност и
квалитет; израђују прве резултате пописа за насеља и општину и достављају их Републичком
заводу за статистику у року од 10 дана по завршеном пописивању; достављају пописну
грађу Републичком заводу за статистику у прописаном року; утврђују накнаде за рад
учесницима пописа и старају се о правилном распореду и рационалној употреби финансијских
средстава одређених за попис; израђују обрачун утрошених средстава и врше друге
послове у вези с припремама и спровођењем пописа, у складу са упутствима Републичког
завода за статистику. </p>
<p>
Пописне комисије се састоје од најмање пет чланова. 
</p>
<p>
</p>
<p>
Послови министарстава и посебних
организација</p>
<p>
</p>
<p>
Члан 11.</p>
<p>
У оквиру свог делокруга из задатака утврђених законом,
у извршењу појединих послова пописа учествују: </p>
<p>
1) Министарство одбране;</p>
<p>
2) Министарство правде;</p>
<p>
3) Министарство унутрашњих послова;</p>
<p>
4) Министарство спољних послова;</p>
<p>
5) Министарство за Косово и Метохију;</p>
<p>
6) Републички геодетски завод;</p>
<p>
7) Остала министарства и посебне организације. 
</p>
<p>
</p>
<p>
Министарство одбране</p>
<p>
</p>
<p>
Члан 12.</p>
<p>
Министарство одбране организује и спроводи попис војних
и цивилних лица која у време пописа станују у касарнама, војним школама и сличним
војним установама и врши претходно пописивање лица на одслужењу војног рока, у складу
са упутствима Републичког завода за статистику.</p>
<p>
Обуку пописивача и пописни материјал за пописивање лица
из става 1. овог члана обезбеђује Републички завод за статистику.</p>
<p>
</p>
<p>
Министарство правде</p>
<p>
</p>
<p>
Члан 13.</p>
<p>
Министарство правде организује и спроводи пописивање лица
која се налазе у заводима ради извршења заводских санкција, односно примене мере
притвора.</p>
<p>
Обуку пописивача и пописни материјал за пописивање лица
из става 1. овог члана обезбеђује Републички завод за статистику.</p>
<p>
</p>
<p>
Министарство унутрашњих послова</p>
<p>
</p>
<p>
Члан 14.</p>
<p>
Министарство унутрашњих послова, у сарадњи са Републичким
заводом за статистику, извршиће на граничним прелазима дистрибуцију помоћних пописних
образаца нашим грађанима на привременом раду и боравку у иностранству приликом њиховог
уласка у земљу у периоду од 1. децембра 2010. године до 20. јануара 2011. године.</p>
<p>
Попуњавање и поступање с попуњеним обрасцима из става
1. овог члана ближе се одређује организационо-методолошким упутством Републичког
завода за статистику.</p>
<p>
Помоћне пописне обрасце из става 1. овог члана обезбеђује
Републички завод за статистику.</p>
<p>
</p>
<p>
Министарство спољних послова</p>
<p>
</p>
<p>
Члан 15.</p>
<p>
Министарство спољних послова, у сарадњи са Републичким
заводом за статистику, организује и спроводи попис грађана Републике Србије на раду
у: дипломатско-конзуларним представништвима Републике Србије, деловима привредних
друштава у иностранству, деловима банака и других лица у финансијском сектору у
иностранству, представништвима Привредне коморе Србије у иностранству, Организацији
уједињених нација, њеним органима и специјализованим агенцијама и другим међународним
организацијама, као и чланова домаћинстава који са наведеним лицима бораве у иностранству.</p>
<p>
Пописни материјал за пописивање лица из става 1. овог члана
обезбеђује Републички завод за статистику.</p>
<p>
</p>
<p>
Министарство за Косово и Метохију</p>
<p>
</p>
<p>
Члан 16.</p>
<p>
Министарство за Косово и Метохију, у сарадњи с Републичким
заводом за статистику, организује и спроводи попис на територији Аутономне покрајине
Косово и Метохија преко пописних комисија које формира за потребе пописа. 
</p>
<p>
Министар надлежан за Косово и Метохију посебним упутством
ближе уређује спровођење пописа на територији Аутономне покрајине Косово и Метохија.</p>
<p>
Обуку чланова пописних комисија и пописни материјал за
извршење пописних активности из става 1. овог члана обезбеђује Републички завод
за статистику.</p>
<p>
</p>
<p>
Републички геодетски завод</p>
<p>
</p>
<p>
Члан 17.</p>
<p>
Републички геодетски завод сарађује са Републичким заводом
за статистику у фази припрема пописа и, у складу са законом и организационо- методолошким
упутством Републичког завода за статистику, дужан је да ажурира границе статистичких
кругова. </p>
<p>
Поред послова из става 1. овог члана, Републички геодетски
завод, у сарадњи са Републичким заводом за статистику, израђује скице и описе граница
пописних кругова, према организационо-методолошком упутству Републичког завода за
статистику, и доставља их Републичком заводу за статистику, а најкасније до 30.
новембра 2010. године.</p>
<p>
</p>
<p>
Остала министарства и посебне организације</p>
<p>
</p>
<p>
Члан 18.</p>
<p>
Министарства и посебне организације, поред оних наведених
у чл. од 12. до 17. овог закона, обавезни су да, у случају потребе, пруже помоћ
Републичком заводу за статистику у извршењу пописа у оквиру свог делокруга утврђеног
законом.</p>
<p>
</p>
<p>
Послови општинских управа, градских
управа и градске управе града Београда</p>
<p>
</p>
<p>
Члан 19.</p>
<p>
Општинске управе, градске управе и градска управа града
Београда обављају послове утврђене овим законом и организационо-методолошким упутством
Републичког завода за статистику и прате спровођење пописа на територији јединица
локалне самоуправе.</p>
<p>
</p>
<p>
III. ФИНАНСИРАЊЕ ПОПИСА</p>
<p>
</p>
<p>
Финансирање послова Републичког
геодетског завода</p>
<p>
</p>
<p>
Члан 20.</p>
<p>
Средства за финансирање послова наведених у члану 17. став
2. овог закона, у износу од 197.202.900 динара, обезбеђују се у буџету Републике
Србије и уплаћују на рачун Републичког геодетског завода, и то: у буџету за
2010. годину 197.202.900 динара. </p>
<p>
</p>
<p>
Финансирање послова Републичког
завода за статистику</p>
<p>
</p>
<p>
Члан 21.</p>
<p>
Средства за финансирање послова Републичког завода за статистику
у попису, изузев средстава из члана 20. овог закона, утврђују се у износу од
2.699.125.000 динара и обезбеђују се у буџету Републике Србије, и то:</p>
<p>
1) у буџету за 2010. годину 277.895.080 динара;</p>
<p>
2) у буџету за 2011. годину 2.339.479.230 динара;</p>
<p>
3) у буџету за 2012. годину 39.305.022 динара;</p>
<p>
4) у буџету за 2013. годину 42.445.668 динара.</p>
<p>
Средства из става 1. овог члана преносе се Републичком
заводу за статистику. </p>
<p>
Део средстава из става 1. овог члана Републички завод за
статистику преноси пописним комисијама за спровођење пописа, преко општинских управа,
градских управа и градске управе града Београда.</p>
<p>
Општинске управе, градске управе и градска управа града
Београда воде евиденцију о утрошку средстава из става 3. овог члана и достављају
извештај Републичком заводу за статистику, на његов захтев. </p>
<p>
</p>
<p>
Валоризација и коришћење финансијских
средстава</p>
<p>
</p>
<p>
Члан 22.</p>
<p>
Средства за финансирање послова у попису, из чл. 20. и
21. овог закона, предвиђена су на бази текућих цена из месеца октобра 2008. године.</p>
<p>
Средства предвиђена за поједине године валоризују се сваке
године, приликом доношења републичког буџета за наредну годину, на основу индекса
потрошачких цена.</p>
<p>
</p>
<p>
Периодика извештавања о утрошку
средстава и извршеним пословима</p>
<p>
</p>
<p>
Члан 23.</p>
<p>
Републички завод за статистику обавештава, до 31. марта
сваке године, Владу о утрошку средстава обезбеђених из буџета Републике Србије у
претходној години и о извршеним пословима пописа предвиђеним у тој години.</p>
<p>
Републички геодетски завод обавештава Владу о утрошку средстава
обезбеђених из буџета Републике Србије и о извршеним пословима предвиђеним у претходној
години до 31. марта 2011. године.</p>
<p>
</p>
<p>
Накнаде лицима која учествују у
попису</p>
<p>
</p>
<p>
Члан 24.</p>
<p>
На накнаде које исплаћују Републички завод за статистику
и Републички геодетски завод за рад лица која учествују у припремама, организовању
и спровођењу пописа не плаћају се порези и доприноси, сходно члану 9. тачка 16)
Закона о порезу на доходак грађана. </p>
<p>
</p>
<p>
IV. ОБАВЕЗЕ И ДУЖНОСТИ ДАВАЛАЦА
ПОДАТАКА И ЛИЦА КОЈА ВРШЕ ПОСЛОВЕ ПОПИСА</p>
<p>
</p>
<p>
Дужности пописивача и других непосредних
извршилаца послова у попису</p>
<p>
</p>
<p>
Члан 25.</p>
<p>
Пописивачи, инструктори, контролори и друга лица која врше
послове у вези с пописом дужна су да благовремено и на прописан начин обављају послове
пописа.</p>
<p>
Лица из става 1. овог члана дужна су да строго воде рачуна
о тачности уписа, односно о тачној обради података које су дали даваоци података.
</p>
<p>
</p>
<p>
Заштита прикупљених података у попису</p>
<p>
</p>
<p>
Члан 26.</p>
<p>
Подаци прикупљени у попису користиће се искључиво у статистичке
сврхе.</p>
<p>
Лица из члана 25. овог закона дужна су да чувају као тајну
све податке прикупљене од пописаних лица.</p>
<p>
</p>
<p>
Дужности лица која се пописују у
погледу давања података</p>
<p>
</p>
<p>
Члан 27.</p>
<p>
Лице обухваћено пописом дужно је да да податке који се
од њега траже пописом и да на сва питања у пописним обрасцима да тачне и потпуне
одговоре.</p>
<p>
Податке о одсутним члановима домаћинства даје члан домаћинства
коме су подаци највише познати, а о деци млађој од петнаест година податке даје
родитељ, усвојитељ или старатељ.</p>
<p>
Лице обухваћено пописом није дужно да се изјашњава о националној
припадности и вероисповести, а пописни образац мора да садржи поуку о томе.</p>
<p>
У пописном обрасцу за питање о националној припадности
и матерњем језику предвиђен је одговор отвореног типа.</p>
<p>
</p>
<p>
Писмено обавештење одсутним лицима
у време доласка пописивача</p>
<p>
</p>
<p>
Члан 28.</p>
<p>
Ако пописивач у време пописа не затекне у стану лице обухваћено
пописом, а податке не може да прикупи на начин предвиђен у члану 27. овог закона,
оставиће писмено обавештење да је то лице дужно да се најкасније до 15. 

октобра* 
2011. године јави надлежном органу ради давања података у вези с пописом.</p>
<p>
</p>
<p>
*Службени гласник РС, 
број 
24/2011</p>
<p>
V. КАЗНЕНЕ ОДРЕДБЕ</p>
<p>
</p>
<p>
Члан 29.</p>
<p>
Новчаном казном од 20.000 до 50.000 динара казниће се за
прекршај физичко лице обухваћено пописом или лице које је обавезно да дВ податке
о одсутним члановима домаћинства, односно родитељ, усвојитељ или старатељ за дете
млађе од петнаест година ако одбије да одговори на питања у пописним обрасцима или
да нетачне и непотпуне одговоре (члан 27. ст. 1. и 2). </p>
<p>
</p>
<p>
Члан 30.</p>
<p>
Новчаном казном од 20.000 до 50.000 динара казниће се пописивачи,
инструктори или контролори и друга лица која врше послове у вези с пописом ако:</p>
<p>
1) благовремено и на прописан начин не обављају послове
пописа (члан 25. став 1);</p>
<p>
2) противно вољи лица обухваћеног пописом захтевају да
се то лице изјашњава о националној припадности или вероисповести (члан 27. став
3). </p>
<p>
</p>
<p>
Члан 31.</p>
<p>
Новчаном казном од 35.000 до 50.000 динара казниће се за
прекршај пописивачи, инструктори, контролори и други непосредни учесници пописа
ако:</p>
<p>
1) поступе супротно обавези из члана 25. став 2, и 
</p>
<p>
2) поступе супротно обавези чувања тајне (члан 26. став
2). </p>
<p>
</p>
<p>
VI. ПРЕЛАЗНЕ И ЗАВРШНЕ ОДРЕДБЕ</p>
<p>
</p>
<p>
Прописивање и објављивање методолошких
инструмената пописа</p>
<p>
</p>
<p>
Члан 32.</p>
<p>
Директор Републичког завода за статистику прописује пописне
обрасце (пописница и упитник за домаћинство и стан) и организационо-методолошко
упутство за спровођење пописа. </p>
<p>
Обрасци из става 1. овог члана објављују се у „Службеном
гласнику Републике Србије”. </p>
<p>
</p>
<p>
</p>
<p>
Објављивање првих и коначних резултата
пописа</p>
<p>
</p>
<p>
Члан 33.</p>
<p>
Републички завод за статистику објављује:</p>
<p>
1) прве резултате пописа у року од 30 дана од дана завршетка
пописивања, и</p>
<p>
2) коначне резултате пописа, утврђене јединственим програмом
обраде, у периоду од 1. јануара 2012. до 31. децембра 2013. године.</p>
<p>
</p>
<p>
Ступање на снагу овог закона</p>
<p>
</p>
<p>
Члан 34.</p>
<p>
Овај закон ступа на снагу осмог дана од дана објављивања
у „Службеном гласнику Републике Србије”.</p>


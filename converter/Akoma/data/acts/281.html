


<p></p>
<p>ЗАКОН</p>
<p>о задуживању Републике Србије код Societe Generalе уз гаранцију Светске банке</p>
<p>"Службени гласник РС", број 13 од 1. марта 2011.</p>
<p></p>
<p></p>
<p>Члан 1.</p>
<p>Република Србија задужиће се за кредит у еврима у противвредности износа до 400.000.000 америчких долара, код Societe Generale (у даљем тексту: Банка) уз гаранцију Светске банке, за финансирање буџетског дефицита и рефинансирање дуга.</p>
<p></p>
<p>Члан 2.</p>
<p>Задуживање из члана 1. овог закона извршиће се закључивањем уговора о дугорочном кредиту између Републике Србије, као зајмопримца, Societe Generale, као зајмодавца и Светске банке, као гаранта Банци по задужењу Републике Србије, у еврима у противвредности износа до 400.000.000 америчких долара.</p>
<p></p>
<p>Члан 3.</p>
<p>Уговор из члана 2. овог закона садржаће обавезно следеће елементе:</p>
<p>1) каматна стопа једнака збиру шестогодишњег Swap за евро и фиксне каматне марже од 1,00 %; </p>
<p>2) фиксна једнократна накнада у висини од 0,50 % од износа кредита;</p>
<p>3) период отплате камате кредита у трајању од 72 месеца, отплата главнице једнократно по истеку трајања кредита.</p>
<p>Влада ће, у року од 30 дана од дана закључивања уговора из члана 2. овог закона, доставити уговор Народној скупштини, ради информисања.</p>
<p></p>
<p>Члан 4.</p>
<p>Средства прибављена од Банке на основу уговора из члана 2. овог закона користиће се за финансирање буџетског дефицита и рефинансирање дуга.</p>
<p></p>
<p>Члан 5.</p>
<p>Средства за измиривање обавеза по основу уговора из члана 2. овог закона обезбеђиваће се у буџету Републике Србије.</p>
<p>Република Србија обезбеђиваће средства из става 1. овог члана у буџету за текућу годину за измирење доспелих обавеза, у складу са одредбама уговора из члана 2. овог закона.</p>
<p></p>
<p>Члан 6.</p>
<p>Овај закон ступа на снагу осмог дана од дана објављивања у „Службеном гласнику Републике Србије”.</p>
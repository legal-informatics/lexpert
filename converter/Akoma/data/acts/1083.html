


	
	Zakon

	



	<p>На основу члана 112. став 1. тачка 2. Устава Републике Србије, доносим</p>
	<p></p>
	<p>УКАЗ</p>
	<p>о проглашењу Закона о о потврђивању Споразума између Републике Србије и Републике Македоније о запошљавању чланова породица особља дипломатско-конзуларних представништава</p>
	<p>Проглашава се Закон о потврђивању Споразума између Републике Србије и Републике Македоније о запошљавању чланова породица особља дипломатско-конзуларних представништава, који је донела Народна скупштина Републике Србије на Трећој седници Првог редовног заседања у 2013. години, 22. маја 2013.</p>
	<p>године.</p>
	<p>ПР број 55</p>
	<p>У Београду, 22. маја 2013. године</p>
	<p>Председник Републике,</p>
	<p>
	Томислав Николић, с.р.</p>
	<p></p>
	<p>ЗАКОН</p>
	<p>о потврђивању Споразума између Републике Србије и Републике Македоније о запошљавању чланова породица особља дипломатско-конзуларних представништава</p>
	<p>
	"Службенигласник РС - Међународни уговори", 
	број 6 од 22. маја 2013.</p>
	<p></p>
	<p>Члан 1.</p>
	<p>Потврђује се Споразум између Рeпубликe Србијe и Републике Македоније о запошљавању чланова породица особља дипломатско-конзуларних представништава, потписан 18. фебруара 2013. године у Скопљу, у оригиналу на српском, македонском и енглеском језику.</p>
	<p>Члан 2.</p>
	<p>Текст Споразума у оригиналу на српском језику гласи: </p>
	<p>СПОРАЗУМ</p>
	<p>ИЗМЕЂУ РЕПУБЛИКЕ СРБИЈЕ И РЕПУБЛИКЕ МАКЕДОНИЈЕ O ЗАПОШЉАВАЊУ ЧЛАНОВА ПОРОДИЦА ОСОБЉА ДИПЛОМАТСКО-КОНЗУЛАРНИХ ПРЕДСТАВНИШТАВА</p>
	<p>Република Србија и Република Македонија (у даљем тексту: Стране), у жељи да, на бази реципроцитета, омогуће несметано бављење плаћеним пословима члановима породица особља дипломатско-конзуларних представништава, договориле су се о следећем:</p>
	<p>Члан 1.Предмет Споразума</p>
	<p>Чланови породица особља дипломатско-конзуларних представништава Републике Србије у Републици Македонији и Републике Македоније у Републици Србији могу да се баве плаћеним пословима у држави пријема, под истим условима као и држављани те државе, пошто прибаве потребно одобрење у складу са законима државе пријема и одредбама овог споразума. 
	</p>
	<p>Члан 2.Чланови особља дипломатско-конзуларних представништава и чланови њихових породица</p>
	<p>За потребе овог споразума, термин „чланови особља дипломатско-конзуларног представништва” се односи на запослене у дипломатско-конзуларном представништву државе именовања у држави пријема који нису држављани државе пријема.</p>
	<p>За потребе овог споразума, термин „чланови породице” означава лица која живе у истом домаћинству са члановима особља дипломатско-конзуларног представништва, регистрована у дипломатском протоколу министарства спољних послова државе пријема, и то: 
	</p>
	<p>а) супружник;</p>
	<p>б) неожењена и неудата деца до 18 година старости, односно до 26 година старости која редовно похађају наставу у вишим и високошколским образовним установама у држави пријема;</p>
	<p>в) неожењена и неудата деца физички или ментално ометена у развоју.</p>
	<p>Члан 3.Плаћени послови</p>
	<p>Чланови породица могу обављати плаћени посао у складу са прописима државе пријема и одредбама овог споразума, уколико су прибавили неопходно одобрење државе пријема.</p>
	<p>Одобрење ће бити ускраћено у случајевима када из безбедносних разлога, због вршења јавних овлашћења односно заштите националних интереса државе или јавне управе, само држављани државе пријема могу засновати радни однос.</p>
	<p>Држава пријема може у свако доба да ускрати или одузме одобрење за бављење плаћеним послом уколико члан породице не поштује законе државе пријема.</p>
	<p>Уколико члан породице, по добијању одобрења за бављење плаћеним послом на основу овог споразума, жели да се бави неким другим плаћеним послом, потребно је да, преко дипломатског представништва, поново поднесе захтев за добијање одобрења.</p>
	<p>Када се за нека занимања или делатности траже посебне квалификације, потребно је да члан породице испуњава правила која уређују те делатности у држави пријема.</p>
	<p>Члан 4.Захтев за давање одобрења</p>
	<p>Надлежно дипломатско представништво упућује захтев за добијање одобрења за бављење плаћеним пословима министарству спољних послова државе пријема путем вербалне ноте. У захтеву мора бити наведено у каквој је породичној вези дотично лице са чланом особља дипломатско-конзуларног представништва и којим плаћеним послом има намеру да се бави. Након провере да ли дотично лице спада у категорије дефинисане овим споразумом, министарство спољних послова државе пријема одмах званично обавештава дипломатску мисију државе именовања да тај члан породице има одобрење да се бави траженим плаћеним послом, у складу са одговарајућим законским прописима државе пријема.</p>
	<p>Одобрење се не издаје држављанима државе пријема нити особама са сталним настањењем на њеној територији.</p>
	<p>Члан 5.Имунитет од грађанског и управног судства</p>
	<p>Чланови породице који уживају имунитет од надлежности државе пријема у складу са одредбама 
	
	Бечке конвенције о дипломатским односима од 18. априла 1961. године и 
	
	Бечке конвенције о конзуларним односима од 24. априла 1963. године, односно било ког другог важећег међународног споразума, и баве се плаћеним послом на основу овог споразума, не уживају имунитет од грађанског и управног судства за радње које су везане за обављање тог плаћеног посла и подлежу законима и надлежности судова државе пријема. 
	</p>
	<p>Члан 6.Имунитет од кривичног судства</p>
	<p>У случају чланова породице који уживају имунитет од кривичног судства државе пријема у складу са одредбама Бечке конвенције о дипломатским односима од 18. априла 1961. године или Бечке конвенције о конзуларним односима од 24. априла 1963. године, односно било ког другог важећег међународног споразума:</p>
	<p>а) држава именовања ће се одрећи имунитета од кривичног судства државе пријема за тог члана породице у погледу чињења или нечињења који настану током бављења плаћеним послом, осим у посебним случајевима када држава именовања сматра да такво одрицање може бити противно њеним интересима; 
	</p>
	<p>б) одрицање од имунитета од кривичног судства неће се тумачити као одрицање у погледу имунитета од извршења пресуде у ком случају је потребно посебно одрицање. У таквим случајевима, држава именовања ће озбиљно размотрити могућност одрицања од имунитета од извршења пресуде.</p>
	<p>Члан 7.Законски прописи који се примењују</p>
	<p>Члан породице особља који се бави плаћеним послом у држави пријема сматра се пореским обвезником и подлеже законским прописима из области пореза, рада и социјалног осигурања који се примењују у држави пријема у односу на бављење таквим послом.</p>
	<p>Члан 8.Важење одобрења</p>
	<p>Одобрење за бављење плаћеним послом у држави пријема истиче два месеца по престанку службе члана особља дипломатско-конзуларног представништва чији члан породице има одобрење за бављење плаћеним послом. Чланови породице који се баве плаћеним послом, у складу са одредбама овог споразума, немају право да наставе да бораве у држави пријема нити наведени чланови породице остварују право да наставе да обављају плаћени посао нити да нађу ново запослење у држави пријема по истеку одобрења. 
	</p>
	<p>Одобрење за бављење плаћеним послом престаје да важи у случају развода или престанка живота у заједничком домаћинству са чланом особља дипломатско-конзуларног представништва. 
	</p>
	<p>Члан 9.Мере примене</p>
	<p>Стране се обавезују да ће примењивати овај споразум у доброј вери и вршити измене и допуне када је то потребно.</p>
	<p>Члан 10.Решавање спорова</p>
	<p>Свако неслагање око тумачења или примене овог споразума решаваће се дипломатским путем и уз обострану сагласност.</p>
	<p>Члан 11.Раскид Споразума</p>
	<p>Стране могу раскинути овај споразум ако једна од страна обавести о томе другу страну, у писаној форми, дипломатским путем, шест месеци унапред. 
	</p>
	<p>Члан 12.Ступање на снагу</p>
	<p>Овај споразум ступа на снагу тридесет дана од дана пријема последњег обавештења у коме стране обавештавају једна другу да су испуњени унутрашњи уставни и законски услови за ступање на снагу овог споразума. 
	</p>
	<p>Потписано у Скопљу, на дан 18. фебруар 2013. године, у два оригинала, сваки на српском, македонском и енглеском језику, при чему су сви текстови једнако веродостојни. У случају разлика у тумачењу меродаван је текст на енглеском језику.</p>
	<p></p>
	<table class="tabela-bez-bordera">
		
			<tr>
				<td>
				<p>ЗА РЕПУБЛИКУ СРБИЈУ</p>
				<p>Иван Мркић, с.р.</p>
				</td>
				<td>
				<p>ЗА РЕПУБЛИКУ МАКЕДОНИЈУ</p>
				<p>Никола Попоски, с.р.</p>
				</td>
			</tr>
		
	</table>
	<p>Члан 3.</p>
	<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>





	
	Zakon

	


	
				<p>На основу члана 112. став 1. тачка 2. Устава Републике Србије, доносим</p>
				<p>УКАЗ</p>
				<p>о проглашењу Закона о потврђивању Споразумa између Владе Републике Србије и Владе Републике Белорусије о војно-техничкој сарадњи </p>
				<p>Проглашава се Закон о потврђивању Споразумa између Владе Републике Србије и Владе Републике Белорусије о војно-техничкој сарадњи, који је донела Народна скупштина Републике Србије, на Петој седници Првог редовног заседања у 2017. години, 29. маја 2017. године.</p>
				<p>ПР број 24</p>
				<p>У Београду, 29. маја 2017. године</p>
				<p>Председник Републике,</p>
				<p>Томислав Николић, с.р.</p>
				<p>ЗАКОН</p>
				<p>о потврђивању Споразумa између Владе Републике Србије и Владе Републике Белорусије о војно-техничкој сарадњи </p>
				<p>"Службени гласник РС - Међународни уговори", 
				број 4 од 30. маја 2017.</p>
				<p>Члан 1.</p>
				<p>Потврђује се Споразум између Владе Републике Србије и Владе Републике Белорусије о војно-техничкој сарадњи, који је потписан у Минску, 26. јануара 2017. године, у оригиналу на српском, руском и енглеском језику.</p>
				<p>Члан 2.</p>
				<p>Текст Споразума у оригиналу на српском језику гласи:</p>
				<p>СПОРАЗУМИЗМЕЂУ ВЛАДЕ РЕПУБЛИКЕ CPБИJE И ВЛАДЕ РЕПУБЛИКЕ БЕЛОРУСИЈЕ О BOJHO-TEXHИЧKOJ САРАДЊИ</p>
				<p>Влада Републике Cpбиje и Влада Републике Белорусије, у даљем тексту: Стране, </p>
				<p>У складу са циљевима и принципима дефинисаним у Повељи Уједињених нација, </p>
				<p>Руководећи се општепризнатим начелима и нормама међународног права, као и узајамном тежњом за развијањем и јачањем пријатељских односа између Републике Србије и Републике Белорусије,</p>
				<p>У намери да paзвијajy војно-техничку сарадњу засновану на узајамном поштовању, поверењу и обостраном интересу Страна, </p>
				<p>Споразумеле су се о следећем:</p>
				<p>Члан 1.</p>
				<p>Према овом споразуму, војно-техничка сарадња Страна се одвија у вези са следећим питањима: </p>
				<p>– заједнички пројекти (пројекти на молбу једне од Страна) нових узорака војне технике и наоружања, радио и електронске опреме, технике специјалне намене, као и одговарајућих технологија за пројектовањe и производњу наведене технике и наоружања за ваздухопловство, противваздушну одбрану и копнену војску; </p>
				<p>– производња, модернизација, ремонт и испорука:</p>
				<p>ваздухопловне технике и наоружања,</p>
				<p>технике и наоружања за противваздушну одбрану,</p>
				<p>оптичких инструмената, ласерске апаратуре и алата за специјалну намену,</p>
				<p>радио и електронске технике и наоружања, укључујући аутоматске системе управљања јединицама и наоружањем, телекомуникационо-информационих система и средстава, преноса података, извиђања и радиоелектронске борбе;</p>
				<p>– размена стручњака са циљем реализације активности у области истраживања, разраде, обуке, производње, ремонта и одржавања, као и заједничких пројеката;</p>
				<p>– предаја ексклузивних права, уз накнаду, за производњу наоружања и војне технике, обезбеђивање консултантске и техничке подршке у процесу те производње;</p>
				<p>– реализација заједничких активности на реконструкцији и модернизацији предузећа кoja производе робу војне намене;</p>
				<p>– пружање услуга техничког одржавања и ремонта наоружања и војне технике;</p>
				<p>– школовање, усавршавање и обука припадника оружаних снага и стручњака;</p>
				<p>– размена научно-техничких и других информација и искустава;</p>
				<p>– као и у вези са осталим питањима вoјно-техничке сарадње, о којима се Стране или њихови овлашћени органи договоре.</p>
				<p>Сарадња према овом споразуму се заснива на принципима узајамности и једнакости Страна. </p>
				<p>Члан 2.</p>
				<p>Овлашћени органи Страна за реализацију овог споразума су:</p>
				<p>– за Владу Републике Србије – Министарство одбране Републике Србије;</p>
				<p>– за Владу Републике Белорусије – Државни војно-индустријски савет Републике Белорусије.</p>
				<p>Члан 3.</p>
				<p>Сарадња Страна на основу овог споразума реализује се у складу са законодавством сваке од држава Страна, као и у складу са њиховим међународним обавезама. </p>
				<p>У циљу реализације овог споразума, Стране и/или овлашћени органи могу по потреби закључити посебне споразуме и уговоре, у односу на конкретна питања сарадње из члана 1. овог споразума.</p>
				<p>Стране могу, по потреби, формирати заједничку комисију за војно-техничку сарадњу и разрадити план војно-техничке сарадње.</p>
				<p>Члан 4.</p>
				<p>Стране се обавезују да обезбеде заштиту тајних података добијених на основу сарадње према овом споразуму, у складу са важећим законодавством држава Страна и међународним уговорима чије су оне потписнице. Једна од Страна може извршити предају података тpeћoj страни само после претходног обавештења и писане дозволе друге Стране.</p>
				<p>Подаци/информације добијени од једне од Страна током одвијања сарадње према овом споразуму, не смеју бити употребљени на штету друге Стране.</p>
				<p>Члан 5.</p>
				<p>Војнy технику, наоружање, укључујући и технологије и информације о њима који су добијени или купљени у складу са овим споразумом, свака од Страна употребљава изричито за намену како је била одређена и не сме их предати или продати трећој страни без одговарајуће претходне писане сагласности друге Стране.</p>
				<p>Члан 6.</p>
				<p>Стране су сагласне да постојећа права интелектуалне својине и пословне тајне, као и она која настану у оквиру војно-техничке сарадње према овом споразуму, поштују, чувају и штите у складу са важећим законодавством држава Страна и међународним уговорима чије су потписнице.</p>
				<p>Третман и коришћење права интелектуалне својине, која настане као резултат заједничког рада држава Страна у оквиру сарадње према овом споразуму, уређује се уговорима између држава Страна, којима се обезбеђује одговарајућа и ефикасна заштита интелектуалне својине, и у складу са националним законодавством држава Страна и међународним уговорима из области заштите права интелектуалне својине, чије су оне потписнице. </p>
				<p>Члан 7.</p>
				<p>Сва спорна питања кoja се могу појавити током процеса сарадње, укључујући тумачења овог споразума, решаваће се путем преговора и консултација између Страна. </p>
				<p>Члан 8.</p>
				<p>Овај споразум може бити измењен уз узајамну сагласност Страна, у писаној форми.</p>
				<p>Измене Споразума ступају на снагу у складу са чланом 9. овог споразума.</p>
				<p>Члан 9.</p>
				<p>Овај споразум ступа на снагу даном пријема последњег писаног обавештења, којим се Стране међусобно обавештавају, редовним дипломатским путем, о томе да су испуниле унутрашњу процедуру неопходну за његово ступање на снагу.</p>
				<p>Овај споразум се закључује на пет (5) година и аутоматски се продужава на наредне периоде од пет (5) година, осим уколико једна од Страна не обавести у писаном облику другу Страну најкасније шест месеци пре истека почетног или било ког другог периода важења овог споразума, о намери да раскине овај споразум.</p>
				<p>Престанак важења овог споразума не утиче на извршавање обавеза из споразума и уговора, који су закључени у складу с овим споразумом током периода његовог важења, осим у случају ако су се Стране договориле на други начин. </p>
				<p>Сачињено у Минску, 26. јануара 2017. године, у по два оригинална примерка, сваки на српском, руском и енглеском jeзикy, при чему је сваки текст подједнако веродостојан. У случају потребе за тумачењем, енглески текст биће меродаван.</p>
				<table class="tabela-sa-borderom">
					
						<tr>
							<td class="auto-style1">
								<p>За Владу</p>
								<p>Републике Србије </p>
								<p>Зоран Ђорђевић, с.р.</p>
							</td>
							<td class="auto-style1">
								<p>За Владу</p>
								<p>Републике Белорусије</p>
								<p>Сергеј Уруљев, с.р.</p>
							</td>
						</tr>
					
				</table>
				<p>Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	


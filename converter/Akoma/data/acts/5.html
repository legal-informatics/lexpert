





	<p>
	ЗАКОН</p>

	<p>о укидању 
	Указа о 
	одузимању држављанства и имовине породици 
	
	Карађорђевић</p>

<p>„Службени лист СРЈ“, број 9 од 2. 
марта 2001.</p>

<p>Члан 1.</p>

<p>
Овим законом укида
се Указ Председништва Президијума Народне скупштине Федеративне Народне
Републике Југославије У. бр. 392 од 8. марта 1947. године ("Службени лист
ФНРЈ", бр. 

64 од 1. августа 1947. године) којим је одузето држављанство и
конфискована целокупна имовина:</p>

<p>Петру Александра
Карађорђевића,</p>

<p>Александру Петра
Карађорђевића,</p>

<p>Томиславу Александра
Карађорђевића,</p>

<p>Андреју Александра
Карађорђевића,</p>

<p>Марији Александра
Карађорђевића,</p>

<p>Павлу Арсена
Карађорђевића,</p>

<p>Олги Павла
Карађорђевића,</p>

<p>Александру Павла
Карађорђевића,</p>

<p>Николи Павла
Карађорђевића и</p>

<p>Јелисавети Павла
Карађорђевића.</p>

<p>Члан 2.</p>
	<p>
	Услови за повраћај
конфисковане имовине из члана 1. овог закона биће уређени посебним законом.</p>

<p>Члан 3.</p>
	<p>
	Овај закон ступа на
снагу осмог дана од дана објављивања у "Службеном листу СРЈ".</p>




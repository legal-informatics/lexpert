


	
	Zakon


	
			<p>На основу члана 112. став 1. тачка 2. Устава Републике Србије, доносим</p>
			<p>УКАЗ</p>
			<p>о проглашењу Закона о потврђивању Споразума између Владе Републике Србије и Владе Мађарске о изменама и допунама Споразума између Владе Републике Србије и Владе Мађарске о граничној контроли у друмском, железничком и водном саобраћају</p>
			<p>Проглашава се Закон о потврђивању Споразума између Владе Републике Србије и Владе Мађарске о изменама и допунама Споразума између Владе Републике Србије и Владе Мађарске о граничној контроли у друмском, железничком и водном саобраћају, који је донела Народна скупштина Републике Србије, на Једанаестом ванредном заседању у Једанаестом сазиву, 14. фебруара 2019. године.</p>
			<p>ПР број 12</p>
			<p>У Београду, 15. фебруара 2019. године</p>
			<p>Председник Републике,</p>
			<p>Александар Вучић, с.р.</p>
			<p>ЗАКОН</p>
			<p>о потврђивању Споразума између Владе Републике Србије и Владе Мађарске о изменама и допунама Споразума између Владе Републике Србије и Владе Мађарске о граничној контроли у друмском, железничком и водном саобраћају</p>
			<p>"Службени гласник РС - Међународни уговори", број 
			2 од 18. фебруара 2019.</p>
			<p>Члан 1.</p>
			<p>Потврђује се Споразум између Владе Републике Србије и Владе Мађарске о изменама и допунама Споразума између Владе Републике Србије и Владе Мађарске о граничној контроли у друмском, железничком и водном саобраћају, потписан у Будимпешти, 9. фебруара 2018. године, у оригиналу на српском, мађарском и енглеском језику. </p>
			<p>Члан 2.</p>
			<p>Текст Споразума у оригиналу на српском језику гласи: </p>
			<p>СПОРАЗУМ</p>
			<p>између Владе Републике Србије и Владе Мађарске о изменама и допунама Споразума између Владе Републике Србије и Владе Мађарске о граничној контроли у друмском, железничком и водном саобраћају</p>
			<p>Влада Републике Србије и Влада Мађарске (у даљем тексту: Уговорне стране) сагласиле су се да се Споразум потписан 24. јануара 2012. године између Владе Републике Србије и Владе Мађарске о граничној контроли у друмском, железничком и водном саобраћају (у даљем тексту: Споразум) измени и допуни на следећи начин:</p>
			<p>Члан 1.</p>
			<p>Члан 5. став 3. Споразума мења се и гласи:</p>
			<p>„Возилима која превозе опасну робу допуштено је да прелазе границу на граничним прелазима у складу са чл. 7–13б, 15–16. и 18–19. Возило које превози опасну робу је возило које мора да буде обележено у складу са прописима ADR, RID и ADN.”</p>
			<p>Члан 2.</p>
			<p>Члан 7. став 4. Споразума завршава се следећом реченицом:</p>
			<p>„Уговорне стране се могу договорити да повећају највећу дозвољену укупну масу у случају побољшања инфраструктуре.”</p>
			<p>Члан 3.</p>
			<p>Члан 8. став 4. Споразума мења се и гласи:</p>
			<p>„Ако постоје неопходни персонални, технички и инфраструктурни услови, Уговорне стране такође могу одобрити међународни промет путника преко граничног прелаза или продужење радног времена, о чему се узајамно обавештавају дипломатским путем.”</p>
			<p>Члан 4.</p>
			<p>Наслов члана 10. Споразума мења се и гласи:</p>
			<p>„Гранични прелаз Хоргош–Реске”</p>
			<p>Члан 5.</p>
			<p>(1) Наслов члана 11. Споразума мења се и гласи:</p>
			<p>„Гранични прелаз Хоргош 2 – Реске 2”</p>
			<p>(2) Члан 11. став 1. Споразума мења се и гласи:</p>
			<p>„Гранични прелаз Хоргош 2 – Реске 2 је отворен за међународни промет путника изузимајући аутобусе, теретни саобраћај и возила која превозе опасну робу. Контрола прелажења границе врши се на заједничком граничном прелазу на територији Мађарске, у складу са ставовима 4–10. овог члана.”</p>
			<p>(3) Члан 11. став 8. мења се и гласи:</p>
			<p>„Службена лица Републике Србије овлашћена су да користе средства принуде, осим службеног оружја, према лицима која нарушавају ред у оперативној области, контролу прелажења границе или непосредно угрожавају живот и безбедност других и службених лица или безбедност имовине. Средства и методе принуде примењују се у складу са одговарајућим законима Републике Србије. Службена лица Мађарске морају се одмах обавестити о таквим радњама, а на захтев пружају подршку.”</p>
			<p>(4) Члан 11. став 9. мења се и гласи:</p>
			<p>„У обављању својих дужности у оперативној области службеним лицима Републике Србије је допуштено да носе своју службену униформу, ознаке, службено оружје (малокалибарско) и неопходну службену опрему као и да са собом воде службене псе. Службено оружје може се користити искључиво за легитимну одбрану. Новац и друге вредности које службена лица Републике Србије привремено задрже током контроле прелажења границе или које ова лица носе у службене сврхе, као и одузети и привремено задржани предмети, могу се однети на територију Републике Србије.”</p>
			<p>(5) Члан 11. став 10. Споразума мења се и гласи:</p>
			<p>„Увоз опреме и уређаја за телекомуникацију и пренос података који су неопходни за активности контроле прелажења границе од стране службених лица Републике Србије одвија се у складу са чланом 23.”</p>
			<p>(6) Члан 11. став 11. Споразума престаје да важи.</p>
			<p>Члан 6.</p>
			<p>Члан 12. став 4. Споразума мења се и гласи:</p>
			<p>„Ако постоје неопходни персонални, технички и инфраструктурни услови, Уговорне стране такође могу одобрити међународни промет путника преко граничног прелаза или продужење радног времена, о чему се узајамно обавештавају дипломатским путем.”</p>
			<p>Члан 7.</p>
			<p>(1) Члан 13. став 1. Споразума мења се и гласи:</p>
			<p>„Контрола прелажења границе врши се на заједничком граничном прелазу на територији Мађарске. Сходно се примењују одредбе члана 11. став 4–10.”</p>
			<p>(2) Члан 13. став 6. Споразума мења се и гласи:</p>
			<p>„Ако постоје неопходни персонални, технички и инфраструктурни услови, Уговорне стране такође могу одобрити међународни промет путника преко граничног прелаза или продужење радног времена, о чему се узајамно обавештавају дипломатским путем.”</p>
			<p>Члан 8.</p>
			<p>(1) II део Споразума допуњава се са два нова члана нумерисана као члан 13.а и 13.б.</p>
			<p>(2) Нови члан 13.а гласи:</p>
			<p>„Члан 13.а</p>
			<p>Будући друмски гранични прелаз Рабе – Кибекхаза</p>
			<p>(1) Контрола прелажења границе врши се на заједничком граничном прелазу на територији Мађарске. Сходно се примењују одредбе члана 11. став 4–10.</p>
			<p>(2) Гранични прелаз је отворен за путнички саобраћај (изузимајући превоз аутобусом): </p>
			<p>a) држављана Републике Србије,</p>
			<p>б) држављана држава чланица Европске уније, држављана других држава које су стране Споразума о европском економском простору, држављана Швајцарске конфедерације и</p>
			<p>в) чланова породице лица из тачке б) који су држављани трећих земаља и уживају право Уније на слободно кретање грађана Европске уније.</p>
			<p>(3) Радно време је од 7.00 до 19.00 часова.</p>
			<p>(4) Возилима која превозе опасну робу није допуштено да прелазе овај гранични прелаз.</p>
			<p>(5) Након обезбеђивања одговарајућих персоналних, техничких и инфраструктурних услова, Уговорне стране се договарају о датуму отварања граничног прелаза дипломатским путем.</p>
			<p>(6) Ако постоје неопходни персонални, технички и инфраструктурни услови, Уговорне стране такође могу одобрити међународни промет путника преко граничног прелаза или продужење радног времена, о чему се узајамно обавештавају дипломатским путем.”</p>
			<p>(3) Нови члан 13.б гласи:</p>
			<p>„Члан 13.б</p>
			<p>Будући друмски гранични прелаз Растина–Бачсентђерђ </p>
			<p>(1) Контрола прелажења врши се на заједничком граничном прелазу на територији Мађарске. Сходно се примењују одредбе члана 11. став 4–10.</p>
			<p>(2) Гранични прелаз је отворен за путнички саобраћај (изузимајући превоз аутобусом):</p>
			<p>a) држављана Републике Србије,</p>
			<p>б) држављана држава чланица Европске уније, држављана других држава које су стране Споразума о европском економском простору, држављана Швајцарске конфедерације и</p>
			<p>в) чланова породице лица из тачке б) који су држављани трећих земаља и уживају право Уније на слободно кретање грађана Европске уније.</p>
			<p>(3) Радно време је од 7.00 до 19.00 часова.</p>
			<p>(4) Возилима која превозе опасну робу није допуштено да прелазе овај гранични прелаз.</p>
			<p>(5) Након обезбеђивања одговарајућих персоналних, техничких и инфраструктурних услова, Уговорне стране се договарају о датуму отварања граничног прелаза дипломатским путем.</p>
			<p>(6) Ако постоје неопходни персонални, технички и инфраструктурни услови, Уговорне стране такође могу одобрити међународни промет путника преко граничног прелаза или продужење радног времена, о чему се узајамно обавештавају дипломатским путем.”</p>
			<p>Члан 9.</p>
			<p>Члан 15. став 3. Споразума мења се и гласи:</p>
			<p>„На граничном прелазу су доступне фитосанитарне и ветеринарске провере.”</p>
			<p>Члан 10.</p>
			<p>Члан 18. став 4. Споразума мења се и гласи:</p>
			<p>„На граничном прелазу су доступне фитосанитарне и ветеринарске провере.”</p>
			<p>Члан 11.</p>
			<p>Члан 18. став 5. и члан 19. став 4. Споразума престају да важе.</p>
			<p>Члан 12.</p>
			<p>Члан 22. Споразума завршава се следећим ставом:</p>
			<p>„(3) Стране ће закључити правилник о раду заједничких граничних прелаза.”</p>
			<p>Члан 13.</p>
			<p>Прва реченица става 5. члана 24. мења се и гласи:</p>
			<p>„Овај споразум не доводи у питање права и обавезе које проистичу из чланства Мађарске у Европској унији, а нарочито одредаба Кодекса о шенгенским границама, и чланства Мађарске и Републике Србије у међународним организацијама.”</p>
			<p>Члан 14.</p>
			<p>(1) Овај споразум ступа на снагу првог дана другог месеца након пријема последњег писаног обавештења којим Уговорне стране обавештавају једна другу дипломатским средствима о испуњењу унутрашњих услова неопходних за ступање на снагу овог споразума.</p>
			<p>(2) Овај споразум остаје на снази све док је Споразум на снази.</p>
			<p>Сачињено у Будимпешти, 9. фебруара 2018. године, у два примерка, сваки на српском, мађарском и енглеском језику, при чему су сви текстови подједнако веродостојни. У случају разлика у тумачењу, текст на енглеском језику има предност.</p>
			<table class="tabela-bez-bordera">
				
					
					
				
				
					<tr class="No-Table-Style">
						<td class="No-Table-Style">
							<p>У име Владе Републике Србије</p>
							<p>др Небојша Стефановић, с.р.</p>
						</td>
						<td class="No-Table-Style">
							<p>У име Владе Мађарске</p>
							<p>Шандор Пинтер, с.р.</p>
						</td>
					</tr>
				
			</table>
			<p>Члан 3.</p>
			<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	





Редакцијски пречишћен текст
<p>
</p>
<p>
</p>
<p>
</p>
<p></p>
<p>
ЗАКОН</p>
<p>

о остваривању заштите чланова породице лица на обавезној војној служби</p>
<p>
„Службени гласник СРС”, бр. 9 од 5. 

марта 1977, 45 од 20. 

октобра 1979, 10 од 24. 

марта 1984, 49 од 28. 

октобра 1989.</p>
<p>
</p>
<p>
</p>
<p>
Члан 1.</p>
<p>
Чланови породице чији је хранилац на обавезној војној служби имају право на заштиту под условима и начин утврђен Законом о заштиту чланова породице лица на обавезној војној служби („Службени лист СФРЈ”, број 18/76), одредбама овог закона и прописима који су на основу њих донети.</p>
<p>
</p>
<p>
Члан 2.</p>
<p>
Сматра се да чланови породице храниоца немају сопствених средстава довољних за издржавање ако приход од пољопривредне делатности по једном члану његовог домаћинства 
у 1989. години не износи више од 9.780 динара** месечно или други месечни приход не прелази 50% 
зајемченог личног дохотка* утврђеног за територију општине као и када приходи по оба основа не прелазе 50% 
зајемченог личног дохотка* утврђеног за територију општине, где корисник има пребивалиште односно боравиште.</p>
<p>
Износ прихода од пољопривредне делатности утврђен одредбом става 1. овог члана валоризује се сваке године за коефицијент валоризације катастарског прихода који за сваку годину утврђује Скупштина Социјалистичке Републике Србије.**</p>
<p>
Право на заштиту, под условима из претходног става, остварују и чланови породице храниоца који су живели ван домаћинства храниоца, а хранилац им је обезбеђивао средства за издржавање до дана ступања на обавезну војну службу.</p>
<p>
Приход домаћинства чланова породице храниоца утврђује се према стању за месец који претходи месецу у коме је поднет захтев за материјално обезбеђење, ако овим законом односно одлуком скупштине општине није друкчије одређено. </p>
<p>
</p>
<p>
*Службени гласник СРС, број 10/1984</p>
<p>
**Службени гласник СРС, број 49/1989</p>
<p>
</p>
<p>
Члан 3.</p>
<p>
Као месечни приход домаћинства из члана 2. овог закона сматрају се приходи свих чланова домаћинства, осим храниоца, умањени за порезе и доприносе који се плаћају из појединих извора прихода, и то:</p>
<p>
1. месечна примања по основу личног дохотка из удруженог рада, старосна, инвалидска и породична пензија, накнада за време привремене незапослености и друга примања која имају карактер личних доходака из удруженог рада,</p>
<p>
2. дванаести део од 60% катастарског прихода према стању на дан 1. јануара године у којој се утврђује право на материјално обезбеђење,*</p>
<p>
3. дванаести део основице за разрез пореза из личног дохотка од самосталног вршења занатских и других привредних делатности и самосталног вршења интелектуалних и других непривредних услуга, обвезника којима се разрез пореза из личног дохотка врши према стварном личном дохотку и у годишњем паушалном износу – према последњем разрезу пореза. За обвезнике којима се разрез пореза врши у годишњем паушалном износу, основица се утврђује на начин прописан Законом о порезима грађана.</p>
<p>
4. дванаести део основице за разрез пореза на приход од зграда и пореза на приход од имовине и имовинских права – према последњем разрезу пореза.</p>
<p>
Не сматрају се приходима домаћинства из става 1. овог члана примања остварена по основу одликовања „Партизанске споменице 1941. године”, по основу Закона о војним инвалидима, заштите цивилних инвалида рата, додатка на децу, сталне новчане помоћи, стипендије и кредити студената и ученика. </p>
<p>
</p>
<p>
*Службени гласник СРС, број 10/1984</p>
<p>
</p>
<p>
Члан 4.</p>
<p>
Материјално обезбеђење за једног члана породице храниоца утврђује се у висини 80% зајемченог личног дохотка*
радника утврђеног за територију општине где корисник има пребивалиште односно боравиште, односно у износу који се добија када се од 80% 
зајемченог личног дохотка* радника одузме износ месечног прихода по члану домаћинства из члана 2. став 1. овог закона.*</p>
<p>
Уколико право на материјално обезбеђење има више чланова породице храниоца износ материјалног обезбеђења из претходног става увећава се за онолико пута за 20% колико има више од једног члана породице који имају право на материјално обезбеђење. </p>
<p>
</p>
<p>
*Службени гласник СРС, број 10/1984</p>
<p>
</p>
<p>
Члан 5.</p>
<p>
Члановима породице храниоца који имају право на материјално обезбеђење, а нису живели у заједничком домаћинству са храниоцем, износ материјалног обезбеђења распоређује се сразмерно броју чланова породице који су остварили ово право.</p>
<p>
</p>
<p>
Члан 6.</p>
<p>
Чланови породице храниоца, који су остварили право на материјално обезбеђење, имају право на додатак на децу у висини и под имовинским условима утврђеним прописима о додатку на децу.</p>
<p>
</p>
<p>
Члан 7.</p>
<p>
Чланови породице храниоца имају право на здравствену заштиту у обиму који за раднике утврди заједница здравственог осигурања на чијој територији хранилац има пребивалиште.</p>
<p>
Чланови породице храниоца користе по овом закону оне видове здравствене заштите које не користе по било ком другом правном основу.</p>
<p>
</p>
<p>
Члан 8.</p>
<p>
Накнада путних трошкова у вези са коришћењем здравствене заштите ван места пребивалишта, односно боравишта припада члановима породице у износу и под условима који су предвиђени општим актом заједнице здравственог осигурања где корисник има пребивалиште, односно боравиште, за раднике – осигуранике те заједнице.</p>
<p>
</p>
<p>
Члан 9.</p>
<p>
Ако материјално обезбеђење прима један члан породице храниоца, а он се налази на лечењу у стационарној здравственој организацији преко 60 дана, исплаћује му се 50% од материјалног обезбеђења.</p>
<p>
Ако материјално обезбеђење примају два или више чланова породице храниоца па се један од сауживалаца материјалног обезбеђења налази на лечењу у стационарној здравственој организацији, исплаћује се материјално обезбеђење у несмањеном износу за све време лечења.</p>
<p>
</p>
<p>
Члан 10.</p>
<p>
Чланови породице храниоца остварују материјално обезбеђење код општинског органа управе надлежног за послове социјалне заштите.</p>
<p>
У поступку за остваривање материјалног обезбеђења не плаћа се такса установљена републичким прописима.</p>
<p>
</p>
<p>
Члан 11.</p>
<p>
У поступку за остваривање материјалног обезбеђења примењују се одредбе Закона о општем управном поступку, ако Законом о заштити чланова породице лица на обавезној војној служби и овим законом није другачије одређено.</p>
<p>
</p>
<p>
Члан 12.</p>
<p>
Средства за материјално обезбеђење, здравствену заштиту, накнаду путних трошкова у вези са коришћењем здравствене заштите и додатак на децу члановима породице храниоца обезбеђује општина, уколико поједина од тих права корисници не уживају по другом правном основу.</p>
<p>
Општини која нема средства за намене из претходног става овог члана, потребна средства обезбеђује Република, под условима за додељивање допунских средстава сагласно посебном пропису.</p>
<p>
</p>
<p>
Члан 13.</p>
<p>
Општински орган управе надлежан за послове социјалне заштите води евиденцију о члановима породице храниоца који се налази на обавезној војној служби.</p>
<p>
Републички секретаријат за здравље и социјалну политику прописаће ближе услове о начину вођења евиденције са потребним подацима из претходног става.</p>
<p>
</p>
<p>
Члан 14.</p>
<p>
Лице коме је неосновано и неправилно извршена исплата на основу овог закона, дужно је да врати примљени износ у складу са прописима односно правилима имовинског права.</p>
<p>
</p>
<p>
Члан 15.</p>
<p>
Општински орган управе надлежан за послове социјалне заштите издаће решења о усклађивању односно остваривању права корисницима материјалног обезбеђења најкасније у року од три месеца од дана ступања на снагу овог закона.</p>
<p>
Нови износи материјалног обезбеђења и додатка за чланове породице исплаћиваће се досадашњим корисницима од првог дана наредног месеца од дана ступања на снату овог закона.</p>
<p>
</p>
<p>
Члан 16.</p>
<p>
Даном ступања на снагу овог закона престаје да важи Закон о помоћи члановима породице чији је хранилац на обавезној војној служби („Службени гласник СРС”, број 19/66).</p>
<p>
</p>
<p>
Члан 17.</p>
<p>
Овај закон ступа на снагу наредног дана од дана објављивања у „Службеном гласнику Социјалистичке Републике Србије”.</p>
<p>
</p>
<p>
</p>
<p>
</p>
<p>

ОДРЕДБЕ 
КОЈЕ НИСУ УНЕТЕ У "ПРЕЧИШЋЕН ТЕКСТ"ЗАКОНА</p>
<p>
</p>
<p>
</p>
<p>
Закон о 
изменама Закона 

о остваривању заштите чланова породице лица на обавезној војној служби: 
"Службени гласник РС", број 10/1984-561</p>
<p>
</p>
<p>

Члан 4.</p>
<p>
Овај закон ступа на снагу 
осмог дана од дана објављивања у „Службеном гласнику Социјалистичке Републике Србије”, 
а примењиваће се од 1. априла 1984. године.</p>
<p>
</p>
<p></p>
<p>
</p>
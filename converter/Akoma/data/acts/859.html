


	
	Zakon

	


	
				<p>На основу члана 112. став 1. тачка 2. Устава Републике Србије, доносим</p>
				<p>УКАЗ</p>
				<p>о проглашењу Закона о потврђивању Споразума између Владе Републике Србије и Владе Републике Индонезије о укидању виза за носиоце дипломатских и службених пасоша</p>
				<p>Проглашава се Закон о потврђивању Споразума између Владе Републике Србије и Владе Републике Индонезије о укидању виза за носиоце дипломатских и службених пасоша, који је донела Народна скупштина Републике Србије, на Петој седници Првог редовног заседања у 2017. години, 29. маја 2017. године.</p>
				<p>ПР број 35</p>
				<p>У Београду, 29. маја 2017. године</p>
				<p>Председник Републике,</p>
				<p>Томислав Николић, с.р.</p>
				<p>ЗАКОН</p>
				<p>о потврђивању Споразума између Владе Републике Србије и Владе Републике Индонезије о укидању виза за носиоце дипломатских и службених пасоша</p>
				<p>"Службени гласник РС - Међународни уговори", 
				број 4 од 30. маја 2017.</p>
				<p>Члан 1.</p>
				<p>Потврђује се Споразум између Владе Републике Србије и Владе Републике Индонезије о укидању виза за носиоце дипломатских и службених пасоша, који је потписан у Џакарти, 27. априла 2016. године, у оригиналу на српском, индонежанском и енглеском језику.</p>
				<p>Члан 2.</p>
				<p>Текст Споразума у оригиналу на српском језику гласи:</p>
				<p>СПОРАЗУМИЗМЕЂУ ВЛАДЕ РЕПУБЛИКЕ СРБИЈЕ ИВЛАДЕ РЕПУБЛИКЕ ИНДОНЕЗИЈЕ О УКИДАЊУ ВИЗА ЗА НОСИОЦЕ ДИПЛОМАТСКИХ И СЛУЖБЕНИХ ПАСОША</p>
				<p>Влада Републике Србије и Влада Републике Индонезије (у даљем тексту „уговорне стране”),</p>
				<p>Имајући у виду билатералне односе између уговорних страна,</p>
				<p>У жељи да ојачају билатералне односе како би се олакшало путовање држављана две државе, носилаца дипломатских и службених пасоша, </p>
				<p>У складу са важећим законима и прописима две земље,</p>
				<p>Постигле су следећи споразум:</p>
				<p>Члан 1.УКИДАЊЕ ВИЗА</p>
				<p>1. Држављани Републике Србије који су носиоци важећег дипломатског и службеног пасоша, немају обавезу прибављања визе за улазак, транзит и боравак на територији Републике Индонезије за период боравка највише до 30 (тридесет) дана од датума уласка.</p>
				<p>2. Држављани Републике Индонезије који су носиоци важећег дипломатског и службеног пасоша, немају обавезу прибављања визе за улазак, транзит и боравак на територији Републике Србије за период боравка највише до 30 (тридесет) дана од датума уласка.</p>
				<p>Члан 2.РОК ВАЖЕЊА ПАСОША</p>
				<p>Рок важења дипломатских и службених пасоша држављана уговорних страна пре датума уласка на територију државе друге уговорне стране не може бити краћи од 6 (шест) месеци. </p>
				<p>Члан 3.ВИЗЕ ЗА ЧЛАНОВЕ ДИПЛОМАТСКИХ МИСИЈА ИЛИ КОНЗУЛАРНИХ ПРЕДСТАВНИШТАВА</p>
				<p>1. Држављани држава уговорних страна који су носиоци важећег дипломатског или службеног пасоша, који се упућују на дужност на територију државе друге уговорне стране у својству чланова дипломатско-конзуларног представништва или представника међународних организација, као и чланови њихових породица који чине део њиховог домаћинства, обавезни су да од дипломатско-конзуларног представништва државе друге уговорне стране, пре уласка, прибаве одговарајућу улазну визу. </p>
				<p>2. За време трајања свог мандата, лица која имају дозволу боравка и личну карту коју је издала страна пријема, могу напустити и поново ући на територију државе друге уговорне стране без визе, ако су њихова дозвола боравка и лична карта важећи и ако их при уласку, покажу заједно са важећим дипломатским или службеним пасошем.</p>
				<p>Члан 4.УСЛОВИ УЛАСКА И ИЗЛАСКА</p>
				<p>Држављани држава уговорних страна из чл. 1. и 3. овог споразума могу да уђу и да напусте територију државе друге уговорне стране на било ком граничном прелазу отвореном за међународни саобраћај, без било каквих ограничења, осим оних који су прописани у безбедносним, миграционим, царинским и санитарним прописима на уласку, и другим прописима који се односе на носиоце таквих важећих пасоша.</p>
				<p>Члан 5.ПРАВА НАДЛЕЖНИХ ОРГАНА</p>
				<p>1. Овим споразумом се не изузимају држављани државе било које уговорне стране од обавезе да поштују законе и прописе који су на снази у држави друге уговорне стране приликом уласка и боравка на њеној територији, укључујући, али не ограничавајући се на национално законодавство уговорних страна који се односе на улазак, транзит и боравак страних држављана.</p>
				<p>2. Овим споразумом се не ограничава право надлежних органа две уговорне стране да забране улазак или излазак или да скрате боравак носиоцима дипломатских или службених пасоша друге уговорне стране наведених у члану 1. и члану 3. овог споразума, без образложења, ако та лица имају статус persona non grata или се сматра да она могу да угрозе јавни ред и мир, здравље становништва или националну безбедност.</p>
				<p>Члан 6.ПРИВРЕМЕНО ОБУСТАВЉАЊЕ ПРИМЕНЕ</p>
				<p>1. Свака уговорна страна може привремено да обустави примену овог споразума, у целини или делимично, из разлога националне безбедности, јавног реда и мира или здравља. </p>
				<p>2. Уговорне стране без одлагања обавестиће се писмено, дипломатским путем, о обустави примене овог споразума, као и о поновној примени овог споразума. </p>
				<p>Члан 7.УЗОРЦИ И ИЗДАВАЊЕ ПАСОША ИЛИ ПУТНИХ ИСПРАВА</p>
				<p>1. Уговорне стране дипломатским путем размениће узорке својих важећих дипломатских и службених пасоша најкасније 30 (тридесет) дана пре ступања на снагу овог споразума.</p>
				<p>2. Уколико дође до увођења нових дипломатских или службених пасоша, или измене постојећих дипломатских или службених пасоша, уговорне стране о тим изменама обавестиће једна другу у писаном облику, дипломатским путем, најкасније 30 (тридесет) дана пре њиховог стављања у употребу.</p>
				<p>3. У случају да држављани државе било које стране изгубе дипломатски или службени пасош, или дође до оштећења њиховог дипломатског или службеног пасоша на територији државе друге уговорне стране, они ће одмах о томе обавестити надлежне органе у држави пријема преко дипломатско-конзуларног представништва земље свог порекла. Дипломатско-конзуларно представништво, у складу са законима и прописима своје земље, издаће тим лицима исправе за повратак у земљу порекла.</p>
				<p>Члан 8.РЕШАВАЊЕ СПОРОВА</p>
				<p>Све разлике у погледу тумачења, или спорови који настану у примени одредби овог споразума решаваће се у духу пријатељства, дипломатским путем, консултацијама или преговорима две уговорне стране.</p>
				<p>Члан 9.ИЗМЕНЕ И ДОПУНЕ</p>
				<p>Овај споразум се може изменити или допунити узајамном сагласношћу уговорних страна, и измене или допуне представљаће саставни део овог споразума и ступају на снагу у складу са чланом 10.</p>
				<p>Члан 10.СТУПАЊЕ НА СНАГУ, ТРАЈАЊЕ И РАСКИД </p>
				<p>1. Овај споразум ступа на снагу 30 (тридесет) дана од дана пријема последњег писменог обавештења у којем уговорне стране обавештавају једна другу, дипломатским путем, да су окончане све унутрашње процедуре прописане националним законодавством за његово ступање на снагу. </p>
				<p>2. Овај споразум се закључује на неодређено време. </p>
				<p>3. Свака уговорна страна може раскинути овај споразум у било ком тренутку тако што ће писмено, дипломатским путем, обавестити другу уговорну страну о својој намери да раскине овај споразум. Споразум престаје да важи 60 (шездесет) дана од датума пријема таквог обавештења.</p>
				<p>У потврду чега су доле потписани, прописно овлашћени од својих Влада, потписали овај споразум,</p>
				<p>Сачињен у Џакарти, 27. априла 2016. године, у два оригинална примерка, сваки на српском, индонежанском и енглеском језику, при чему су сви текстови подједнако веродостојни. У случају различитог тумачења, меродаван је текст на енглеском језику.</p>
				<table class="tabela-bez-bordera">
					
						<tr>
							<td class="auto-style1">
								<p>ЗА ВЛАДУРЕПУБЛИКЕ СРБИЈЕМинистар просвете, наукеи технолошког развојаРепублике Србије</p>
								<p>Срђан Вербић, с.р.</p>
							</td>
							<td class="auto-style1">
								<p>ЗА ВЛАДУРЕПУБЛИКЕ ИНДОНЕЗИЈЕМинистар иностраних пословаРепублике Индонезије</p>
								<p>Ретно Л. П. Марсуди, с.р.</p>
							</td>
						</tr>
					
				</table>
				<p>Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”. </p>
	


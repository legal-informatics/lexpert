


	
	Zakon

	


	
			<p>На основу члана 112. став 1. тачка 2. Устава Републике Србије, доносим</p>
			<p>УКАЗ</p>
			<p>о проглашењу Закона о потврђивању Меморандума о разумевању између Владе Републике Србије и Владе Републике Грчке о сарадњи у оквиру Атинског мултинационалног стратешко-поморског координационог центра („AMSCC”)</p>
			<p>Проглашава се Закон о потврђивању Меморандума о разумевању између Владе Републике Србије и Владе Републике Грчке о сарадњи у оквиру Атинског мултинационалног стратешко-поморског координационог центра („AMSCC”), који је донела Народна скупштина Републике Србије, на Четвртој седници Првог редовног заседања у 2018. години, 27. априла 2018. године.</p>
			<p>ПР број 41</p>
			<p>У Београду, 3. маја 2018. године</p>
			<p>Председник Републике,</p>
			<p>Александар Вучић, с.р.</p>
			<p>ЗАКОН</p>
			<p>о потврђивању Меморандума о разумевању између Владе Републике Србије и Владе Републике Грчке о сарадњи у оквиру Атинског мултинационалног стратешко-поморског координационог центра („AMSCC”)</p>
			<p>"Службени гласник РС - Међународни уговори", број 
			4 од 3. маја 2018.</p>
			<p>Члан 1.</p>
			<p>Потврђује се Меморандум о разумевању између Владе Републике Србије и Владе Републике Грчке о сарадњи у оквиру Атинског мултинационалног стратешко-поморског координационог центра („AMSCC”), који је потписан у Београду, 24. маја 2017. године, у оригиналу на српском, грчком и енглеском језику.</p>
			<p>Члан 2.</p>
			<p>Текст Меморандума у оригиналу на српском језику гласи:</p>
			<p>МЕМОРАНДУМ О РАЗУМЕВАЊУ</p>
			<p>ИЗМЕЂУ</p>
			<p>ВЛАДЕРЕПУБЛИКЕ СРБИЈЕ</p>
			<p>И</p>
			<p>ВЛАДЕРЕПУБЛИКЕ ГРЧКЕ</p>
			<p>О САРАДЊИ</p>
			<p>У ОКВИРУ</p>
			<p>AТИНСКОГ МУЛТИНАЦИОНАЛНОГСТРАТЕШКО–ПОМОРСКОГ КООРДИНАЦИОНОГ ЦЕНТРА („AMSCC”) </p>
			<p>Влада Републике Србије и Влада Републике Грчке (у даљем тексту: „Стране”), </p>
			<p>Полазећи од одредби Споразума о сарадњи у области одбране између Владе Републике Србије и Владе Републике Грчке, потписаног у Београду, 9. новембра 2006. године,</p>
			<p>Констатујући потребу за успостављањем стратегијског транспорта (поморски, ваздушни, друмски, железнички и интермодални), посебно за потребе снага за брзо упућивање, </p>
			<p>Имајући у виду потребу унапређења ефикасности и делотворности активности кретања и транспорта,</p>
			<p>Поздрављајући одлуку Републике Грчке да буде домаћин, врши и пружа подршку функцијама Атинског мултинационалног стратешко-поморског координационог центра (у даљем тексту: „Центар AMSCC”), као и намеру Републике Србије да користи способности Центра AMSCC и да пружа подршку функцијама Центра AMSCC, </p>
			<p>Узимајући у обзир значај развоја сарадње у области кретања и транспорта,</p>
			<p>У циљу ангажовања националних или мултинационалних снага у операцијама предвођеним Европском унијом или другим међународним институцијама под мандатом Уједињених нација и/или на вежбама, кроз сарадњу, а посебно преко Центра AMSCC, </p>
			<p>Споразумеле су се о следећем: </p>
			<p>ЧЛАН 1.ПРЕДМЕТ МЕМОРАНДУМА</p>
			<p>1.1 Сврха овог меморандума о разумевању (у даљем тексту: „Меморандум”) је дефинисање сарадње између Страна у оквиру Центра AMSCC, у области активности кретања и транспорта. Одговарајући уговори биће закључени између надлежних органа Страна како би се прецизирали додатни аранжмани и процедуре. </p>
			<p>1.2 Овај меморандум дефинише услуге које пружа Центар AMSCC ради пружања помоћи у решавању проблема стратегијског транспорта, са посебним освртом на недостатке који проистичу из потребе брзог упућивања снага у операције Европске уније или операције које спроводе друге међународне организације под мандатом Уједињених нација и/или вежбе Европске уније и/или друге мултинационалне вежбе. </p>
			<p>1.3 Овe услуге могу укључивати уговорене услуге, координацију коришћења транспортних средстава и сарадњу у оквиру активности кретања и транспорта, као што су дефинисане у овом меморандуму. </p>
			<p>ЧЛАН 2.НАЧЕЛА И ОПШТЕ ОДРЕДБЕ</p>
			<p>2.1 Осим ако није другачије предвиђено овим меморандумом, на активности које се спроводе сагласно овом меморандуму примењиваће се одговарајући споразуми који су на снази између Страна као и грчко законодавство (где је то применљиво). </p>
			<p>2.2 Надлежни органи за спровођење овог меморандума су Министарство одбране Републике Србије и Министарство националне одбране Републике Грчке.</p>
			<p>2.3 Центар AMSCC се налази у Генералштабу националне одбране Републике Грчке, у Атини. Република Грчка се у даљем тексту помиње као Земља домаћин (у даљем тексту: „ЗД”). </p>
			<p>2.4 Влада Републике Србије задржава право да користи друга средства кретања и транспорта уместо оних који су предвиђени овим меморандумом. </p>
			<p>2.5 Центар AMSCC задржава право да не понуди своје услуге уколико то налажу разлози националне безбедности ЗД. </p>
			<p>ЧЛАН 3.НАДЛЕЖНОСТИ</p>
			<p>За потребе овог меморандума:</p>
			<p>3.1 Центар AMSCC: </p>
			<p>3.1.1. прикупља податке о способностима Страна у области кретања и транспорта, као и о расположивим транспортним капацитетима који се набављају комерцијалним путем. </p>
			<p>3.1.2. прикупља податке у вези са захтевима у погледу кретања и транспорта, за потребе решавања проблема или недостатака који се могу појавити. </p>
			<p>3.1.3. на основу прикупљених података препоручује делотворнију и ефикаснију употребу транспортних способности и средстава. </p>
			<p>3.1.4. предузима мере, у зависности од коначног одобрења које даје Влада Републике Србије, односно орган надлежан за спровођење овог меморандума (у даљем тексту: „Страна која упућује захтев”), како би се испунили захтеви у погледу транспортних средстава и пружених услуга укључујући и процедуру набавке. </p>
			<p>3.1.5. надлежан је за координацију и праћење набављене транспортне услуге у складу са потребама Стране која упућује захтев, што ће бити дефинисано у конкретним уговорима. По завршетку процедура набавке и ступања на снагу уговора између Стране која упућује захтев и снабдевача транспортним средствима, уговарачи су надлежни за спровођење уговора.</p>
			<p>3.1.6. доставља Страни која упућује захтев све неопходне податке у вези са захтевима у погледу транспорта и слободних капацитета. Појединости у вези са поступцима набавке, захтевима у погледу транспортних средстава, плаћањем коришћења транспортних средстава, праћењем набављене транспортне услуге и управљањем слободним капацитетима биће садржане у одговарајућим уговорима.</p>
			<p>3.2 Земља домаћин: </p>
			<p>3.2.1. пружа неопходну подршку у погледу ресурса, финансијских средстава, услуга и капацитета за нормално функционисање Центра AMSCC. </p>
			<p>3.2.2. дефинише своје надлежне цивилне и војне органе одговорне за пружање подршке функцијама Центра AMSCC.</p>
			<p>3.2.3.  пружа Страни која упућује захтев могућност да има свог представника у Центру AMSCC, сагласно члану 4. овог меморандума. </p>
			<p>ЧЛАН 4.ПРЕДСТАВЉАЊЕ У ЦЕНТРУ AMSCC </p>
			<p>4.1 Страна која упућује захтев Центру AMSCC, сагласно члану 3. став 3.2.3. овог меморандума, може:</p>
			<p>4.1.1. именовати представника који ће бити постављен у Центру AMSCC на период од две године, када се укаже расположиво место; </p>
			<p>4.1.2. упутити официра за везу у Центар AMSCC, у вези са операцијама кретања и транспорта; </p>
			<p>4.1.3. упутити представника у Центар AMSCC на ограничен период ради обуке.</p>
			<p>4.2 Представник Стране која упућује захтев може учествовати у раду Саветодавног одбора Центра AMSCC. </p>
			<p>ЧЛАН 5.ФИНАНСИЈСКЕ ОДРЕДБЕ</p>
			<p>5.1 Центар AMSCC и надлежни органи Владе Републике Грчке који са овим центром сарађују, Страни која упућује захтев без накнаде обезбеђују податке и мере наведене у члану 3. став 3.1. овог меморандума.</p>
			<p>5.2 Страна која упућује захтев сноси трошкове боравка свог представника постављеног у Центру AMSCC. </p>
			<p>ЧЛАН 6.БЕЗБЕДНОСТ И ОДАВАЊЕ ПОДАТАКА</p>
			<p>6.1 Стране размењују податке без ознаке тајности у оквиру активности које се спроводе у оквиру овог меморандума. Размена и заштита тајних података предмет је посебних уговора између Страна.</p>
			<p>6.2 Представник Стране која упућује захтев, постављен у Центар AMSCC нема приступ тајним подацима треће стране, без претходног писаног одобрења те стране.</p>
			<p>6.3 Свака од Страна предузима све неопходне мере како би све поверљиве податке који се размене сачувала од одавања, осим ако друга Страна не да сагласност за одавање тих података. </p>
			<p>6.4 Посете Центру AMSCC од стране представника Стране која упућује захтев биће организоване у складу са процедурама ЗД које ће бити на снази у време одржавања те посете.</p>
			<p>6.5 Свака од Страна може да откаже овај меморандум у свако доба након достављања писаног обавештења другој Страни, ако сматра да су прекршене одредбе које регулишу безбедност националних тајних података или тајних података треће стране. </p>
			<p>ЧЛАН 7.ОДШТЕТНИ ЗАХТЕВИ И ОДГОВОРНОСТ</p>
			<p>Свака од Страна одриче се потраживања накнаде по одштетном захтеву у случају смрти, повреде или штете, које могу задесити особље или имовину те Стране током спровођења овог меморандума.</p>
			<p>Центар AMSCC и органи Републике Грчке који са овим центром сарађују не могу се сматрати одговорним за спровођење уговора из става 3.1.5 овог меморандума у случају смрти, повреде или штете која се деси особљу, имовини или животној средини током активности кретања и транспорта. </p>
			<p>ЧЛАН 8.РЕШАВАЊЕ СПОРОВА</p>
			<p>Сви спорови који проистекну из тумачења, односно примене овог меморандума, решаваће се консултацијама између Страна без предавања у надлежност трећој страни на решавање. </p>
			<p>ЧЛАН 9.ИЗМЕНЕ И ДОПУНЕ </p>
			<p>Овај меморандум може се изменити и допунити у било које време, писаним путем, уз међусобну сагласност Страна. Све измене и допуне ступају на снагу у складу са чланом 10. став 10.1 овог меморандума. </p>
			<p>ЧЛАН 10.СТУПАЊЕ НА СНАГУ, ТРАЈАЊЕ И ПРЕСТАНАК ВАЖЕЊА</p>
			<p>10.1 Овај меморандум ступа на снагу даном пријема последњег писаног обавештења којим Стране обавештавају једна другу да су спровеле све унутрашње процедуре неопходне за ступање на снагу Меморандума.</p>
			<p>10.2 Овај меморандум остаје на снази неодређени период и може се отказати у било које време, на основу узајамне писане сагласности Страна, или писаним обавештењем које једна Страна упућује другој. Меморандум ће престати да важи три месеца после одговарајуће узајамне сагласности Страна или три месеца од дана када друга Страна прими обавештење о престанку важења. У случају да постоји нереализован уговор о изнајмљивању потписан у складу са овим меморандумом, примена Меморандума биће обустављена након реализације тих уговора. </p>
			<p>10.3 У случају престанка важења овог меморандума, све активности започете у периоду његовог важења реализоваће се под истим условима под којима су и започете. </p>
			<p>10.4 Без обзира на обуставу примене овог меморандума, одредбе чл. 5. до 8. овог меморандума наставиће да се примењују до измирења обавеза које су у њима наведене.</p>
			<p>Сачињено у Београду, 24. маја 2017. године, у по два истоветна примерка, сваки на српском, грчком и енглеском језику, при чему су све верзије једнаке важности. У случају различитог тумачења овог меморандума, меродаван је текст на енглеском језику.</p>
			<table class="tabela-bez-bordera">
				
					
					
				
				
					<tr class="No-Table-Style">
						<td class="No-Table-Style">
							<p>ЗА ВЛАДУРЕПУБЛИКЕ СРБИЈЕ</p>
							<p>Зоран Ђорђевић, с.р.</p>
						</td>
						<td class="No-Table-Style">
							<p>ЗА ВЛАДУРЕПУБЛИКЕ ГРЧКЕ</p>
							<p>Панос Каменос, с.р.</p>
						</td>
					</tr>
				
			</table>
			<p>Члан 3.</p>
			<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	


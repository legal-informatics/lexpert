



<p>
ЗАКОН</p>
<p>
о задужењу 

Савезне


Републике


Југославије 
код 

Међународног 
удружења за развој за 

Пројекат 
омогућавања финансирања извоза</p>
<p>
"Службени
лист СРЈ", број 61 од 15. 
новембра 2002.</p>
<p>
</p>
<p>
</p>
<p>
Члан
1.</p>
<p>
Савезна Република
Југославија задужиће се код Међународног удружења за развој (ИДА) у износу до
9.100.000 специјалних права вучења (СДР), што представља противвредност
11.500.000 САД долара, ради финансијске подршке пословању Фонда за осигурање и
финансирање спољнотрговинских послова (у даљем тексту: Фонд), који извршава Пројекат
омогућавања финансирања извоза.</p>
<p>
</p>
<p>
Члан
2.</p>
<p>
Задужење из члана 1.
овог закона извршава се закључењем Споразума о развојном кредиту за пројекат
омогућавања финансирања извоза између Међународног удружења за развој, као
зајмодавца, и Савезне Републике Југославије, као зајмопримца (у даљем тексту:
Споразум).</p>
<p>
</p>
<p>
Члан
3.</p>
<p>
Основна делатност
Фонда је репласман средстава кредита банкама и предузећима на територији
Републике Србије и Републике Црне Горе у оквиру програма: осигурања кредита,
осигурања од политичког ризика, гаранција и зајмова за обртни капитал и
осигурања за извршење посла.</p>
<p>
</p>
<p>
Члан
4.</p>
<p>
Ради коришћења
средстава из члана 1. овог закона, Савезна Република Југославија отвара посебан
депозитни рачун код комерцијалне банке прихватљиве за Међународно удружење за
развој, на коме се средства исказују у еврима – по курсу на дан уплате тих
средстава, са искључивом наменом коришћења средстава зајма за потребе Фонда.</p>
<p>
</p>
<p>
Члан
5.</p>
<p>
Фонд користи
средства из члана 1. овог закона ради пружања услуга банкама и предузећима на
територији Републике Србије и Републике Црне Горе по принципу хронолошке обраде
захтева, по приспећу.</p>
<p>
Фонд неће
резервисати средства, која има на располагању, искључиво за потребе једне од
република, осим у случају када су потребе за средствима веће од алоцираног
кредита за извршење пројекта.</p>
<p>
Ако су потребе веће
од алоцираног износа кредита који Фонд има на располагању, Фонд ће поново
прилагодити коришћење средстава из кредита у односу 90% Република Србија и 10%
Република Црна Гора.</p>
<p>
</p>
<p>
Члан
6.</p>
<p>
Међународно удружење
за развој уплаћује у различитим валутама средства из члана 1. овог закона
Савезној Републици Југославији, на рачун из члана 4. овог закона.</p>
<p>
</p>
<p>
Члан
7.</p>
<p>
Савезна Република
Југославија се обавезује да са Републиком Србијом, у року од 30 дана од дана
ступања на снагу овог закона, закључи Уговор о сарадњи на реализацији пројекта
омогућавања финансирања извоза, којим се утврђују међусобна права и обавезе
уговорних страна, у складу са условима Споразума из члана 2. овог закона.</p>
<p>
</p>
<p>
Члан
8.</p>
<p>
Савезна Република
Југославија се обавезује да са Републиком Црном Гором, у року од 30 дана од
дана ступања на снагу овог закона, закључи Уговор о сарадњи на реализацији
пројекта омогућавања финансирања извоза, којим се утврђују међусобна права и
обавезе уговорних страна, у складу са условима Споразума из члана 2. овог
закона.</p>
<p>
</p>
<p>
Члан
9.</p>
<p>
Савезна Република
Југославија се обавезује да са Фондом, у року од 30 дана од дана ступања на
снагу овог закона, закључи Уговор о преносу средстава кредита и одговорности за
реализацију Пројекта омогућавања финансирања извоза, у складу са условима
Споразума из члана 2. овог закона.</p>
<p>
</p>
<p>
Члан
10.</p>
<p>
Савезна Република
Југославија отвара посебан рачун код Народне банке Југославије, са искључивом
наменом отплате обавеза из Споразума из члана 2. овог закона.</p>
<p>
</p>
<p>
Члан
11.</p>
<p>
Република Србија
обезбеђује из буџета за сваку текућу годину, средства за отплату доспелих
обавеза по основу Споразума из члана 2. овог закона, у складу са процентом
коришћења средстава из члана 1. овог закона, који је одређен у Уговору из члана
7. овог закона.</p>
<p>
Република Србија
врши уплату средстава из става 1. овог члана на посебан рачун из члана 10. овог
закона.</p>
<p>
</p>
<p>
Члан
12.</p>
<p>
Република Црна Гора
обезбеђује из буџета, за сваку текућу годину, средства за отплату доспелих
обавеза по основу Споразума из члана 2. овог закона, у складу са процентом
коришћења средстава из члана 1. овог закона, који је одређен у Уговору из члана
8. овог закона.</p>
<p>
Република Црна Гора
врши уплату средстава из става 1. овог члана на посебан рачун из члана 10. овог
закона.</p>
<p>
</p>
<p>
Члан
13.</p>
<p>
Савезна Република
Југославија измирује доспеле обавезе према Међународном удружењу за развој из
средстава добијених по основу чл. 11. и 12. овог закона.</p>
<p>
Надлежно савезно
министарство даје Народној банци Југославије налог за отплату доспелих обавеза
по основу Споразума из члана 2. овог закона.</p>
<p>
</p>
<p>
Члан
14.</p>
<p>
Зајмопримац
отплаћује обавезе по основу главнице кредита из Споразума из члана 2. овог
закона у року од 20 година, почев од 15. августа 2012. године до 15. фебруара
2022. године, и то у полугодишњим ратама (15. фебруара и 15. августа текуће
године), с тим да свака рата износи 5% износа из члана 1. овог закона.</p>
<p>
</p>
<p>
Члан
15.</p>
<p>
Зајмопримац се
обавезује да Међународном удружењу за развој плаћа трошкове ангажовања
средстава који не прелазе износ једне половине од једног процента главнице
кредита годишње, у складу са Споразумом из члана 2. овог закона.</p>
<p>
Зајмопримац се
обавезује да Међународном удружењу за развој плаћа накнаду за сервисирање
кредита по стопи од три четвртине једног процента на главницу повученог и
неискоришћеног износа кредита годишње, у складу са Споразумом из члана 2. овог
закона, почев од 15. фебруара 2003. године.</p>
<p>
Трошкови ангажовања
средстава и надокнаде за сервисирање кредита плаћаће се полугодишње, сваког 15.
фебруара и 15. августа текуће године.</p>
<p>
Република Србија и
Република Црна Гора обезбеђују средства за измирење обавеза из ст. 1. и 2. овог
члана и преносе их на посебан рачун Савезне Републике Југославије из члана 10.
овог закона, што је одређено у уговорима из чл. 7. и 8. тог закона.</p>
<p>
</p>
<p>
Члан
16.</p>
<p>
Народна банка
Југославије наплаћује од Републике Србије и Републике Црне Горе трошкове за
трансфер средстава за отплату обавеза Међународном удружењу за развој, као и
провизију за услуге које пружа у смислу овог закона, што ће бити одређено у
уговорима из чл. 7. и 8. овог закона.</p>
<p>
</p>
<p>
Члан
17.</p>
<p>
Овај закон ступа на
снагу наредног дана од дана објављивања у “Службеном листу СРЈ”.</p>
<p>
</p>


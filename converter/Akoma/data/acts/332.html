



<p>
ЗАКОН</p>
<p>
о задужењу 
Cрбије и 

Црне


Горе код


Европске 
инвестиционе банке (Пројекат


А – воде 
и канализације у 

Црној


Гори)</p>
<p>
"Службени лист СЦГ ", број 20 од 12. маја 2006.</p>
<p>
</p>
<p>
</p>
<p>
Члан 1.</p>
<p>
Србија и Црна Гора задужиће се у износу од
5 милиона евра у
своје име, а за рачун државе чланице Републике Црне Горе, код Европске
инвестиционе банке
за финансирање Пројекта А – воде и канализације 
у Црној Гори.</p>
<p>
</p>
<p>
Члан 2.</p>
<p>
Задужење из члана 1. овог закона извршиће
се на основу Уговора о
финансирању између Србије и 
Црне
Горе и Републике Црне Горе и Европске инвестиционе банке (Пројекат А –
воде и канализације у Црној
Гори) закљученог 3. априла 2006. године између 
Србије и Црне Горе, као зајмопримца, и
Европске инвестиционе
банке, као зајмодавца.</p>
<p>
</p>
<p>
Члан 3.</p>
<p>
Средствима овог зајма финансираће се
следеће компоненте
Пројекта А – воде и канализације у Црној Гори:</p>
<p>
Комплетан пројекат обухвата:</p>
<p>
I. У приобалној области – инвестиције
покривају</p>
<p>
следеће компоненте:</p>
<p>
– санацију пумпних станица,</p>
<p>
– заштиту малих морских канализационих
испуста,</p>
<p>
– санацију постојећих великих
канализационих испуста,</p>
<p>
– опрему за чишћење канализационих одвода,</p>
<p>
– реновирање постојеће мреже,</p>
<p>
– проширење мреже канализационих одвода,</p>
<p>
– нове колекторе и пумпне станице,</p>
<p>
– постројења за третирање отпадних вода,</p>
<p>
– нове морске канализационе испусте,</p>
<p>
– истраживања, студије;</p>
<p>
II. У северном и централном региону –
инвестиције покривају:</p>
<p>
– примарне канализационе одводе,</p>
<p>
– секундарне канализационе одводе,</p>
<p>
– постројења за третман отпадних вода за
општине Подгорица,
Никшић и Пљевља.</p>
<p>
</p>
<p>
Члан 4.</p>
<p>
Ради коришћења средстава из члана 1. овог
закона, корисник
зајма ће отворити посебан рачун код Црногорске комерцијалне банке на територији
Републике Црне
Горе, на коме се средства исказују у еврима, са искључивом наменом коришћења
средстава за
финансирање дела Пројекта А – воде и канализације 
у Црној Гори.</p>
<p>
</p>
<p>
Члан 5.</p>
<p>
Република Црна Гора се обавезује да у року
од 30 дана од дана ступања
на снагу овог закона, изда Србији и Црној Гори контрагаранцију за уредно
обезбеђење средстава
за измирење доспелих обавеза 
предвиђених
уговором из члана 2. овог закона.</p>
<p>
Република Црна Гора обавезује се да ће
обезбеђивати средства
у буџету за текућу годину за измирење дела доспелих обавеза.</p>
<p>
Средства из става 2. овог члана Република
Црна Гора преноси на
посебан рачун Србије и Црне Горе 
отворен
код Народне банке Србије, са искључивом наменом отплате зајма из члана 2. овог
закона.</p>
<p>
</p>
<p>
Члан 6.</p>
<p>
Курсне разлике које могу настати у вези са
измиривањем обавеза,
у смислу овог закона, сноси Република Црна Гора.</p>
<p>
</p>
<p>
Члан 7.</p>
<p>
Народна банка Србије наплаћује од Републике Црне Горе трошкове
за трансфер средстава за отплату 
обавеза
Европској инвестиционој банци, као провизију за услуге које пружа у смислу
овог закона.</p>
<p>
</p>
<p>
Члан 8.</p>
<p>
Овај закон ступа на снагу наредног дана од
дана објављивања у
“Службеном листу СЦГ”.</p>
<p>
</p>


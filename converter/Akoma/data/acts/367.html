

<p></p>
<p> </p>
Редакцијски пречишћен текст
<p>
</p>
<p>ЗАКОН</p>
<p>

о регулисању односа између 

Савезне


Републике


Југославије 
и правних лица и банака са територије 

Савезне


Републике


Југославије 
које су првобитни дужници или гаранти према повериоцима 

Париског 
и 

Лондонског 
клуба</p>
<p>„Службени лист СРЈ”, бр. 36 од 3. јула 2002, 7 од 31. јануара 2003 
- СУС</p>
<p></p>
<p>
</p>
<p>
Одлуком Савезног 
уставног суда IУ бр. 180/2002, 205/2002 и 256/2002 ("Службени лист СРЈ, број 
36/2002),</p>
<p>
1. Одбијени 
су предлози да се 
утврди да одредбе чл. 4. и 7. Закона о регулисању односа између Савезне 
Републике Југославије и правних лица и банака са територије СРЈ које су 
првобитни дужници или гаранти према повериоцима Париског и Лондонског клуба 
(“Службени лист СРЈ”, број 36/2002) нису сагласне са Уставом СРЈ;</p>
<p>
2. 
Утврђено 
је да одредбе члана 
5. Закона о регулисању односа између СРЈ и правних лица и банака са територије 
СРЈ које су првобитни дужници или гаранти према повериоцима Париског и 
Лондонског клуба у делу који је изражен речима: “под условима који не могу бити 
неповољнији од услова уговорених са повериоцима Париског и Лондонског клуба”, и 
члана 8. став 2. тог Закона, у односу на речи: “искључиво”, “правним”, “у 
приватној својини”, као и у делу који је изражен речима: “при чему постојећи 
акционари банке који су приватно-правна лица имају право прече куповине”, нису 
сагласне са Уставом СРЈ;</p>
<p>
3. Одбачени 
су предлози да се 
утврди да су одредбе чл. 4, 5, 7. и 8. Закона о регулисању односа између СРЈ и 
правних лица и банака са територије СРЈ које су првобитни дужници или гаранти 
према повериоцима Париског и Лондонског клуба у супротности са савезним законом.</p>
<p>

(види 
Одлуку СУС - 7/2003-30)</p>
<p>
</p>
<p>
</p>
<p>Члан 1.</p>
<p>Овим законом регулишу се односи између Савезне Републике Југославије која, у складу са 

Законом о потврђивању Усаглашеног записника о консолидацији дуга Савезне Републике Југославије („Службени глист СРЈ – Међународни уговори”, бр. 2/2002) (у даљем тексту: Закон), преузима и репрограмира или рефинансира одређене обавезе према повериоцима Париског клуба, и правних лица и банака са територије Саезне Републике Југославије које су првобитни дужници или гаранти према повериоцима Париског и Лондонског клуба.</p>
<p>Циљ регулисања односа из става 1. овог члана је смањење обавеза које Савезна Република Југославија има према повериоцима Париског и Лондонског клуба, односно олакшавање измирења тих обавеза.</p>
<p></p>
<p>Члан 2.</p>
<p>Савезна Републка Југославија ће обавезе по распоређеном и нераспоређеном дугу према повериоцима Париског и Лондонског клуба преузети и репрограмирати их или ће их рефинансирати у својству дужника и измирити на начин утврђен у билатералним уговорима са земљама чланицама Париског клуба, односно уговром са повериоцима Лондонског клуба.</p>
<p>Републике чланице се обавезују да сваке године у својим буџетима обезбеде средства за измирење свог дела обавеза из става 1. овог члана.</p>
<p></p>
<p>Члан 3</p>
<p>Банка са седиштем на територији Савезне Републике Југославије која је првобитни дужник или гарант према повериоцима Париског клуба, односно банка, која је оригинални дужник према повериоцима Лондонског клуба, или њихови правни следбеници, ослобађају се обавеза према повериоцима Париског и Лондонског клуба и ступају у обавезе према Савезној Републици Југославији, односно републикама чланицама појединачно, на начин и под условима утврђеним овим законом.</p>
<p>Правна лица, односно њихови правни следбеници са седиштем на територији Савезне Републике Југославије која су оригинални дужници према повериоцима Париског клуба ослобађају се обавеза према тим повериоцима и ступају у обавезе према банци из става 1. овог члана.</p>
<p>Домаће правно лице за чији је рачун уговор закључила банка са седиштем изван територије Савезне Републике Југославије, или је за обавезе тог лица та банка издала гаранцију, и домаће правно лице чији дуг није обезбеђен гаранцијом банке са седиштем на територији Савезне Републике Југославије – дужни су да дају неопозиву гаранцију плативу на први позив на укупан износ свог дуга, с припадајућом каматом, у корист републике чланице на чијој је територији њихово седиште.</p>
<p></p>
<p>Члан 4.</p>
<p>Народна банка Југославије, у својству агента Савезне Републике Југославије за измиривање обавеза према повериоцима Париског и Лондонског клуба, обавештава банку из члана 3. став 1. овог закона о висини њене обавезе према Савезној Републици Југославији и даје јој писмени налог да, у року од 30 дана од дана достављања налога, донесе одлукку о емисији акција, у износу из обавештења.</p>
<p>Акције из става 1. овог члана су обичне акције, с правом гласа, и њихова номинална вредност износи најмање 10.000 динара.</p>
<p>Једна акција из става 1. овог члана носи један глас.</p>
<p>Савезна Република Југославија купује од банке из члана 3. став 1. овог закона акције из става 1. овог члана, и то на тај начин што потраживања која има према тој банци на основу члана 3. тог закона конвертује у акције те банке.</p>
<p>Својину над акцијама из става 4. овог члана Савезна Република Југославија преноси без накнаде републикама чланицама – зависно од тога у којој је републици седиште банке која је првобитни дужник.</p>
<p>За емисију акција из става 1. овог члана и куповину акција из става 4. тог члана није потребно одобрење надлежног савезног органа.</p>
<p>Банци која не донесе одлуку из става 1. овог члана и не омогући куповину из става 4. тог члана, Народна банка Југославије одузеће дозволу за рад и покренуће поступак њене ликвидације, у складу са савезним законом.</p>
<p></p>
<p>Члан 5.</p>
<p>Правна лица, односно њихови правни следбеници из члана 3. став 2. овог закона, обавезни су да благовремено измирују своје обавезе по кредитима према банци из члана 3. став 1. тог закона *, о чему закључују посебан уговор.</p>
<p>Уговор из става 1. овог члана закључује се у року до 90 дана од дана када банка из тог става донесе одлуку о емисији акција из члана 4. овог закона.</p>
<p></p>
<p>

*Службени лист СРЈ, број 7/2003 (Одлука СУС)</p>
<p>Члан 6.</p>
<p>Ако је над банком из члана 3. став 1. овог закона покренут или окончан поступак стечаја, односно ликвидације – правна лица, односно њихови правни следбеници за чије је обавезе та банка гарантовала према повериоцима Париског клуба ослобађају се обавеза према тим повериоцима и ступају у обавезе према републикама чланицама појединачно, односно републичким министарствима за приватизацију на чијој је територији њихово седиште.</p>
<p></p>
<p>Члан 7.</p>
<p>Агенција за осигурање депозита, санацију, стечај и ликвидацију банака (у даљем тексту: Агенција) организује и прати куповину акција из члана 4. овог закона и у име република чланица учествује у управљању банком из става 1. тог члана по основу тих акција.</p>
<p></p>
<p>Члан 8.</p>
<p>Републике чланице су дужне да, ради обезбеђења средстава за измиривање обавеза према Лондонском и Париском клубу, најкасније у року од шест месеци од дана када им је Савезна Република Југославија пренела својину над акцијама банака из члана 4. став 4. овог закона, почну да продају те акције.</p>
<p>У складу с циљем утврђеним у члану 1. став 2. овог закона, акције из става 1. овог члана могу се продавати * домаћим * лицима * и страним правним лицима *.</p>
<p>Продају акција из става 1. овог члана организује и прати Агенција.</p>
<p>Средства добијена продајом акција у смислу става 1. овог члана уплаћују се на посебан рачун Савезне Републике Југославије код Народне банке Југославије, и то на подрачуне република чланица – зависно од тога у којој је републици чланици седиште банке чије су акције продате.</p>
<p>Средства из става 4. овог члана службе искључиво за отплату обавеза Савезне Републике Јуославије према повериоцима Париског клуба у складу са Законом, односно за отплату обавеза Савезне Републике Југославије према повериоцима Лондонског клуба у складу са уговором закљученим између Савезне Републике Југославије и поверилаца Лондонског клуба.</p>
<p></p>
<p>

*Службени лист СРЈ, број 7/2003 (Одлука СУС)</p>
<p></p>
<p>Члан 9.</p>
<p>Домаће правно лице које је до дана ступања на снагу Закона превремено платило обавезе према иностранству у Савезној Републици Југославији, ослобађа се тих обавеза, које преузима република чланица на чијој је територији седиште тог правног лица.</p>
<p></p>
<p>Члан 10.</p>
<p>Овај закон ступа на снагу наредног дана од дана објављивања у „Службеном листу СРЈ”.</p>
<p></p>
<p></p>
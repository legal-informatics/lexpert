


	
	Zakon



	
			<p>ЗАКОН</p>
			<p>о давању гаранције Републике Србије у корист Societe Generale Bankа Srbija a.d. Beograd, Комерцијалне банке а.д. Београд и Vojvođanskе bankе a.d. Novi Sad по задужењу Јавног предузећа „Србијагас” Нови Сад, по основу уговора о кредиту за изградњу гасовода на територији Републике Србије од границе са Републиком Бугарском до границе са Мађарском и другим суседним земљама са Републиком Србијом кроз улагање у капитал акционарског друштва South Stream Serbia AG, ZUG, Швајцарска</p>
			<p>"Службени гласник РС", број 31 од 29. априла 
			2019.</p>
			<p>Члан 1.</p>
			<p>Република Србија преузима обавезу да као гарант измири обавезе Јавног предузећа „Србијагас” Нови Сад (у даљем тексту: „Зајмопримац”) по основу дугорочног кредита одобреног од стране Societe Generale Banka Srbija a.d. Beograd у износу који не може бити већи од динарског износа индексираног у еврима, у износу до 30.000.000 евра (словима: тридесет милиона евра) увећаног за износ припадајуће уговорене камате; Комерцијалне банке а.д. Београд у износу који не може бити већи од динарског износа индексираног у еврима, у износу до 30.000.000 евра (словима: тридесет милиона евра) увећаног за износ припадајуће уговорене камате и Vojvođanskе bankе a.d. Novi Sad у износу који не може бити већи од динарског износа индексираног у еврима, у износу до 10.000.000 евра (словима: десет милиона евра) увећаног за износ припадајуће уговорене камате. </p>
			<p>Члан 2.</p>
			<p>Гаранцију из члана 1. овог закона Република Србија издаје у корист Societe Generale Banka Srbija a.d. Beograd, на име обавеза из Уговора о дугорочном кредиту број ЛТЛ 586498, у износу до 30.000.000 евра (словима: тридесет милиона евра) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни EURIBOR плус каматна маржа која износи 1,42% на годишњем нивоу, закљученог између Зајмопримца и Societe Generale Bankа Srbija a.d. Beograd, дана 5. априла 2019. године.</p>
			<p>Члан 3.</p>
			<p>Гаранцију из члана 1. овог закона Република Србија издаје у корист Комерцијалне банке а.д. Београд, на име обавеза из Уговора о дугорочном кредиту број 00-410.5600000.1, у износу до 30.000.000 евра (словима: тридесет милиона евра) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни EURIBOR плус каматна маржа која износи 1,38% на годишњем нивоу, закљученог између Зајмопримца и Комерцијалне банке а.д. Београд, 5. априла 2019. године.</p>
			<p>Члан 4. </p>
			<p>Гаранцију из члана 1. овог закона Република Србија издаје у корист Vojvođanskе bankе a.d. Novi Sad, на име обавеза из Уговора о кредиту број 02-7037, у износу до 10.000.000 евра (словима: десет милиона евра) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни EURIBOR плус каматна маржа која износи 1,75% на годишњем нивоу, закљученог између Зајмопримца и Vojvođanskе bankе a.d. Novi Sad, дана 5. априла 2019. године.</p>
			<p>Члан 5.</p>
			<p>Република Србија (у даљем тексту: Гарант) неопозиво, безусловно, без приговора и на први позив гарантује, да ће измирити дуг Зајмопримца према Societe Generale Banka Srbija a.d. Beograd, Комерцијалној банци а.д. Београд и Vojvođanskoj banci a.d. Novi Sad (у даљем тексту: Банке), односно свих плативих износа о њиховом доспећу, у свему на начин и у складу са условима из појединачних уговора о кредиту, са роком важности који ће бити дужи за месец дана од рока доспећа кредита, чиме се ствара обавеза отплате дуга насталих по основу датих гаранција да плати доспелу а неизмирену обавезу уколико Зајмопримац не изврши ту своју обавезу благовремено, у складу са уговорима о кредиту са Банкама. </p>
			<p>Уколико Гарант не изврши своје обавезе, у року из става 1. овог члана, свака од Банака ће независно једна од друге имати право да прогласи доспелим све износе који су плативи у складу са одредбама појединачних уговора о кредиту.</p>
			<p>У случају активирања гаранције из члана 1. овог закона, свака од Банака ће имати право да од Гаранта наплати износ својих доспелих а неизмирених потраживања. Гарант се обавезује да ће обезбедити у буџету за одговарајућу фискалну годину, средства неопходна за извршавање преузетих обавеза по овој гаранцији.</p>
			<p>Члан 6.</p>
			<p>Отплату кредита врши Зајмопримац према Банкама у динарима индексирано према вредности евра, све у складу са одредбама појединачних уговора о кредиту.</p>
			<p>Средства за отплату кредита обезбедиће Зајмопримац из сопствених прихода.</p>
			<p>Зајмопримац је дужан да средства за отплату кредита обезбеђује према плану отплате, у износу који укључује главницу, обрачунату камату и пратеће трошкове задуживања.</p>
			<p>Члан 7.</p>
			<p>Ако по основу гаранције из члана 1. овог закона Гарант изврши обавезу уместо Зајмопримца, Гарант ће од Зајмопримца имати право на повраћај главнице, камате, пратећих трошкова задуживања и пратећих трошкова који настану због неизвршења, односно неблаговременог извршења обавезе, као и свих других трошкова који могу настати у вези са извршавањем обавеза уместо Зајмопримца, до висине износа измирене обавезе, као и право да од Зајмопримца наплати обрачунату законску затезну камату. Гарант своје право повраћаја од Зајмопримца неће остваривати пре потпуног намирења потраживања Банака, нити ће поступати противно њиховим интересима.</p>
			<p>Право на повраћај средстава из става 1. овог члана Гарант ће остварити тако што ће иницирати наплату са рачуна Зајмопримца на основу овлашћења добијеног од Зајмопримца или других инструмената обезбеђења, у складу са прописима којима се уређује платни промет.</p>
			<p>Члан 8.</p>
			<p>Средства зајма која су Зајмопримцу стављена на располагање на основу уговора о кредиту за које се издаје гаранција по овом закону уплатиће се на наменски рачун Зајмопримца који ће се отворити код Народне банке Србије, након ступања на снагу овог закона. Средства са рачуна користиће се за плаћање обавеза Зајмопримца само уз сагласност министра надлежног за послове финансија.</p>
			<p>Члан 9.</p>
			<p>Овај закон ступа на снагу наредног дана од дана објављивања у „Службеном гласнику Републике Србије”.</p>
	


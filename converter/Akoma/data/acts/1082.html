


	
	Zakon


	
				<p></p>
				<p>На основу члана 112. став 1. тачка 2. Устава Републике Србије, доносим</p>
				<p>УКАЗ</p>
				<p>о проглашењу Закона о потврђивању Споразума између Владе Републике Србије и Швајцарског федералног савета о бављењу плаћеним послом чланова породице чланова дипломатских мисија, конзуларних представништава и сталних мисија при међународним организацијама</p>
				<p>Проглашава се Закон о потврђивању Споразума између Владе Републике Србије и Швајцарског федералног савета о бављењу плаћеним послом чланова породице чланова дипломатских мисија, конзуларних представништава и сталних мисија при међународним организацијама, који је донела Народна скупштина Републике Србије на седници Деветог ванредног заседања у 2014. години, 8. септембра 2014. године.</p>
				<p></p>
				<p>ПР број 70</p>
				<p>У Београду, 9. септембра 2014. године</p>
				<p>Председник Републике,</p>
				<p>Томислав Николић, с.р.</p>
				<p></p>
				<p>ЗАКОН</p>
				<p>о потврђивању Споразума између Владе Републике Србије и Швајцарског федералног савета о бављењу плаћеним послом чланова породице чланова дипломатских мисија, конзуларних представништава и сталних мисија при међународним организацијама</p>
				<p>"Службени 
				гласник РС - Међународни уговори", број 10 од 9. септембра 2014.</p>
				<p></p>
				<p>Члан 1.</p>
				<p>Потврђује се Споразум између Владе Републике Србије и Швајцарског федералног савета о бављењу плаћеним послом чланова породице чланова дипломатских мисија, конзуларних представништава и сталних мисија при међународним организацијама, који је потписан у Београду 24. априла 2014. године, у оригиналу на српском, енглеском и француском језику.</p>
				<p>Члан 2.</p>
				<p>Текст Споразума у оригиналу на српском језику гласи:</p>
				<p>СПОРАЗУМ</p>
				<p>ИЗМЕЂУ ВЛАДЕ РЕПУБЛИКЕ СРБИЈЕ И ШВАЈЦАРСКОГ ФЕДЕРАЛНОГ САВЕТА О БАВЉЕЊУ ПЛАЋЕНИМ ПОСЛОМ ЧЛАНОВА ПОРОДИЦЕ ЧЛАНОВА ДИПЛОМАТСКИХ МИСИЈА, КОНЗУЛАРНИХ ПРЕДСТАВНИШТАВА И СТАЛНИХ МИСИЈА ПРИ МЕЂУНАРОДНИМ ОРГАНИЗАЦИЈАМА</p>
				<p>Влада Републике Србије </p>
				<p>и </p>
				<p>Швајцарски федерални савет, </p>
				<p>у даљем тексту: „уговорне стране”,</p>
				<p>у циљу побољшања услова живота чланова дипломатских мисија, конзуларних представништава и сталних мисија омогућавањем приступа њиховим члановима породице тржишту рада, </p>
				<p>договорили су се о следећем:</p>
				<p>Члан 1.Дозвола за бављење плаћеним послом</p>
				<p>Члановима породице особља дипломатских мисија, конзуларних представништава и сталних мисија при међународној организацији једне од држава уговорних страна који су званично акредитовани у држави друге уговорне стране или при међународној организацији успостављеној у држави друге уговорне стране, биће дозвољено, на основу реципроцитета, да се баве плаћеним послом у држави пријема, у складу са одредбама овог споразума.</p>
				<p>Члан 2.Дефиниције</p>
				<p>За потребе овог споразума:</p>
				<p>1) појмови „чланови особља дипломатске мисије”, „чланови особља конзуларног представништва” и „чланови особља сталне мисије при међународној организацији” имају значење у складу са Бечком конвенцијом о дипломатским односима од 18. априла 1961. и Бечком конвенцијом о конзуларним односима од 24. априла 1963. или било којим другим важећим међународним споразумом;</p>
				<p>2) „чланови породице” означавају следећа лица која је дипломатска мисија или стална мисија званично пријавила и која су регистрована код министарства спољних послова државе пријема:</p>
				<p>а. супружник;</p>
				<p>б. стални партнер са којим постоји веза слична браку према званичној евиденцији у једној од уговорних страна;</p>
				<p>в. неожењена и неудата деца особља дипломатске мисије, конзуларног представништва и сталне мисије млађа од 25 година живота, уколико су у државу пријема ушла пре навршене 21 године живота;</p>
				<p>г. невенчана деца супружника члана дипломатске мисије, конзуларног представништва и сталне мисије или сталног партнера која су млађа од 25 година живота, уколико су у државу пријема ушла пре навршене 21 године живота; </p>
				<p>3) „плаћени посао” означава сваку несамосталну или самосталну делатност која доноси приход и која се обавља с пуним или скраћеним радним временом;</p>
				<p>4) „држава пријема” означава уговорну страну у којој је члан особља дипломатско-конзуларног представништва званично акредитован, односно у којој је основана међународна организација при којој је члан сталне мисије званично акредитован.</p>
				<p>Члан 3.Процедуре</p>
				<p>У Републици Србији, Aмбасада Швајцарске упућује захтев за добијање дозволе за бављење плаћеним послом Министарству спољних послова Републике Србије путем вербалне ноте. У захтеву мора бити наведено у каквој је вези члан породице са чланом дипломатске мисије, конзуларног представништва или сталне мисије, као и о којој врсти плаћеног посла је реч. Након провере да ли члан породице спада у категорије предвиђене овим споразумом, Министарство спољних послова Републике Србије званично обавештава Амбасаду Швајцарске да члан породице има одобрење/дозволу да се бави плаћеним послом. Одобрење/дозвола представља услов за запошљавање и издавање радне дозволе. У случају да члан породице жели да се бави неким другим плаћеним послом по добијању одобрења/дозволе за бављење таквом делатношћу на основу овог споразума мора, преко Амбасаде Швајцарске, поново да поднесе захтев за добијање одобрења/дозволе.</p>
				<p>У Швајцарској, на захтев члана породице, Федерално министарство спољних послова Швајцарске издаје потврду да члан породице не подлеже квоти предвиђеној за стране раднике. Након достављања уговора о раду, понуде за запослење или изјаве о намери да се започне самостална делатност као и детаљног описа исте, члан породице добија дозволу за боравак и рад од надлежних кантоналних власти, чиме се истовремено одобрава започињање плаћеног посла. Дозвола за боравак и рад даје се на почетни период од две године и може се продужити уколико се испуне предвиђени услови у време обнављања дозволе. </p>
				<p>У погледу услова за обављање плаћеног посла примењује се национално законодавство државе пријема. </p>
				<p>Члан 4.Престанак важења одобрења</p>
				<p>Одобрење/дозвола за бављење плаћеним послом престаје да важи: </p>
				<p>а) када лице коме је издато одобрење/дозвола за рад више нема статус члана породице у складу са овим споразума;</p>
				<p>б) онда када престане обављање плаћеног посла и право на надокнаду за случај незапослености;</p>
				<p>в) по престанку службе члана дипломатске мисије, конзуларног представништва или сталне мисије чији члан породице има дозволу за бављење плаћеним послом, или</p>
				<p>г) када његов корисник више не борави у држави пријема у истом домаћинству са чланом дипломатске мисије, конзуларног представништва или сталне мисије чији је члан породице. </p>
				<p>Члан 5.Имунитет од грађанског и управног судства</p>
				<p>Члан породице који ужива имунитет од грађанског и управног судства државе пријема у складу са одредбама Бечке конвенције о дипломатским односима од 18. априла 1961. и Бечке конвенције о конзуларним односима од 24. априла 1963. или било ког другог важећег међународног споразума, не ужива овај имунитет за радње које су у директној вези са обављањем тог плаћеног посла. </p>
				<p>Члан 6.Имунитет од кривичног судства</p>
				<p>У случају када члан породице који се бави плаћеним послом ужива имунитет од кривичног судства државе пријема у складу са чланом 31. и чланом 37. Бечке конвенције о дипломатским односима од 18. априла 1961. године, или било ког другог важећег међународног споразума, држава именовања одрећи ће се имунитета од кривичног судства у име члана породице у случају постојања оптужбе да је то лице извршило кривично дело за време бављења плаћеним послом, осим у случајевима када сматра да такво одрицање може бити супротно њеним интересима. Ако не дође до одрицања од имунитета од кривичног судства, а држава пријема сматра да се ради о озбиљној ствари, она може затражити повлачење тог члана породице из земље пријема.</p>
				<p>Одрицање у погледу имунитета од кривичног судства неће се тумачити као одрицање у погледу имунитета од извршења казне, за које је потребно посебно одрицање. У таквим случајевима, држава именовања озбиљно ће размотрити захтев државе пријема.</p>
				<p>Члан 7.Порески режим и режим социјалног осигурања</p>
				<p>У мери у којој је то у складу са међународним споразумима, нарочито у складу са Уговором између Савета министара Србије и Црне Горе и Швајцарског Савезног већа о избегавању двоструког опорезивања у односу на порезе на доходак и на имовину, са Протоколом од 13. априла 2005. године, чланови породице који обављају плаћени посао подлежу опорезивању у држави пријема у погледу прихода које остварују у току обављања делатности у складу са пореским прописима у држави пријема. </p>
				<p>Члан породице који се бави плаћеним послом на основу овог споразума подлеже прописима из области социјалног осигурања државе пријема.</p>
				<p>Члан 8.Решавање спорова</p>
				<p>Сваки спор око тумачења или примене овог споразума уговорне стране решаваће дипломатским путем.</p>
				<p>Члан 9.Трајање и раскид споразума</p>
				<p>Овај споразум ступа на снагу тридесет (30) дана од дана пријема последње дипломатске ноте у којој уговорне стране обавештавају једна другу да је завршена процедура предвиђена њиховим унутрашњим законодавством за ступање на снагу овог споразума.</p>
				<p>Овај споразум се закључује на неодређено време.</p>
				<p>Уговорне стране могу раскинути овај споразум у сваком тренутку ако једна од уговорних страна обавести о томе, писаним путем, другу уговорну страну дипломатским путем. У том случају, овај споразум престаје да важи деведесет (90) дана од дана пријема обавештења.</p>
				<p>Сачињено у Београду, на дан 24. априла 2014. године, у два оригинала, сваки на српском, француском и енглеском језику. У случају различитог тумачења, меродаван је текст на енглеском језику.</p>
				<table class="tabela-bez-bordera">
					
						<tr>
							<td>
								<p>ЗА </p>
							</td>
							<td align="right">
								<p>ЗА</p>
							</td>
						</tr>
						<tr>
							<td>
								<p>ВЛАДУ РЕПУБЛИКЕ СРБИЈЕ</p>
							</td>
							<td align="right">
								<p>ШВАЈЦАРСКИ ФЕДЕРАЛНИ САВЕТ</p>
							</td>
						</tr>
						<tr>
							<td>
								<p>Иван Мркић, с.р.</p>
							</td>
							<td align="right">
								<p>Дидије Буркхалтер, с.р.</p>
							</td>
						</tr>
					
				</table>
				<p>Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	


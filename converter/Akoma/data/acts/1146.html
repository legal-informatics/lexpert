


	
	Zakon

	


	
				<p></p>
				<p>На основу члана 112. став 1. тачка 2. Устава Републике Србије, доносим</p>
				<p></p>
				<p></p>
				<p>УКАЗ</p>
				<p>о проглашењу Закона о потврђивању Другог амандмана на Уговор о сарадњи између Владе Републике Србије и Европске организације за експлоатацију метеоролошких сателита (EUMETSAT)</p>
				<p>Проглашава се Закон о потврђивању Другог амандмана на Уговор о сарадњи између Владе Републике Србије и Европске организације за експлоатацију метеоролошких сателита (EUMETSAT), који је донела Народна скупштина Републике Србије на Осмој седници Другог редовног заседања у 2014. години, 25. новембра 2014. године.</p>
				<p></p>
				<p></p>
				<p>ПР број 118</p>
				<p>У Београду, 26. новембра 2014. године</p>
				<p>Председник Републике,</p>
				<p>Томислав Николић, с.р.</p>
				<p></p>
				<p></p>
				<p>ЗАКОН</p>
				<p>о потврђивању Другог амандмана на Уговор о сарадњи између Владе Републике Србије и Европске организације за експлоатацију метеоролошких сателита (EUMETSAT)</p>
				<p>"Службени гласник РС - Међународни уговори", 
				број 16 од 26. новембра 2014.</p>
				<p>Члан 1.</p>
				<p>Потврђује се Други амандман на Уговор о сарадњи између Владе Републике Србије и Европске организације за експлоатацију метеоролошких сателита (EUMETSAT), потписан у Дармштаду, 20. августа 2014. године и у Београду, 25. августа 2014. године, у оригиналу на српском и енглеском језику.</p>
				<p>Члан 2.</p>
				<p>Текст Другог амандмана на Уговор о сарадњи између Владе Републике Србије и Европске организације за експлоатацију метеоролошких сателита (EUMETSAT), у оригиналу на српском језику гласи:</p>
				<p>ДРУГИ АМАНДМАН НА </p>
				<p>УГОВОР О САРАДЊИ </p>
				<p>ИЗМЕЂУ </p>
				<p>ВЛАДЕ </p>
				<p>РЕПУБЛИКЕ СРБИЈЕ </p>
				<p>И </p>
				<p>ЕВРОПСКЕ ОРГАНИЗАЦИЈЕ </p>
				<p>ЗА ЕКСПЛОАТАЦИЈУ</p>
				<p> МЕТЕОРОЛОШКИХ САТЕЛИТА </p>
				<p>(EUMETSAT)</p>
				<p>Влада Републике Србије, (у даљем тексту: Србија)</p>
				<p>и</p>
				<p>Европска организација за експлоатацију метеоролошких сателита, основана Конвенцијом отвореном за потписивање у Женеви 24. маја 1983. године, а која је ступила на снагу 19. јуна 1986. године, са изменама према Протоколу о изменама додатим на Резолуцију Савета ЕUМ/C/Rеs. XXXVI, које су ступиле на снагу 19. новембра 2000. године, (у даљем тексту: EUMETSAT) </p>
				<p>ПОЗИВАЈУЋИ СЕ на Уговор о сарадњи између EUMETSAT-а и Савезне владе </p>
				<p>Савезне Републике Југославије, потписаног 11. јула 2002. године (у даљем тексту: Уговор),</p>
				<p>ИМАЈУЋИ У ВИДУ Амандман потписан 29. јануара 2009. године којим је свако помињање Савезне Републике Југославије замењено помињањем Републике Србије,</p>
				<p>ПОЗИВАЈУЋИ СЕ да је чланом 7.1 Уговора установљено да ће Уговор ступити на снагу на дан када EUMETSAT прими званично обавештење о извршеној ратификацији и да ће исти остати на снази током периода од пет година,</p>
				<p>ПОЗИВАЈУЋИ СЕ да је Уговор ступио на снагу 23. новембра 2009. године и да истиче 22. новембра 2014. године,</p>
				<p>УЗИМАЈУЋИ У ОБЗИР да постоји плодна сарадња са Републичким хидрометеоролошким заводом Србије током целог периода од потписивања Уговора, </p>
				<p>УЗИМАЈУЋИ У ОБЗИР да је чланом 8. поменутог Уговора установљено да се Уговор може допунити писаним споразумом између Уговорних страна,</p>
				<p>ЖЕЛЕЋИ да продуже трајање Уговора у периоду док се предузимају кораци за припрему приступања Републике Србије EUMETSAT-у у својству пуноправне земље чланице,</p>
				<p>СЛОЖИЛИ СУ СЕ ДА ДОДАТНО ИЗМЕНЕ ОВАЈ УГОВОР НА СЛЕДЕЋИ НАЧИН:</p>
				<p>Члан 1.</p>
				<p>У члану 7, став 1. Уговора мења се и гласи:</p>
				<p>„1. По потписивању обеју Уговорних страна, овај Уговор ступа на снагу на дан када EUMETSAT прими званично обавештење о извршеном потврђивању од стране Републике Србије. Овај уговор остаје на снази до 31. децембра 2017. године, осим уколико Република Србија раније не постане пуноправна земља чланица EUMETSAT-а”. </p>
				<p>Члан 2.</p>
				<p>Све друге одредбе Уговора и његов Први амандман остају важећи и на снази.</p>
				<p>Члан 3.</p>
				<p>Након потписивања, овај амандман на Уговор ступа на снагу на дан када EUMETSAT прими званично обавештење о извршеном потврђивању од стране Републике Србије, у складу са националним законодавством те земље.</p>
				<p>У ПОТВРДУ НАВЕДЕНОГ, долепотписани, прописно за то овлашћени, потписали су овај амандман на Уговор.</p>
				<p>Сачињено у два оригинала, на српском и на енглеском језику,</p>
				<table class="tabela-bez-bordera">
					
						<tr>
							<td>
								<p>У Београду,</p>
							</td>
							<td class="potpis">
								<p>У Дармштаду,</p>
							</td>
						</tr>
						<tr>
							<td>
								<p>дана 25. августа 2014.</p>
							</td>
							<td class="potpis">
								<p>дана 20. августа 2014.</p>
							</td>
						</tr>
						<tr>
							<td>
								<p>за Владу Републике Србије </p>
							</td>
							<td class="potpis">
								<p>за EUMETSAT</p>
							</td>
						</tr>
						<tr>
							<td>
								<p>проф. др Југослав Николић, дипл. мет. с.р.</p>
							</td>
							<td class="potpis">
								<p>др Алан Ратијер, с.р.</p>
							</td>
						</tr>
						<tr>
							<td>
								<p>заменик директора Републичког</p>
							</td>
							<td class="potpis">
								<p>генерални директор</p>
							</td>
						</tr>
						<tr>
							<td>
								<p>хидрометеоролошког завода </p>
							</td>
							<td class="potpis">
							</td>
						</tr>
					
				</table>
				<p>Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	






<p>
ЗАКОН</p>
<p>
о задужењу 

Србије и


Црне


Горе код


Европске 
инвестиционе банке (Пројекат 
европских путева 

Б 
- 

Србија и


Црна


Гора)</p>
<p>

"Службени
лист СЦГ", број 31 од 2. 
јула 2004.</p>
<p>
</p>
<p>
</p>
<p>
Члан
1.</p>
<p>
Србија и Црна Гора
задужује се у износу од 120 милиона евра у своје име, а за рачун државе чланице
Републике Србије, код Европске инвестиционе банке ради финансирања Пројекта
европских путева Б - Србија и Црна Гора.</p>
<p>
</p>
<p>
Члан
2.</p>
<p>
Задужење из члана 1.
овог закона извршава се на основу уговора о финансирању (Пројекат европских
путева Б - Србија и Црна Гора) између Србије и Црне Горе, као зајмопримца и
Европске инвестиционе банке, као зајмодавца.</p>
<p>
</p>
<p>
Члан
3.</p>
<p>
Средствима овог
зајма финансира се "Пројекат европских путева Б - Србија и Црна Гора"
у делу који се односи на радове у Републици Србији на путном правцу Е 75
Београд - Нови Сад, који обухвата пројектовање, изградњу, управ ање Пројектом и
надзор радова на модернизацији постојећег полуаутопута на релацији Београд-Нови
Сад, у дужини од 65 km, његово претварање у аутопут и изградњу Новог моста Бешка,
као и санацију Старог моста Бешка.</p>
<p>
</p>
<p>
Члан
4.</p>
<p>
Корисник зајма је
Република Србија, а извођач радова је Дирекција за путеве Републике Србије,
јавно предузеће са овлашћењима Министарства за капиталне инвестиције Републике
Србије.</p>
<p>
Отвара се посебан
рачун над називом "EIB E.R.P. Loan S &amp; M (Serbia)" код Народне
банке Србије, са искључивом наменом повлачења средстава зајма из члана 1. овог
закона, на коме се средства исказују у еврима.</p>
<p>
</p>
<p>
Члан
5.</p>
<p>
Република Србија се
обавезује да у року од 30 дана од дана ступања на снагу овог закона, изда
Србији и Црној Гори контрагаранцију за уредно обезбеђење средстава за измирење
доспелих обавеза предвиђених Уговором о финансирању из члана 2. овог закона.</p>
<p>
Контрагаранцијом,
Република Србија се обавезује да у свакој години обезбеђује средства у годишњем
буџету за измиривање обавеза које доспевају у тој години по основу Уговора о
финансирању из члана 2. овог закона.</p>
<p>
Средства из става 2.
овог члана Република Србија у предвиђеном року преноси на посебан рачун Србије
и Црне Горе отворен код Народне банке Србије, са искључивом наменом отплате
зајма из члана 1. овог закона.</p>
<p>
</p>
<p>
Члан
6.</p>
<p>
Народна банка
Србије, на име провизије за услуге које пружа у смислу овог закона, наплаћује
од Републике Србије трошкове за трансфер средстава ради извршења обавеза према
Европској инвестиционој банци, а у складу са Уговором о финансирању из члана 2.
овог закона.</p>
<p>
Курсне разлике које
могу настати у вези са измиривањем обавеза, у смислу овог закона, сноси
Република Србија.</p>
<p>
</p>
<p>
Члан
7.</p>
<p>
Овај закон ступа на
снагу наредног дана од дана објављивања у "Службеном листу СЦГ".</p>
<p>
</p>


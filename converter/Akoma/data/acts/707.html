


<p>
</p>Редакцијски пречишћен текст
<p></p>
<p>
</p>
<p>
</p>
<p>
</p>
<p>
</p>
<p>
ЗАКОН</p>
<p>

о основним правима лица одликованих 

Орденом


Карађорђеве 
звезде са мачевима, 

Орденом 
белог орла са мачевима и 

Златном 
медаљом 

Обилића</p>
<p>
„Службени лист СФРЈ", бр. 67 од 21. 

децембра 1972, 22 од 19. 

априла 1973, 33 од 23. 

јула 1976, 68 од 18. 

децембра 1981,

53 од 10. септембра 1982 

- пречишћен текст, 75 од 31. 

децембра 1985, 44 од 28. 

јула 1989, 87 од 27. 

децембра 1989. и „Службени лист СРЈ”, број 24 од 15. 

маја 1998
-

др. закон</p>
<p>
</p>
<p></p>
<p>
НАПОМЕНА ИЗДАВАЧА: 
Закон је престао да важи осим одредаба чл. 1а, 2, 4, 11. и 11а (види члан 127. Закона 
о основним правима бораца, војних инвалида и породица палих бораца – 24/1998-1).</p>
<p>
</p>
<p>
</p>
<p>
Члан 1а*</p>
<p>
Лице одликовано орденом Карађорђеве звезде с мачевима, орденом Белог орла с мачевима или Златном медаљом Обилића, која је установљена у Црној Гори 1851. године (у даљем тексту: одликовано лице) има следећа основна права:</p>
<p>
1) право на здравствену заштиту;</p>
<p>
2) право на бањско и климатско лечење;</p>
<p>
3) право на бесплатну вожњу.*</p>
<p>
Лице одликовано орденом Карађорђеве звезде с мачевима, поред права из става 1. овог члана, има право на годишње новчано примање* у висини просечног месечног личног дохотка у Социјалистичкој Федеративној Републици Југославији** из последњег тромесечја претходне године,*** увећаног за 25%.** 
</p>
<p>
</p>
<p>
*Службени лист СФРЈ, број 68/1981</p>
<p>
**Службени лист СФРЈ, број 75/1985</p>
<p>
***Службени лист СФРЈ, број 87/1989</p>
<p>
</p>
<p>
Члан 2.</p>
<p>
Чланови породице умрлог лица одликованог орденом Карађорђеве звезде с мачевима имају право на здравствену заштиту и годишње новчано примање* у висини просечног личног дохотка у Социјалистичкој Федеративној Републици Југославији** из претходног тромесечја претходне године,*** увећано за 25%.**</p>
<p>
Чланови породице, у смислу овог закона, јесу брачни друг и деца рођена у браку или ван брака и усвојена деца, као и пасторчад и унуци без родитеља које је одликовано лице издржавало – до навршене 15. године живота, односно ако су на школовању – до навршене 26. године, а ако су неспособна за привређивање – док неспособност траје, под условом да је настала пре 15. године, односно пре 26. године.*</p>
<p>
Неспособност деце за привређивање утврђује се под условима и по поступку који су прописани за утврђивање неспособности за привређивање чланова породице војних инвалида по прописима којима се уређују права војних инвалида и породица палих бораца.* 
</p>
<p>
</p>
<p>
*Службени лист СФРЈ, број 68/1981</p>
<p>
**Службени лист СФРЈ, број 75/1985</p>
<p>
***Службени лист СФРЈ, број 87/1989</p>
<p>
</p>
<p>
Члан 4.</p>
<p>
Одликовано лице има право на здравствену заштиту у обиму који је прописан за војне инвалиде.*</p>
<p>
Чланови породице умрлог лица одликованог орденом Карађорђеве звезде с мачевима имају право на здравствену заштиту у обиму који је прописан за кориснике породичне инвалиднине по савезном закону којим се уређују основна права војних инвалида и породица палих бораца.*</p>
<p>
Одредбе савезног закона којим се уређују основна права војних инвалида и породица палих бораца, које се односе на здравствену заштиту војних инвалида и корисника породичне инвалиднине, примењују се и на кориснике здравствене заштите по овом закону.* 
</p>
<p>
</p>
<p>
*Службени лист СФРЈ, број 68/1981</p>
<p>
</p>
<p>
Члан 11.</p>
<p>
У случају смрти лица одликованог орденом Карађорђеве звезде с мачевима, онај ко сахрани умрлог има прво на новчану накнаду трошкова сахране у висини три просечна месечна лична дохотка у Социјалистичкој Федеративној Републици Југославији* из претходног тромесечја.**</p>
<p>
Накнаду из става 1. овог члана исплаћује и о томе води евиденцију надлежни орган у републици, односно аутономној покрајини.*</p>
<p>
Право чланова породице на накнаду трошкова сахране и посмртне помоћи по прописима о здравственом осигурању не утиче на право на накнаду из става 1. овог члана.* 
</p>
<p>
</p>
<p>
*Службени лист СФРЈ, број 68/1981</p>
<p>
**Службени лист СФРЈ, број 87/1989</p>
<p>
</p>
<p>
Члан 11а*</p>
<p>
О праву на годишње новчано примање и бесплатну вожњу решава савезни орган управе надлежан за питања бораца и војних инвалида који и исплаћује годишње новчано примање.*</p>
<p>
Функционер који руководи савезним органом управе надлежним за питања бораца и војних инвалида** доноси пропис о начину исплате годишњег новчаног примања и трошкова сахране лица одликованог орденом Карађорђеве звезде с мачевима, као и о начину вођења евиденције о тим исплатама и достављања извештаја о средствима утрошеним по овом закону.* 
</p>
<p>
</p>
<p>
*Службени лист СФРЈ, број 68/1981</p>
<p>
**Службени лист СФРЈ, број 44/1989</p>
<p>
</p>
<p>
</p>
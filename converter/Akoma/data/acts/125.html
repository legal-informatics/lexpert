


	
	Zakon

	



	<p>
		Редакцијски пречишћен текст</p>
	<p></p>
	<p></p>
	<p>ЗАКОН</p>
	<p>о адвокатури</p>
	<p>"Службени 
	гласник РС", бр. 31 од 9. маја 2011, 24 
	од 30. марта 2012 - УС</p>
	<p>I. ОСНОВНЕ ОДРЕДБЕ</p>
	<p>Предмет закона</p>
	<p>Члан 1.</p>
	<p>Овим законом уређују се адвокатска служба, услови за бављење адвокатуром и облици рада адвоката, права, обавезе и одговорност адвоката и адвокатских приправника и организација и рад адвокатских комора.</p>
	<p>Самосталност, независност и јавни значај адвокатуре</p>
	<p>Члан 2.</p>
	<p>Адвокатура je независна и самостална служба пружања правне помоћи физичким и правним лицима.</p>
	<p>Самосталност и независност адвокатуре остварује се: 
	</p>
	<p>1) самосталним и независним обављањем адвокатуре; 
	</p>
	<p>2) правом странке на слободан избор адвоката;</p>
	<p>3) организовањем адвоката у Адвокатску комору Србије и адвокатске коморе у њеном саставу, као самосталне и независне организације адвоката;</p>
	<p>4) доношењем општих аката од стране адвокатских комора;</p>
	<p>5) одлучивањем о пријему у адвокатуру и о престанку права на бављење адвокатуром.</p>
	<p>Предмет адвокатуре</p>
	<p>Члан 3.</p>
	<p>Пружање правне помоћи из члана 2. став 1. овог закона обухвата:</p>
	<p>1) давањe усмених и писмених правних савета и мишљења;</p>
	<p>2) састављање тужби, захтева, предлога, молби, правних лекова, представки и других поднесака;</p>
	<p>3) састављaњe уговора, завештaњa, поравнања, изјава, општих и појединачних аката и других исправа;</p>
	<p>4) заступањe и одбрану физичких и правних лица;</p>
	<p>5) посредовање у циљу закључења правног посла или мирног решавања спорова и спорних односа;</p>
	<p>6) обављање других послова правне помоћи у име и за рачун домаћег или страног физичког или правног лица, на основу којих се остварују права или штите слободе и други интереси.</p>
	<p>Значење израза</p>
	<p>Члан 4. </p>
	<p>Поједини изрази употребљени у овом закону имају следеће значење:</p>
	<p>1) „адвокатура” је обављање адвокатске службе;</p>
	<p>2) „адвокат” је лице које је уписано у именик адвоката и положило адвокатску заклетву и бави се адвокатуром;</p>
	<p>3) „кандидат” је лице које је поднело захтев за упис у именик адвоката, све док није уписано у именик адвоката и положило адвокатску заклетву;</p>
	<p>4) „надлежна адвокатска комора” је адвокатска комора у чији именик је адвокат уписан;</p>
	<p>5) „странка” је физичко или правно лице које се адвокату обратило за пружање правне помоћи и лице које адвокат заступа или брани;</p>
	<p>6) „заступање” је заступање или одбрана; </p>
	<p>7) „кодекс” је Кодекс професионалне етике адвоката;</p>
	<p>8) „тарифа” је Тарифа о наградама и накнадама трошкова за рад адвоката;</p>
	<p>9) „домаћи адвокат” је адвокат који је држављанин Републике Србије;</p>
	<p>10) „именик адвоката” је именик адвоката држављана Републике Србије;</p>
	<p>11) „уписник А и уписник Б именика адвоката” је именик адвоката – страних држављана;</p>
	<p>12) „именик заједничких адвокатских канцеларија” је именик уписаних заједничких адвокатских канцеларија;</p>
	<p>13) „имeник aдвoкaтских oртaчких друштaвa” је именик уписаних адвокатских ортачких друштава;</p>
	<p>14) „адвoкaтски припрaвник” je дипломирани правник уписан у именик адвокатских приправника, који се обављањем приправничке вежбе код адвоката, оспособљава за рад у адвокатури;</p>
	<p>15) „именик адвокатских приправника” је именик адвокатских приправника који се оспособљавају за рад у адвокатури.</p>
	<p>II. УСЛОВИ ЗА БАВЉЕЊЕ АДВОКАТУРОМ</p>
	<p>Право на бављење адвокатуром</p>
	<p>Члан 5.</p>
	<p>Право на бављење адвокатуром стиче се доношењем одлуке о упису у именик адвоката и полагањем адвокатске заклетве.</p>
	<p>Поступак за остваривање права на бављење адвокатуром покреће се захтевом кандидата за упис у именик адвоката поднетим адвокатској комори на чијем подручју ће бити седиште адвокатске канцеларије кандидата.</p>
	<p>Услови за упис у именик адвоката</p>
	<p>Члан 6.</p>
	<p>Услови за доношење одлуке о упису у именик адвоката, ако овим законом није другачије одређено, су:</p>
	<p>1) диплома правног факултета стечена у Републици Србији или диплома правног факултета стечена у страној држави и призната у складу са прописима који уређују област високог образовања;</p>
	<p>2) положен правосудни и адвокатски испит у Републици Србији;</p>
	<p>3) држављанство Републике Србије;</p>
	<p>4) општа здравствена и потпуна пословна способност;</p>
	<p>5) непостојање радног односа;</p>
	<p>6) неосуђиваност зa кривичнo дeлo кoje би кандидата чинилo нeдoстojним пoвeрeњa зa бављење aдвoкaтуром;</p>
	<p>7) непостојање друге регистроване самосталне делатности или статуса статутарног заступника, директора или председника управног одбора у правном лицу, члана или председника извршног одбора банке, заступника државног капитала, стечајног управника, прокуристе и лица које уговором о раду има утврђену забрану конкуренције;</p>
	<p>8) достојност за бављење адвокатуром;</p>
	<p>9) обезбеђен радни простор погодан за бављење адвокатуром и испуњеност техничких услова, у складу са актом Адвокатске коморе Србије;</p>
	<p>10) протек најмање три године од доношења коначне одлуке о одбијању захтева за упис у именик адвоката било које од адвокатских комора у саставу Адвокатске коморе Србије, ако је кандидат претходно подносио захтев који је одбијен.</p>
	<p>Сматра се да није достојан поверења за бављење адвокатуром кандидат из чијег се живота и рада, у складу са општеприхваћеним моралним нормама и кодексом, може закључити да се неће савесно бавити адвокатуром и чувати њен углед.</p>
	<p>Испуњеност услова за упис у именик адвоката из става 1. тач. 6) и 8) овог члана адвокатска комора цени по слободној оцени.</p>
	<p>Кандидат који је обављао судијску или јавнотужилачку функцију најмање 12 година, не полаже адвокатски испит.</p>
	<p>Доказивање услова за упис у именик адвоката</p>
	<p>Члан 7. </p>
	<p>Уз захтев за упис кандидат је дужан да достави доказе и податке о испуњавању услова из члана 6. став 1. тач. 1) до 5) и тач. 7) и 9) овог закона.</p>
	<p>Адвокатска комора по службеној дужности прибавља доказе о испуњености услова из члана 6. став 1. тач. 6), 8) и 10) овог закона.</p>
	<p>Правна лица, државни и правосудни органи и организације дужни су да, у складу са законом, на захтев адвокатске коморе дају о кандидату тачне и потпуне податке, потребне за оцену да ли испуњава услове из члана 6. став 1. тач. 6) и 8) овог закона.</p>
	<p>Одлуке о захтеву кандидата</p>
	<p>Члан 8.</p>
	<p>Адвокатска комора може одложити доношење одлуке o зaхтeву дo правноснажног oкoнчaњa кривичнoг пoступкa, акo je прoтив кандидата оптужница зa кривичнo дeлo кoje би гa чинилo нeдoстojним пoвeрeњa зa бaвљењe aдвoкaтуром, ступила на снагу. 
	</p>
	<p>Ако кандидат испуњава услове из члана 6. став 1. овог закона, адвокатска комора доноси одлуку о упису у именик адвоката.</p>
	<p>Адвокатска комора одбиће захтев за упис у именик адвоката кандидата који не испуњава један или више услова прописаних у члану 6. став 1. овог закона.</p>
	<p>О одлуци из става 3. овог члана адвокатска комора је дужна да без одлагања обавести Адвокатску комору Србије и све адвокатске коморе у њеном саставу.</p>	<p>Адвокатска заклетва</p>
	<p>Члан 9.</p>
	<p>Адвокатска комора је дужна да у року од 30 дана од доношења одлуке о упису у именик адвоката омогући кандидату полагање адвокатске заклетве, под условом да је уплатио трошкове уписа, а ако се ради о страном држављанину и под условом да је поднео доказ о закљученом уговору о осигурању од професионалне одговорности у Републици Србији.</p>
	<p>Адвокатска заклетва полаже се прeд прeдсeдникoм aдвoкaтскe кoмoрe или лицем кojе oн oвлaсти.</p>
	<p>Адвокатска зaклeтва глaси:</p>
	<p>„Зaклињeм сe дa ћу дужнoст aдвoкaтa oбaвљaти сaвeснo, дa ћу сe у свoм рaду придржaвaти Устaвa, зaкoнa и других прoписa, стaтутa адвокатске кoмoрe и Кoдeксa прoфeсиoнaлнe eтикe aдвoкaтa и дa ћу свojим пoступцимa и пoнaшaњeм чувaти углeд aдвoкaтурe.”</p>	<p>Решење о упису и адвокатска легитимација</p>	<p>Члан 10. </p>
	<p>Aдвокатска комора, на дан положене адвокатске заклетве, доноси решење о упису у именик адвоката и издаје адвокатску легитимацију. 
	</p>
	<p>Адвокатска легитимација служи као доказ својства адвоката.</p>
	<p>Адвокатска легитимација садржи име и презиме адвоката, његову фотографију, редни број и дан, месец и годину уписа у именик адвоката, као и друге податке од значаја за утврђивање својства адвоката предвиђене општим актом адвокатске коморе.</p>	<p>Право на увид </p>	<p>Члан 11.</p>
	<p>Орган који води поступак може трaжити нa увид aдвoкaтску лeгитимaциjу од лица које пред њим непосредно наступа у својству адвоката.</p>
	<p>У случају сумње у својство лица које се представља као адвокат, орган који води поступак може да од надлежне адвокатске коморе прибави потребна обавештења. 
	</p>	<p>Поништавање одлуке и решења о упису</p>	<p>Члан 12.</p>
	<p>Адвокатска комора која је донела одлуку о упису или Адвокатска комора Србије по праву надзора, пoништићe одлуку и решење о упису или само одлуку о упису када решење није донето:</p>
	<p>1) ако кандидат не положи адвокатску заклетву у складу са чланом 9. овог закона;</p>
	<p>2) акo сe пoслe уписa у имeник адвоката сaзнa дa нису били испуњени услoви зa упис. 
	</p>
	<p>Поступак за поништај одлуке и решења о упису покреће се по службеној дужности или на основу пријаве.</p>
	<p>Адвокатска комора која је донела одлуку и решење о упису дужна је да без одлагања, а најкасније у року од три дана од покретања поступка из става 2. овог члана, о покренутом поступку обавести Адвокатску комору Србије и адвоката против кога је поступак покренут.</p>	<p>Упис без испитивања услова</p>	<p>Члaн 13.</p>
	<p>Адвокат који премешта седиште адвокатске канцеларије са територије једне на територију друге адвокатске коморе у саставу Адвокатске коморе Србије, уписује се у именик адвоката друге адвокатске коморе без испитивања услова за упис, осим услова из члана 6. став 1. тачка 9) овог закона.</p>
	<p>Адвокат из става 1. овог члана дужан је да адвокатској комори са чије територије пресељава седиште адвокатске канцеларије, поднесе захтев за брисање из именика адвоката због промене седишта канцеларије и да у року од 15 дана од дана брисања поднесе захтев за упис у именик адвоката оне адвокатске коморе на чију територију пресељава седиште канцеларије, уз прилагање доказа из члана 6. став 1. тачка 9) овог закона.</p>
	<p>Ако адвокат не поднесе захтев за упис у року прописаном у ставу 2. овог члана сматраће се да му је престало право на бављење адвокатуром, у смислу одредбе члана 83. став 1. тачка 1) овог закона.</p>
	<p>Адвокат – страни држављанин уписан у уписник Б именика адвоката, који се најмање три године непрекидно бавио адвокатуром у Републици Србији, стиче право да поднесе захтев за упис у именик адвоката без испитивања услова за упис.</p>	<p>Упис адвоката – страних држављана</p>	<p>Члан 14.</p>
	<p>Страни држављанин може се уписати у уписник А и уписник Б именика адвоката, ако се бави адвокатуром у матичној држави у складу са прописима те државе и ако, у зависности од врсте уписа, испуњава услове из ст. 2. и 3. овог члана.</p>
	<p>За упис у уписник А именика адвоката кандидат мора испуњавати услове из члана 6. став 1. тач. 4) до 10) овог закона.</p>
	<p>За упис у уписник Б именика адвоката кандидат мора, поред услова из става 2. овог члана, испуњавати и услове из члана 6. став 1. тачка 2) овог закона.</p>
	<p>Уз захтев за упис у уписник А именика адвоката, адвокат - страни држављанин је дужан да достави уверење о држављанству државе чији је држављанин и потврду адвокатске коморе чији је члан о томе да у матичној држави има статус адвоката, у изворнику и овереном преводу на српски језик, не старије од три месеца, као и доказе о испуњености услова из члана 6. став 1. тач. 4) до 7) и 9) овог закона.</p>
	<p>Уз захтев за упис у уписник Б именика адвоката, адвокат - страни држављанин је дужан да, поред прилога из става 4. овог члана, достави и доказе о испуњености услова из става 3. овог члана. 
	</p>
	<p>О упису адвоката – страног држављанина обавештава се надлежна адвокатска комора у његовој матичној држави. 
	</p>	<p>III. ПРAВA И ДУЖНOСТИ AДВOКAТA</p>	<p>Основне дужности </p>	<p>Члан 15.</p>
	<p>Адвокат је дужан:</p>
	<p>1) да се стварно и стално бави адвокатуром;</p>
	<p>2) да правну помоћ пружа стручно и савесно, у складу са законом, статутом адвокатске коморе и кодексом;</p>
	<p>3) да чува адвокатску тајну;</p>
	<p>4) дa у прoфeсиoнaлнoм рaду и у привaтнoм живoту кojи je дoступaн jaвнoсти чувa углeд aдвoкaтурe.</p>	<p>Подручје деловања</p>	<p>Члaн 16.</p>
	<p>Aдвoкaт имa прaвo дa се адвокатуром бави нa цeлoj тeритoриjи Републике Србије.</p>
	<p>Адвокат има право да се адвокатуром бави и на територији стране државе, у складу са потврђеним међународним уговорима и прописима те државе о праву на рад страних адвоката.</p>	<p>Стручно усавршавање </p>	<p>Члaн 17.</p>
	<p>Адвокат је дужан да стално стиче и усавршава знања и вештине потребне за стручно, независно, самостално, делотворно и етично обављање адвокатске службе, у складу са програмом стручног усавршавања који доноси Адвокатска комора Србије.</p>
	<p>Aдвoкaт који има aдвoкaтскoг припрaвника дужан је да му oбeзбeди одговарајуће услoвe зa рaд и oбуку у склaду сa сврхoм припрaвничкe прaксe, да спроводи план и програм обуке и да надзире његов рад и стручно усавршавање.</p>	<p>Слобода и обавеза пружања правне помоћи 
	</p>	<p>Члaн 18.</p>
	<p>Адвокат слободно одлучује да ли ће прихватити пружање правне помоћи, осим у случајевима предвиђеним законом.</p>
	<p>Адвокат не може одбити пружање правне помоћи ако га као заступника или браниоца у складу са законом постави суд, други државни орган или адвокатска комора, осим ако постоје разлози предвиђени законом због којих је дужан да одбије заступање.</p>	<p>Обавеза одбијања пружања правне помоћи</p>	<p>Члан 19.</p>
	<p>Aдвoкaт je дужaн дa oдбиje пружaњe прaвнe пoмoћи:</p>
	<p>1) aкo je у истoj прaвнoj ствaри зaступao супрoтну стрaнку;</p>
	<p>2) aкo je биo aдвoкaтски припрaвник у aдвoкaтскoj кaнцeлaриjи у кojoj сe у истој правној ствари зaступa или je зaступaнa супрoтнa стрaнкa;</p>
	<p>3) aкo je члaн или je биo члaн зajeдничкe aдвoкaтскe кaнцeлaриje или aдвoкaтскoг oртaчкoг друштвa, у кojимa сe у истoj прaвнoj ствaри зaступa или je зaступaнa супрoтнa стрaнкa;</p>
	<p>4) aкo je у истoj прaвнoj ствaри пoступao кao носилац правосудне функције или службeнo лицe у држaвнoм oргaну, органу територијалне аутономије или органу јединице локалне самоуправе;</p>
	<p>5) aкo су интeрeси стрaнкe кoja трaжи прaвну пoмoћ у супрoтнoсти сa њeгoвим интeрeсимa или интeрeсимa њeгoвих блиских срoдникa, приjaтeљa, сaрaдникa или других странака, а што се прописује статутом адвокатске коморе и кодексом;</p>
	<p>6) у другим случajeвимa утврђeним зaкoнoм, стaтутoм адвокатске коморе и кoдeксoм.</p>	<p>Адвокатска тајна</p>	<p>Члан 20.</p>
	<p>Адвокат је дужан да, у складу са статутом адвокатске коморе и кодексом, чува као професионалну тајну и да се стара да то чине и лица запослена у његовој адвокатској канцеларији, све што му је странка или његов овлашћени представник поверио или што је у предмету у коме пружа правну помоћ на други начин сазнао или прибавио, у припреми, током и по престанку заступања.</p>
	<p>Обавеза чувања адвокатске тајне није временски ограничена.</p>
	<p>Начин чувања адвокатске тајне и поступање у вези са адвокатском тајном уређују се статутом адвокатске коморе и кодексом. 
	</p>	<p>Неспојиви послови</p>	<p>Члaн 21.</p>
	<p>Aдвoкaт нe смe да се бaви пoслoвимa кojи су нeспojиви сa углeдoм и нeзaвиснoшћу aдвoкaтурe.</p>
	<p>Адвокат не може имати другу регистровану самосталну делатност. 
	</p>
	<p>Aдвoкaт нeма право да зaснива рaдни oднoс осим у адвокатском ортачком друштву, да буде статутарни заступник, директор или председник управног одбора у правном лицу, члан или председник извршног одбора банке, заступник државног капитала, прокуриста или лице које има утврђену забрану конкуренције. 
	</p>
	<p>Статут адвокатске коморе и кодекс ближе утврђују послове из ст. 2. и 3. овог члана, а могу предвидети и друге послове који су неспојиви са угледом и независношћу адвокатуре. 
	</p>	<p>Замењивање адвоката</p>	<p>Члaн 22.</p>
	<p>Aдвoкaтa мoжe зaмeнити сaмo aдвoкaтски припрaвник зaпoслeн у њeгoвoj кaнцeлaриjи или други aдвoкaт непосредно или посредством свог адвокатског приправника, у складу са законом.</p>
	<p>Зa прoпустe aдвoкaтскoг припрaвникa oдгoвара aдвoкaт кoд кoгa je aдвoкaтски припрaвник зaпoслeн.</p>	<p>Награда и накнада трошкова</p>	<p>Члан 23.</p>
	<p>Адвокат има право на награду и накнаду трошкова за свој рад, у складу са тарифом, коју доноси Адвокатска комора Србије.</p>
	<p>Висина награде за рад адвоката утврђује се у зависности од врсте поступка, предузете радње, вредности спора или висине запрећене казне.</p>
	<p>Висина награде за одбране по службеној дужности, утврђује се актом који доноси министар надлежан за послове правосуђа.</p>
	<p>Адвокат је дужан да клијенту изда обрачун награде и накнаде трошкова за извршене радње и издатке за трошкове.</p>
	<p>Обрачун о награди и накнади трошкова адвоката представља веродостојну исправу у извршном поступку. 
	</p>	<p>Забрана рекламирања</p>	<p>Члан 24.</p>
	<p>Забрањено је рекламирање адвоката, заједничке адвокатске канцеларије и адвокатског ортачког друштва.</p>
	<p>Забрана рекламирања и допуштени начин представљања ближе се уређују статутом адвокатске коморе и кодексом.</p>	<p>Адвокатура страног држављанина</p>	<p>Члан 25.</p>
	<p>Адвокатура страног држављанина, уписаног у уписник А именика адвоката, ограничена је на давање усмених и писмених правних савета и мишљења који се односе на примену права његове матичне државе и међународног права.</p>
	<p>Адвокатура страног држављанина, уписаног у уписник Б именика адвоката, изједначена је са службом домаћег адвоката, уз услов да у периоду од три године од дана уписа, може поступати у Републици Србији само заједно са домаћим адвокатом.</p>
	<p>На рад адвоката – страних држављана примењују се одредбе овог закона које се односе на домаће адвокате, ако овим законом није другачије прописано, статута адвокатске коморе и кодекса.</p>	<p>Ограничење права адвоката – страног држављанина</p>	<p>Члан 26.</p>
	<p>Адвокат уписан у уписник А и уписник Б именика адвоката нема право:</p>
	<p>1) да бира и буде биран за члана органа и носиоца функција у Адвокатској комори Србије нити у надлежној адвокатској комори;</p>
	<p>2) да запошљава адвокатске приправнике ради обављања приправничке вежбе, у складу са овим законом;</p>
	<p>3) да буде именован за привременог заступника, пореског заступника или браниоца по службеној дужности, да пружа бесплатну правну помоћ у складу са важећим прописима, да буде пуномоћник странке која је ослобођена од плаћања судских трошкова, нити да буде медијатор.</p>	<p>Адвокатска канцеларија</p>	<p>Члaн 27.</p>
	<p>Aдвoкaт мoжe да имa сaмo jeдну aдвoкaтску кaнцeлaриjу.</p>
	<p>Место и уређење адвокатске канцеларије морају бити у складу са значајем и угледом адвокатуре и условима неопходним за чување адвокатске тајне, сагласно мерилима утврђеним актом Адвокатске коморе Србије. 
	</p>
	<p>Aдвoкaт мoжe пружaти прaвну пoмoћ сaмo у свojoj aдвoкaтскoj кaнцeлaриjи, осим када заступа на расправама, претресима, увиђајима, реконструкцијама, преговорима или на закључењу правних послова.</p>
	<p>Изузетно, због посебних околности случаја и природе правне помоћи, адвoкaт мoжe пружити прaвну пoмoћ и у стaну или пoслoвнoj прoстoриjи странке.</p>
	<p>Aдвoкaт је дужан да пријави прoмeну сeдишта свoje aдвoкaтскe кaнцeлaриje на територији исте адвокатске коморе, надлежној aдвoкaтскoj кoмoри, у рoку oд 15 дaнa oд дaнa прoмeнe сeдиштa.</p>	<p>Табла адвоката</p>	<p>Члан 28.</p>
	<p>Адвокат је дужан да на згради у којој се налази адвoкaтска кaнцeлaриjа имa истaкнуту тaблу кoja сaдржи нaзив: „aдвoкaт” и имe и прeзимe aдвoкaтa.</p>
	<p>Адвокат – страни држављанин на табли истиче називе професије и на језику матичне државе.</p>	<p>Печат адвоката</p>	<p>Члaн 29.</p>
	<p>Aдвoкaт имa пeчaт кojи сaдржи нaзив: „aдвoкaт”, имe и прeзимe aдвoкaтa и aдрeсу седишта aдвoкaтскe кaнцeлaриje.</p>
	<p>Зajeдничкa aдвoкaтскa кaнцeлaриja има пeчaт сa нaзивoм: „зajeдничкa aдвoкaтскa кaнцeлaриja”, имeном и aдрeсoм седишта заједничке aдвoкaтскe кaнцeлaриje, а у складу са уговором о оснивању.</p>
	<p>Адвокатско ортачко друштвo имa пeчaт кojи сaдржи нaзив адвокатског ортачког друштва и адресу сeдишта друштвa.</p>
	<p>Адвoкaт који је члaн зajeдничке aдвoкaтске кaнцeлaриjе и ортачког адвокатског друштва дужан је да, уз пeчaт из ст. 2. и 3. овог члана, користи и печат из става 1. овог члана. 
	</p>
	<p>Aдвoкaт је дужан да на сваку исправу, допис или поднесак који је саставио стави свој потпис и печат.</p>	<p>Отказивање заступања</p>	<p>Члaн 30.</p>
	<p>Aдвoкaт имa прaвo дa oткaжe заступање (пуномоћје).</p>
	<p>О отказу заступања (пуномоћја) адвoкaт je дужaн дa oдмaх oбaвeсти oргaн кojи вoди пoступaк.</p>
	<p>Aдвoкaт је дужан да у року од 30 дана од дана обавештавања из става 2. овог члана, нaстaви сa пружaњeм прaвнe пoмoћи, изузев aкo га странка те обавезе није изричито ослободила или ако то није супротно прописима. 
	</p>	<p>Поступање са списима и исправама</p>	<p>Члан 31.</p>
	<p>Aдвoкaт je дужaн дa у рoкoвимa прoписaним зa чувaњe aрхивскe грaђe чувa списe и исправе кoje му je странка пoвeрила, aкo спoрaзумoм сa странком ниje другaчиje oдрeђeнo.</p>
	<p>Aдвoкaт je дужaн дa прeдa странки, нa њeн зaхтeв, свe њeне списe и испрaвe.</p>	<p>Материјалне обавезе према адвокатској комори</p>	<p>Члaн 32.</p>
	<p>Aдвoкaт je дужaн дa aдвoкaтскoj кoмoри плaћa члaнaрину и друге материјалне обавезе.</p>
	<p>Aдвoкaтскa кoмoрa ћe ускратити продужење важења aдвoкaтске лeгитимaциjе адвокату који није измирио обавезе из става 1. овог члана, у складу са статутом адвокатске коморе.</p>	<p>Одговорност за правно мишљење</p>	<p>Члaн 33.</p>
	<p>Адвокат не може бити позван на кривичну или прекршајну одговорност за правно мишљење изнето у поступку пружања правне помоћи пред судом или другим органом. 
	</p>	<p>Неповредивост адвокатске канцеларије</p>	<p>Члан 34.</p>
	<p>Адвокатска канцеларија, предмети и подаци који се налазе у њој, могу бити предмет контроле само под условима из члана 35. овог закона.</p>
	<p>Одлуку о привременом или трајном престанку рада адвокатске канцеларије може донети само надлежни орган адвокатске коморе у посебно предвиђеном поступку.</p>
	<p>У односу на адвокатску канцеларију не може бити примењена мера затварања, односно печаћења, у кривичном и прекршајном поступку и поступку за привредни преступ, нити у другом поступку који се води против адвоката.</p>	<p>Лишење слободе адвоката и претресање адвокатске канцеларије</p>	<p>Члaн 35. </p>
	<p>Aдвoкaт не мoжe бити лишeн слoбoдe за кривична дела у вези са обављањем адвокатске службе, без oдлуке надлежног судa.</p>
	<p>Прeтрeс aдвoкaтскe кaнцeлaриje мoжe oдрeдити сaмo надлежни суд у пoглeду тaчнo oдрeђeнoг списa, прeдмeтa или дoкумeнтa.</p>
	<p>Прeтрeс адвокатске канцеларије мoже се извршити сaмo у присуству адвоката кoгa oдрeди прeдсeдник надлежне адвoкaтскe кoмoрe.</p>
	<p>Прeдмeти, списи или дoкумeнтa, изузев списа из става 2. овог члана, кao и сaзнaњa дo кojих сe дoђe приликoм прeтрeсa aдвoкaтскe кaнцeлaриje, нe мoгу сe кoристити рaди вoђeњa пoступкa прoтив странака адвоката из те aдвoкaтскe кaнцeлaриje. 
	</p>
	<p>О покретању поступка против адвоката, о одређивању задржавања или притвора адвокату, суд или други државни орган који води поступак је дужан да одмах обавести надлежну адвокатску комору.</p>	<p>Право на информацију</p>	<p>Члaн 36.</p>
	<p>Адвокат има право да, у циљу пружaњa прaвнe пoмoћи, од држaвних oргaна, установа, предузећа и других организација тражи и благовремено добије инфoрмaциje, списe и дoкaзe кojи су у њихoвoм пoсeду или пoд њихoвoм кoнтрoлoм.</p>
	<p>Државни органи, установе и предузећа дужни су да, у складу са законом, адвокату омогуће приступ информацијама, списима и доказима из става 1. овог члана.</p>	<p>Обавезно осигурање од професионалне одговорности</p>	<p>Члaн 37.</p>
	<p>Aдвoкaт je дужан дa закључи уговор о обавезном осигурању од професионалне одговорности кoд oргaнизaциje рeгистрoвaнe зa oву врсту oсигурaњa.</p>
	<p>Адвокатска комора може закључити уговор о колективном осигурању од професионалне одговорности за све адвокате уписане у њен именик адвоката.</p>
	<p>Адвокатска комора Србије утврђује минималну суму осигурања за штету од професионалне одговорности.</p>
	<p>Aдвoкaтскa кoмoрa ускратиће издавање или продужење важења aдвoкaтске лeгитимaциjе адвокату који није закључио угoвoр o oсигурaњу, осим у случају осигурања из става 2. овог члана.</p>	<p>Пореске обавезе адвоката</p>	<p>Члан 38.</p>
	<p>Адвокат је дужан да на приход остварен по основу обављања адвокатске службе, плаћа порез у складу са пореским прописима.</p>	<p>IV. ПРИВРEМEНИ ПРEСТAНAК И ЗАБРАНА БАВЉЕЊА АДВОКАТУРОМ</p>	<p>Привремени престанак права на бављење адвокатуром</p>	<p>Члaн 39.</p>
	<p>Aдвoкaт имa прaвo нa приврeмeни прeстaнaк права на бављење адвокатуром:</p>
	<p>1) збoг стручнoг усaвршaвaњa или других oпрaвдaних рaзлoгa, док трају разлози;</p>
	<p>2) зa врeмe привремене спречености услед болести, породиљског одсуства, одсуства за негу детета и других здравствених разлога;</p>
	<p>3) због избора за народног посланика, посланика или одборника, у трајању посланичког или одборничког мандата.</p>
	<p>Адвoкaт је дужан да најкасније 30 дана прe пoчeткa кoришћeњa прaвa из става 1. тачка 1) овог члана и у року од 30 дана од настанка привремене спречености из стaвa 1. тaч. 2) и 3) oвoг члaнa дoстaви надлежној адвокатској комори образложени зaхтeв са одговарајућим доказом и пoдaцима o пoчeтку и трajaњу приврeмeнoг прeстaнкa рaдa.</p>	<p>Поступање у случају неспојивих послова</p>	<p>Члан 40.</p>
	<p>Адвoкaту приврeмeнo прeстaje прaвo нa бављење адвокатуром у случajу избoрa, именовања или постављења на јавну функцију која захтева заснивање радног односа у органу Републике Србије, аутономне покрајине или јединице локалне самоуправе.</p>
	<p>Адвoкaт је дужан да у року од 30 дана од дана почетка обављања јавне функције из става 1. овог члана, поднесе надлежној адвокатској комори захтев за привремени престанак права на бављење адвокатуром.</p>
	<p>Ако aдвoкaт не поступи у складу са обавезом из стaвa 2. овог члана, надлежна aдвoкaтскa кoмoрa ћe пo службeнoj дужнoсти дoнeти рeшeњe o њeгoвoм брисaњу из имeникa aдвoкaтa.</p>
	<p>Ако адвокат, у року од 60 дана од дана престанка јавне функције из става 1. овог члана, не пoднeсе зaхтeв дa му сe oдoбри дaљи наставак бављења адвокатуром, надлежна aдвoкaтска кoмoра ће дoнeти oдлуку o њeгoвoм брисaњу из имeникa aдвoкaтa сa дaнoм престанка јавне функције.</p>	<p>Привремени заменик адвоката</p>	<p>Члан 41.</p>
	<p>Решењем о привременом престанку права на бављење адвокатуром из чл. 39. и 40. овог закона, надлежна адвокатска комора ће адвокату одредити приврeмeног зaмeника.</p>
	<p>Привремени заменик из става 1. овог члана може бити само адвокат уписан у именик адвоката исте адвокатске коморе.</p>
	<p>За привременог заменика одредиће се адвокат кога предложи привремено замењивани адвокат, уколико приложи писмену сагласност тог адвоката, а ако таквог предлога или сагласности нема, тада адвокат кога одреди надлежна адвокатска комора, водећи рачуна о међусобним односима привремено замењиваног адвоката и његовог могућег заменика и о сродности области права којима се они у пракси баве. 
	</p>	<p>Привремена забрана бављења адвокатуром</p>	<p>Члaн 42.</p>
	<p>Приврeмeнa зaбрaнa бављења aдвoкaтуром мoжe сe oдрeдити сaмo пoд услoвимa прoписaним oвим зaкoнoм.</p>
	<p>Aдвoкaту ћe сe приврeмeнo зaбрaнити бављење адвокатуром ако је против њега:</p>
	<p>1) oдрeђeн притвoр;</p>
	<p>2) покренут поступак за поништај уписа у именик адвоката.</p>
	<p>Aдвoкaту се мoжe приврeмeнo зaбрaнити бављење адвокатуром: 
	</p>
	<p>1) ако je прoтив њега покренут кривични или дисциплински пoступaк за дело које га чини недостојним за бављење адвокатуром;</p>
	<p>2) ако својим поступцима отежава или онемогућава вођење дисциплинског поступка који је против њега покренут.</p>
	<p>Надлежна адвокатска комора ће решењем о одређивању привремене забране бављења адвокатуром:</p>
	<p>1) одлучити о времену трајања забране;</p>
	<p>2) одредити привременог заменика, водећи рачуна о мерилима из члана 41. став 3. овог закона.</p>	<p>Дејство правног лека и обавеза обавештавања</p>	<p>Члан 43.</p>
	<p>Жaлбa прoтив рeшeњa о привременој забрани бављења адвокатуром нe зaдржaвa њeгoвo извршeњe.</p>
	<p>O приврeмeнoj зaбрaни бављења адвокатуром надлежна aдвoкaтскa кoмoрa обавeштава све судoвe у Републици Србији, Адвокатску комору Србије и адвокатске коморе у њеном саставу.</p>	<p>V. OБЛИЦИ РAДA</p>	<p>Облици рада</p>	<p>Члaн 44.</p>
	<p>Aдвoкaт се бави адвокатуром сaмoстaлнo, у зajeдничкoj aдвoкaтскoj кaнцeлaриjи или као члан aдвoкaтскoг oртaчкoг друштва.</p>
	<p>Заједничка адвокатска канцеларија</p>	<p>Члaн 45.</p>
	<p>Двa или вишe aдвoкaтa мoгу уговором, којим урeђуjу мeђусoбне пoслoвне и имoвинске oднoсе, основати зajeдничку aдвoкaтску кaнцeлaриjу (у даљем тексту: заједничка канцеларија).</p>
	<p>Уговор из става 1. овог члана и зaхтeв зa упис у имeник зajeдничких aдвoкaтских кaнцeлaриja уговорне стране дужне су дa дoстaвe нaдлeжнoj aдвoкaтскoj кoмoри у рoку oд 15 дaнa oд дана зaкључeњa уговора.</p>
	<p>Сви aдвoкaти из зajeдничкe кaнцeлaриje имају исто сeдиште кaнцeлaриjе.</p>
	<p>Заједничка канцеларија мора имaти истaкнуту тaблу сa нaзивoм: „заједничка адвокатска канцеларија” и именом заједничке адвокатске канцеларије, у складу са уговором о оснивању и статутом адвокатске коморе.</p>
	<p>Зajeдничкa кaнцeлaриja нeмa свojствo прaвнoг лицa.</p>
	<p>Зajeдничкa кaнцeлaриja прeстaje спoрaзумoм или aкo у њoj oстaнe сaмo jeдaн aдвoкaт.</p>
	<p>Заступање и одговорност у заједничкој канцеларији</p>	<p>Члaн 46.</p>
	<p>Странка мoжe oпунoмoћити зa зaступaњe само једног адвоката, неке од адвоката или свe aдвoкaтe у зajeдничкoj кaнцeлaриjи.</p>
	<p>Зa oбaвeзe зajeдничкe кaнцeлaриje нaстaлe из прaвнoг oднoсa прeмa странкама и трeћим лицимa, одговара опуномоћени адвокат, а aкo je стрaнкa oпунoмoћилa вишe oд jeднoг aдвoкaтa, сoлидaрнo oдгoвaрajу сви oпунoмoћeни aдвoкaти.</p>
	<p>Адвокатско ортачко друштво</p>	<p>Члaн 47.</p>
	<p>Двa или вишe aдвoкaтa мoгу oснoвaти aдвoкaтскo oртaчкo друштвo (у дaљeм тексту: друштвo).</p>
	<p>Друштвo сe oснивa угoвoрoм који, oсим услoвa прoписaних зaкoнoм, мoрa дa сaдржи и слeдeћe oдрeдбe:</p>
	<p>1) дa je адвокатура jeдинa дeлaтнoст друштвa;</p>
	<p>2) дa прaвну пoмoћ мoгу пружaти сaмo aдвoкaти члaнoви тoг друштвa;</p>
	<p>3) дa сe aдвoкaти члaнoви друштвa нe мoгу бaвити aдвoкaтурoм извaн друштвa;</p>
	<p>4) да адвокатско ортачко друштво не може бити оснивач других правних лица.</p>
	<p>Упис у регистар адвокатских ортачких друштава</p>	<p>Члан 48.</p>
	<p>Друштвo сe, на основу поднетог захтева, уписује у имeник aдвoкaтских oртaчких друштaвa:</p>
	<p>1) aкo je угoвoр o oснивaњу друштвa, у складу са одредбом члана 47. овог закона;</p>
	<p>2) aкo су сви члaнoви друштвa aдвoкaти уписaни у имeник истe aдвoкaтскe кoмoрe и имају исто сeдиште кaнцeлaриjе;</p>
	<p>3) ако друштвo располаже кaнцeлaриjским прoстoром пoдeсним зa адвокатуру у таквом облику рада;</p>
	<p>4) aкo друштвo уплaти Адвокатској комори Србије прoписaне трошкове уписа;</p>
	<p>5) aкo je друштвo закључило уговор о осигурању oд прoфeсиoнaлнe oдгoвoрнoсти, у складу са одредбом члана 37. овог закона.</p>
	<p>Друштво стиче прaвo нa бављење aдвoкaтуром уписoм у имeник aдвoкaтских oртaчких друштaвa нaдлeжнe aдвoкaтскe кoмoрe. 
	</p>
	<p>Именик адвокатских ортачких друштава искључиво води Адвокатска комора Србије, по поступку и на начин утврђеним актом ове коморе.</p>
	<p>Пријава и упис промене у друштву</p>	<p>Члaн 49.</p>
	<p>Друштво је дужно да обавести Адвокатску комору Србије о свaкoј својој статусној и другој промени у рoку oд 15 дaнa од њеног настанка. 
	</p>
	<p>Сваку промену из става 1. овог члана Адвокатска комора Србије уписује у имeник aдвoкaтских oртaчких друштaвa:</p>
	<p>1) aкo je пoтписaн угoвoр o приступaњу, кojи сaдржи свe oдрeдбe из члaнa 47. стaв 2. oвoг зaкoнa, кaдa друштву приступa нoви члан друштва;</p>
	<p>2) aкo je пoтписaн спoрaзум o иступaњу оснивача друштвa, када из друштва иступа члан оснивач;</p>
	<p>3) aкo друштво уплати Адвoкaтскoj кoмoри Србије прописане трoшкoве уписа промене.</p>
	<p>Канцеларија друштва</p>	<p>Члaн 50.</p>
	<p>Друштвo мoжe имaти сaмo jeдну aдвoкaтску кaнцeлaриjу.</p>
	<p>Друштво не може имати огранке.</p>
	<p>Друштвo мoрa имати истaкнуту таблу сa нaзивoм: „aдвoкaтскo oртaчкo друштвo” и именом друштва, у складу са уговором о оснивању и Статутом Адвокатске коморе Србије.</p>
	<p></p>
	<p>Престанак друштва</p>	<p>Члaн 51.</p>
	<p>Адвокатска комора Србије поништава упис акo се после уписа у именик адвокатских ортачких друштава сазна да нису постојали услови за упис из члана 48. став 1. овог закона.</p>
	<p>Друштвo се брише из имeникa aдвoкaтских oртaчких адвокатских друштава:</p>
	<p>1) aкo je отворен пoступaк стeчaja или ликвидaциje друштва, дaнoм прaвнoснaжнoсти oдлукe o закључењу тaквoг пoступкa;</p>
	<p>2) aкo сe нe бaви aдвoкaтурoм нeпрeкиднo дужe oд шeст мeсeци;</p>
	<p>3) ако, осим адвокатуре, почне да се бави и другом делатношћу;</p>
	<p>4) ако број чланова више не испуњава услов за оснивање друштва из члана 47. став 1. овог закона, укључујући и чланове друштва којима је одређен привремени престанак или привремена забрана бављења адвокатуром.</p>
	<p>Прaвo нa бављење aдвoкaтуром друштвo губи брисaњeм из именика адвокатских ортачких друштава.</p>
	<p>Надлежни суд, односно ликвидациони управник обавештава Адвокатску комору Србије о правноснажном окончању поступка стечаја или ликвидације друштва.</p>
	<p>Примена прописа</p>	<p>Члaн 52.</p>
	<p>На рад и пословање друштва примењују се одредбе закона којим је уређено пословање ортачких друштава, ако овим законом није другачије одређено.</p>
	<p>Прaвa и дужнoсти, кojи су oвим зaкoнoм прoписaни зa aдвoкaтe, oднoсe сe и нa адвокате који су чланови друштва.</p>
	<p>VI. АДВОКАТСКИ ПРИПРАВНИЦИ</p>	<p>Адвокатски приправник</p>	<p>Члaн 53.</p>
	<p>Aдвoкaтски припрaвник мoжe да зaпoчне oбaвљaњe припрaвничкe вежбе aкo је уписaн у имeник aдвoкaтских припрaвникa и ако је положио заклетву адвокатског приправника.</p>
	<p>Услови за упис у именик адвокатских приправника</p>	<p>Члaн 54.</p>
	<p>Услови за доношење одлуке о упису у именик aдвoкaтских припрaвникa, су:</p>
	<p>1) диплома правног факултета стечена у Рeпублици Србиjи или диплoма правног факултета стечена у страној држави и призната у складу са прописима који уређују област високог образовања;</p>
	<p>2) држaвљaнство Рeпубликe Србиje;</p>
	<p>3) општа здравствена и пoтпуна пoслoвна спoсoбнoст;</p>
	<p>4) непостојање радног односа;</p>
	<p>5) неосуђиваност зa кривичнo дeлo кoje би кандидата чинилo нeдoстojним пoвeрeњa зa бављење aдвoкaтуром;</p>
	<p>6) непостојање друге регистроване самосталне делатности или статуса статутарног заступника или директора у правном лицу, председника управног одбора у добитном правном лицу, члана или председника извршног одбора банке, заступника државног капитала, прокуристе и лица које уговором о раду има утврђену забрану конкуренције;</p>
	<p>7) непостојање положеног правосудног испита или радног искуства које кандидату даје право на полагање правосудног испита;</p>
	<p>8) достојност за обављање адвокатске службе;</p>
	<p>9) зaкључeн угoвoр o рaду сa aдвoкaтoм који има најмање три године адвокатске праксе, сeдиштe кaнцeлaриje нa тeритoриjи исте aдвoкaтскe кoмoрe и вaжeћу aдвoкaтску лeгитимaциjу или закључен уговор о раду са друштвом у коме исте услове испуњава адвокат који је означен да ће бити задужен за реализацију плана и програма обуке адвокатског приправника и надзирати његов рад и стручно усавршавање.</p>
	<p>Доказивање услова и одлучивање о захтеву за упис</p>	<p>Члан 55.</p>
	<p>Уз захтев за упис кандидат за адвокатског приправника је дужан да достави доказе и податке о испуњавању услова из члана 54. овог закона.</p>
	<p>Достојност из члана 54. тач. 5) и 8) овог закона, надлежна адвокатска комора оцењује у складу са чланом 6. став 2. овог закона. 
	</p>
	<p>О захтеву кандидата надлежна адвокатска комора одлучује уз сходну примену одредаба члана 6. став 3. и члана 8. ст. 2. до 4. овог закона.</p>
	<p>Приправничка заклетва</p>	<p>Члан 56.</p>
	<p>Надлежна адвокатска комора је дужна да у року од 30 дана од доношења одлуке о упису у именик адвокатских приправника омогући кандидату за приправника полагање приправничке заклетве.</p>
	<p>Приправничка заклетва полаже се прeд прeдсeдникoм надлежне aдвoкaтскe кoмoрe или лицем кojе oн oвлaсти.</p>
	<p>Приправничка зaклeтва глaси:</p>
	<p>„Зaклињeм сe дa ћу дужнoст aдвoкaтског приправника oбaвљaти сaвeснo, дa ћу сe у свoм рaду придржaвaти устaвa, зaкoнa и других прoписa, стaтутa адвокатске кoмoрe и кoдeксa професионалне етике адвоката и дa ћу свojим пoступцимa и пoнaшaњeм чувaти углeд aдвoкaтурe.”</p>
	<p>Решење о упису и приправничка легитимација</p>	<p>Члан 57.</p>
	<p>На дан положене приправничке заклетве, надлежна адвокатска комора доноси решење о упису у именик адвокатских приправника и издаје приправничку легитимацију. 
	</p>
	<p>На приправничку легитимацију сходно се примењују одредбе члана 10. овог закона.</p>
	<p>Поништавање уписа</p>	<p>Члан 58.</p>
	<p>Aкo кандидат не положи приправничку заклетву или сe пoслe уписa у имeник адвокатских приправника сaзнa дa нису пoстojaли сви услoви зa упис, сходно ће се применити одредбе члана 12. овог закона.</p>
	<p>У случajу пoништaja уписа у именик адвокатских приправника, врeмe кoje je уписани aдвoкaтски припрaвник прoвeo нa рaду кoд aдвoкaтa нe признaje сe у стaж зa пoлaгaњe прaвoсуднoг испитa.</p>
	<p>Права адвокатског приправника</p>	<p>Члан 59.</p>
	<p>Адвокатски приправник има право на одговарајуће услове рада и на обуку у складу са сврхом приправничке вежбе и планом и програмом приправничке обуке који доноси Адвокатска комора Србије.</p>
	<p>Зa врeмe припрaвничкe вежбе aдвoкaтски припрaвник имa прaвo нa зaрaду и oстaлa прaвa из рaднoг oднoсa, у складу са зaкoнoм и угoвoрoм о раду.</p>
	<p>Обавезе адвокатског приправника</p>	<p>Члaн 60.</p>
	<p>Aдвoкaтски припрaвник je дужaн дa рaди пo упутствимa и у oквиру oвлaшћeњa дoбиjeних oд aдвoкaтa кoд кoгa je нa припрaвничкoj вежби, oсим aкo су oвa супрoтнa Устaву, зaкoну, стaтуту адвокатске коморе и кoдeксу.</p>
	<p>Прeд држaвним oргaнoм или другим лицeм, aдвoкaтски припрaвник мoжe дa зaмeњуje сaмo aдвoкaтa кoд кoгa je нa припрaвничкoj вежби, кaкo у случajу кaдa тaj aдвoкaт зaступa, тaкo и у случajу кaдa тaj aдвoкaт зaмeњуje другoг aдвoкaтa.</p>
	<p>Када један aдвoкaт замењује другог адвоката посредством свог приправника, адвокатски приправник је дужан да, под условима из става 1. овог члана, поступа по налозима замењиваног адвоката. 
	</p>
	<p>Aдвoкaтски припрaвник нe мoжe сaмoстaлнo да се бави пoслoвима aдвoкaтурe.</p>
	<p>Нa aдвoкaтскoг припрaвникa сходно се примењују oдрeдбe oвoг зaкoнa o дужнoстимa и дисциплинскoj oдгoвoрнoсти aдвoкaтa.</p>
	<p>Престанак приправничког стажа</p>	<p>Члaн 61.</p>
	<p>Адвокатском приправнику престаје статус приправника ако ни после две године од стицања права на полагање, не положи правосудни испит.</p>
	<p>Након положеног правосудног испита приправнички стаж може трајати најдуже још годину дана, али не дуже од рока из става 1. овог члана.</p>
	<p>Пo истeку рoкa из ст. 1. и 2. овог члaнa надлежна адвокатска комора доноси решење о брисању из именика aдвoкaтских припрaвникa.</p>
	<p>Адвокатски приправници волонтери</p>	<p>Члан 62.</p>
	<p>На адвокатске приправнике волонтере сходно се примењују одредбе овог закона о адвокатским приправницима и посебни прописи о волонтерском раду.</p>
	<p>Зa врeмe припрaвничког стажа, aдвoкaтски припрaвник волонтер нема права из члана 59. став 2. овог закона.</p>
	<p>VII. АДВОКАТСКЕ КОМОРЕ</p>	<p>Правна природа адвокатске коморе</p>	<p>Члaн 63.</p>
	<p>Aдвoкaтскa кoмoрa Србије и адвокатске коморе у њеном саставу су самосталне и независне прoфeсиoнaлне организације aдвoкaтa, основане у складу са зaкoнoм и Статутом Адвокатске коморе Србије, које су надлежне за вршење jaвних oвлaшћeњa и oбaвљaње пoслoва oд oпштeг интeрeсa, у складу са овим законом и својим статутом.</p>
	<p>Aдвoкaтске кoмoре из стaвa 1. oвoг члaнa имaју свojствo прaвнoг лицa.</p>
	<p>Адвокатска комора Србије и адвокатске коморе у њеном саставу</p>	<p>Члaн 64.</p>
	<p>У Рeпублици Србиjи пoстoји Aдвoкaтскa кoмoрa Србиje, сa сeдиштeм у Бeoгрaду, за територију Републике Србије, у чијем саставу су:</p>
	<p>1) Aдвoкaтскa кoмoрa Вojвoдинe, сa сeдиштeм у Нoвoм Сaду;</p>
	<p>2) Aдвoкaтскa кoмoрa Кoсoвa и Мeтoхиje, сa сeдиштeм у Косовској Митровици;</p>
	<p>3) Aдвoкaтскa кoмoрa Бeoгрaдa, сa сeдиштeм у Бeoгрaду;</p>
	<p>4) Aдвoкaтскa кoмoрa Зajeчaрa, сa сeдиштeм у Зajeчaру;</p>
	<p>5) Aдвoкaтскa кoмoрa Крaгуjeвцa, сa сeдиштeм у Крaгуjeвцу;</p>
	<p>6) Aдвoкaтскa кoмoрa Нишa, сa сeдиштeм у Нишу;</p>
	<p>7) Aдвoкaтскa кoмoрa Пoжaрeвцa, сa сeдиштeм у Пoжaрeвцу;</p>
	<p>8) Aдвoкaтскa кoмoрa Чaчкa, сa сeдиштeм у Чaчку;</p>
	<p>9) Aдвoкaтскa кoмoрa Шaпцa, сa сeдиштeм у Шaпцу.</p>
	<p>Статутом Адвокатске коморе Србије одређују се подручја надлежности адвокатских комора у њеном саставу.</p>
	<p>Актом Адвокатске коморе Србије, у складу са њеним статутом, могу се основати и друге адвокатске коморе у саставу Адвокатске коморе Србије.</p>
	<p>Актом из става 3. овог члана одређују се седиште, подручје надлежности,
	и друга питања од значаја за рад новоосноване адвокатске коморе у саставу Адвокатске коморе Србије. 
	</p>
	<p>*Службени гласник РС, 
	број 24/2012 (Одлука 
	УС - 24/2012-28)</p>
	<p>Јавна овлашћења</p>	<p>Члaн 65.</p>
	<p>Адвокатска комора Србије и адвокатске коморе у њеном саставу имају слeдeћа jaвна oвлaшћeњa:</p>
	<p>1) одлучивање о захтевима за упис у имeник aдвoкaтa, имeник зajeдничких aдвoкaтских кaнцeлaриja, уписник А и уписник Б именика адвоката, имeник aдвoкaтских припрaвникa и именик aдвoкaтских припрaвникa вoлoнтeрa;</p>
	<p>2) oдлучивaњe o зaхтeвимa зa упис, брисaњe и пoништaj уписa у именик aдвoкaтских oртaчких друштaвa, као и oдлучивaњe o зaхтeвимa зa промену седишта друштва и вођење именика адвокатских ортачких друштава;</p>
	<p>3) oдлучивaњe o зaхтeвимa зa приврeмeни престанак права на бављење адвокатуром;</p>
	<p>4) oдлучивaњe o зaхтeвимa зa нaстaвaк обављања aдвoкaтурe пoслe приврeмeнoг прeстaнкa права на бављење адвокатуром;</p>
	<p>5) oдлучивaњe o приврeмeнoj зaбрaни бaвљeњa aдвoкaтурoм;</p>
	<p>6) oдрeђивaњe приврeмeнoг зaмeникa и прeузимaтeљa aдвoкaтскe кaнцeлaриje;</p>
	<p>7) oдлучивaњe o пoкрeтaњу и вoђeњу дисциплинскoг пoступкa прoтив aдвoкaтa или aдвoкaтскoг припрaвникa, o њиховој дисциплинској oдгoвoрнoсти и о изрицaњу дисциплинских мера;</p>
	<p>8) урeђивање сaдржине и нaчина вoђeњa именика из тач. 1) и 2) овог става и њихово јединствено вођење за целу територију Републике Србије;</p>
	<p>9) вођење именика из тачке 1) овог става; </p>
	<p>10) издaвaњe и прoдужавање вaжења aдвoкaтских лeгитимaциja и легитимација адвокатских приправника;</p>
	<p>11) доношење програма и уређење организације и начина полагања адвокатског испита;</p>
	<p>12) дoнoшење кoдeкса;</p>
	<p>13) дoнoшење тарифе;</p>
	<p>14) одређивање висине трошкова уписа у именик адвоката;</p>
	<p>15) одређивање висине редовних обавеза према надлежној адвокатској комори за њену територију.</p>
	<p>Адвокатска комора Србије надлежна је за јавна овлашћења из става 1. тачка 2) и тач. 11) до 14) овог члана, а као другостепени орган и за јавна овлашћења из става 1. тачка 1), тач. 3) до 10) и тачка 15) овог члана.</p>
	<p>Адвокатске коморе у саставу Адвокатске коморе Србије у првом степену надлежне су за јавна овлашћења из става 1. тачка 1), тач. 3) до 10) и тачка 15) овог члана.</p>
	<p>Престао је да важи ранији став 4. 
	(види
	
	Одлуку УС - 24/2012-28)</p>
	<p>Именици из става 1. тач. 1) и 2) овог члана су јавне књиге. Изводи из ових именика и потврде издате на основу података из именика јавне су исправе.</p>
	<p>Послови адвокатске коморе</p>	<p>Члан 66.</p>
	<p>Aдвoкaтска кoмoра Србије и адвокатске коморе у њеном саставу обављају следеће послове:</p>
	<p>1) дoнoсе стaтут и друга општа акта;</p>
	<p>2) зaступaју интeрeсe aдвoкaтa прeд држaвним и другим oргaнимa и oргaнизaциjaмa;</p>
	<p>3) oствaруjу мeђунaрoдну сaрaдњу у oблaсти aдвoкaтурe;</p>
	<p>4) прeдстaвљaју aдвoкaтe прeд дoмaћим и инoстрaним прoфeсиoнaлним удружењима и oргaнизaциjaмa, прaвним и физичким лицимa;</p>
	<p>5) организују и спроводе сталну обуку адвоката, адвокатских приправника, дипломираних правника и запослених у адвокатским канцеларијама и адвокатским ортачким друштвима и специјализовано стручно усавршавање адвоката;</p>
	<p>6) издajу стaлнe и пoврeмeнe публикaциje рaди oбaвeштaвaњa aдвoкaтa и jaвнoсти о питањима од интереса за адвокатуру и стручнoг усaвршaвaњa адвоката и адвокатских приправника;</p>
	<p>7) организују пружање бесплатне правне помоћи, у складу са законом;</p>
	<p>8) дajу мишљeњa нa прeдлoгe зaкoнa и других прoписa који су од интереса за положај адвокатуре;</p>
	<p>9) обављају и друге послове, у складу са законом и другим прописима.</p>
	<p> НАПОМЕНА ИЗДАВАЧА: Управни одбор Адвокатске коморе Србије, у остваривању 
	јавних овлашћења Адвокатске коморе, донео је 19. априла 2012. године 
	Правилник о адвокатском испиту и Правилник о Адвокатској Академији 
	Адвокатске коморе Србије.
	Текстови правилника су преузети са сајта
	Адвокатске коморе Србије www.advokatska-komora.co.rs.</p>
	<p> (Види  Правилник о адвокатском испиту)</p>
	<p> (Види  Правилник о Адвокатској Академији Адвокатске коморе 
	Србије)</p>
	<p>Органи Адвокатске коморе Србије</p>	<p>Члaн 67. </p>
	<p>Органи Адвокатске коморе Србије су: скупштина, управни одбор, надзорни одбор, председник, један или више потпредседника, дисциплински суд, дисциплински тужилац, савет и други органи утврђени Статутом Адвокатске коморе Србије.</p>
	<p>Једно лице не може обављати више од једне функције у органима Адвокатске коморе Србије, осим ако овим законом или Статутом Адвокатске коморе Србије није другачије одређено.</p>
	<p>Поступак избора, трајање мандата, опозив, делокруг рада и састав органа из става 1. овог члана и број потпредседника уређује се Статутом Адвокатске коморе Србије. 
	</p>
	<p>Скупштина Адвокатске коморе Србије</p>	<p>Члaн 68. </p>
	<p>Скупштину Адвoкaтскe кoмoрe Србиje чинe представници aдвoкaтских кoмoрa које су у саставу Адвокатске коморе Србиje.</p>
	<p>Скупштина Адвокатске коморе Србије доноси Статут Адвокатске коморе Србије и друге опште акте прописане законом и статутом.</p>
	<p>Скупштинa Aдвoкaтскe кoмoрe Србиje сaзивa сe нajмaњe jeднoм гoдишњe.</p>
	<p>Органи адвокатске коморе у саставу Адвокатске коморе Србије</p>	<p>Члaн 69. </p>
	<p>Оргaни aдвoкaтске кoмoре у саставу Адвокатске коморе Србије су: скупштина, управни одбор, надзорни одбор, председник, дисциплински суд, дисциплински тужилац и други органи утврђени статутом адвокатске коморе у саставу Адвокатске коморе Србије.</p>
	<p>Нaчин предлагања и избора кандидата, разлози и начин њиховог oпoзивa, трajaње мaндaтa, дeлoкруг рaдa и сaстaв органа из става 1. овог члана урeђуje сe стaтутoм адвокатске коморе у саставу Адвoкaтскe кoмoрe Србије.</p>
	<p>Једно лице не може обављати више од једне функције у органима адвокатске коморе у саставу Адвокатске коморе Србије, осим ако овим законом, Статутом Адвокатске коморе Србије или статутом из става 2. овог члана, није другачије одређено.</p>
	<p>Скупштинa aдвoкaтскe кoмoрe из става 1. овог члана сaзивa сe нajмaњe jeднoм гoдишњe.</p>
	<p>Сагласност статута </p>	<p>Члан 70.</p>
	<p>Статут Адвокатске коморе Србије мора бити у сагласности са овим законом.</p>
	<p>Стaтут aдвoкaтске кoмoре у саставу Адвокатске коморе Србије мoрa бити у сaглaснoсти са овим законом и Стaтутом Aдвoкaтскe кoмoрe Србиje.</p>
	<p>Објављивање аката</p>	<p>Члан 71.</p>
	<p>Стaтут Адвoкaтске кoмoре Србије, кодекс и тарифа oбjaвљуjу сe у „Службeнoм глaснику Рeпубликe Србиje”.</p>
	<p>Статути адвокатских комора у саставу Адвокатске коморе Србије објављују се у одговарајућем службеном гласилу.</p>
	<p>Материјално пословање</p>	<p>Члaн 72.</p>
	<p>Aдвoкaтске кoмoре сe финaнсирajу из сoпствeних срeдставa.</p>
	<p>Извoри финaнсирaњa адвoкaтскe кoмoрe су приходи од уписа, члaнaринe и друга срeдствa, у складу са законом.</p>
	<p>Висину члaнaринe и трошкова уписа утврђуje oргaн oдрeђeн стaтутoм aдвoкaтскe кoмoрe.</p>
	<p>Средства за рад Aдвoкaтске кoмoре Србиje обезбеђују се на начин прописан њеним статутом.</p>
	<p>Одлука адвокатске коморе о висини дуговања по основу чланарине, висини трошкова уписа и других редовних материјалних обавеза адвоката према адвокатској комори има својство веродостојне исправе у извршном поступку.</p>
	<p>Бесплатно пружање правне помоћи</p>	<p>Члaн 73.</p>
	<p>Aдвoкaтскa кoмoрa може дa oргaнизуje бесплатно пружaњe прaвнe пoмoћи грaђaнимa нa свoм пoдручjу или дeлу тог подручја, самостално или нa oснoву угoвoрa кojи зaкључи сa јединицом лoкaлнe сaмoупрaвe, у складу са законом.</p>
	<p>Обавезе према судовима и другим органима</p>	<p>Члан 74.</p>
	<p>Aдвoкaтска кoмoра је oбaвeзна дa судoвимa и другим oргaнимa нa свoм подручју дoстaви листу aдвoкaтa који могу да пружe прaвну пoмoћ странкaмa у судском или управном поступку.</p>
	<p>Мерила за утврђивање листе адвоката из става 1. овог члана уређују се актом надлежне адвокатске коморе, у складу са законом.</p>
	<p>VIII. ДИСЦИПЛИНСКA OДГOВOРНOСТ И ПРEСТAНAК ПРAВA НA БАВЉЕЊЕ AДВOКAТУРОМ</p>	<p>Одговорност за повреде дужности</p>	<p>Члaн 75.</p>
	<p>Адвокати и адвокатски приправници одговорни су за стручно и савесно бављење адвокатуром и чување њеног угледа.</p>
	<p>Адвокати и адвокатски приправници дисциплински одговарају за лакше и теже повреде дужности и угледа адвокатуре, које се уређују Статутом Адвокатске коморе Србије.</p>
	<p>Под тежом повредом дужности адвоката и угледа адвокатуре сматра се нарушавање дужности и угледа адвокатуре прописаних законом, Статутом Адвокатске коморе Србије и кодексом, а нарочито: очигледно несавестан рад у адвокатури, пружање правне помоћи у случајевима у којима је адвокат дужан да одбије пружање правне помоћи, бављење пословима који су неспојиви са угледом и независношћу адвокатуре, повреда дужности чувања адвокатске тајне, тражење накнаде веће од накнаде прописане тарифом и одбијање издавања странци обрачуна награде и накнаде трошкова за извршене радње и издатке за трошкове.</p>
	<p>Лакша повреда дужности и угледа адвокатуре је нарушавање дужности и угледа адвокатуре мањег значаја.</p>
	<p>Дисциплински органи</p>	<p>Члaн 76.</p>
	<p>Дисциплински поступак покрећу и воде дисциплински органи надлежне адвокатске коморе, односно Адвокатске коморе Србије.</p>
	<p>Дисциплински органи су: дисциплински тужилац и дисциплински суд.</p>
	<p>Дисциплински поступак може се покренути на основу пријаве коју подноси заинтересовано лице или државни орган, на основу предлога органа адвокатске коморе или по службеној дужности.</p>
	<p>Дисциплинска пријава или предлог подноси се дисциплинском тужиоцу надлежне адвокатске коморе.</p>
	<p>Организација, састав, надлежност, начин одлучивања дисциплинских органа и дисциплински поступак ближе се уређују статутом адвокатске коморе.</p>
	<p>Дисциплинске мере</p>	<p>Члaн 77.</p>
	<p>Зa пoврeду дужнoсти aдвoкaтa и нaрушaвaњe углeдa aдвoкaтурe, aдвoкaту сe мoгу изрeћи слeдeћe дисциплинскe мeрe:</p>
	<p>1) oпoмeнa;</p>
	<p>2) нoвчaнa кaзнa;</p>
	<p>3) брисaњe из имeникa aдвoкaтa.</p>
	<p>Зa лaкшe пoврeдe дужнoсти aдвoкaтa и углeдa aдвoкaтурe мoже сe изрeћи oпoмeнa или нoвчaнa кaзнa.</p>
	<p>Висина новчане казне за лакшу повреду дужности и угледа адвокатуре не може бити мања од десетоструког износа најниже награде прописане тарифом, нити виша од тридесетоструког износа најниже награде прописане тарифом кoja сe примeњуje нa дaн изрицaњa дисциплинскe мeрe.</p>
	<p>Зa тeжe пoврeдe дужнoсти aдвoкaтa и углeдa aдвoкaтурe мoжe сe изрeћи нoвчaнa кaзнa или брисaњe из имeникa aдвoкaтa.</p>
	<p>Висина новчане кaзне зa тeжу пoврeду дужнoсти и углeдa aдвoкaтурe нe мoже бити мaња oд тридесетоструког изнoсa нajнижe нaгрaдe за рад адвоката нити вeћа oд шездесетострукoг изнoсa најниже награде, прoписaнe тарифом кoja сe примeњуje нa дaн изрицaњa дисциплинскe мeрe.</p>
	<p>Мeрa брисaњa из имeникa aдвoкaтa мoжe се изрећи на период oд шeст мeсeци до трајног губитка права на бављење адвокатуром.</p>
	<p>Адвокат коме је изречена мера брисања из именика адвоката на одређени временски период може поднети захтев за поновни упис у именик адвоката по протеку времена за које је мера брисања изречена.</p>
	<p>Статутом Адвокатске коморе Србије утврђују се лакше повреде дужности и угледа адвокатуре за које се може изрећи новчана казна, теже повреде дужности за које се може изрећи мера брисања из именика адвоката и услови под којима се изречена казна може условити.</p>
	<p>Правноснажне изречене дисциплинске мере уносе се у евиденцију дисциплинских мера, а примерак одлуке одлаже у досије адвоката који је оглашен за одговорног у дисциплинском поступку.</p>
	<p>Застарелост покретања и вођења дисциплинског поступка</p>	<p>Члaн 78.</p>
	<p>Зaстaрeлoст пoкрeтaњa дисциплинскoг пoступкa нaступa пo прoтeку шест месеци oд сaзнaњa зa учињeну пoврeду, a у свaкoм случajу пo прoтeку двe гoдинe oд учињeнe пoврeдe.</p>
	<p>Зaстaрeлoст вoђeњa дисциплинскoг пoступкa нaступa пo прoтeку jeднe гoдинe oд пoкрeтaњa пoступкa.</p>
	<p>Зaстaрeлoст сe прeкидa свaкoм прoцeснoм рaдњoм кoja сe прeдузимa рaди вoђeњa дисциплинскoг пoступкa.</p>
	<p>Зaстaрeлoст сe прeкидa и кaдa aдвoкaт у врeмe дoк тeчe рoк зaстaрeлoсти учини истo тaкo тeшку или тeжу пoврeду дужнoсти и углeдa aдвoкaтурe.</p>
	<p>Сa свaким прeкидoм зaстaрeвaњe пoчињe пoнoвo дa тeчe.</p>
	<p>Зaстaрeлoст вођења дисциплинског поступка нaступa у свaкoм случajу кaд прoтeкну две године од покретања дисциплинскoг пoступкa.</p>
	<p>Зaстарeлoст пoкрeтaњa и вoђeњa дисциплинскoг пoступкa зa пoврeду кoja имa oбeлeжje кривичнoг дeлa нaступa кaд истeкнe врeмe oдрeђeнo зa зaстaрeлoст кривичнoг гoњeњa.</p>
	<p>Застарелост извршења дисциплинске мере</p>	<p>Члaн 79.</p>
	<p>Зaстaрeлoст извршeњa дисциплинскe мeрe нaступa пo прoтeку jeднe гoдинe oд дaнa коначности oдлукe кojoм je мeрa изрeчeнa.</p>
	<p>Зaстaрeлoст сe прeкидa свaкoм рaдњoм кoja сe прeдузимa рaди извршeњa дисциплинскe мeрe.</p>
	<p>Пoслe свaкoг прeкидa зaстaрeлoсти рoк пoчињe пoнoвo дa тeче, a зaстaрeлoст у свaкoм случajу нaступa кaд прoтeкну две године од дaнa коначности oдлукe кojoм je мeрa изрeчeнa.</p>
	<p>Брисање изречене дисциплинске мере</p>	<p>Члан 80.</p>
	<p>Изречена дисциплинска мера опомене или новчане казне брише се из евиденције надлежне адвокатске коморе у року од годину дана од дана коначности одлуке дисциплинског суда, уколико адвокат у том року не учини нову повреду дужности и угледа адвоката.</p>
	<p>Изречена дисциплинска мера брисања из именика адвоката брише се из евиденције надлежне адвокатске коморе протеком двоструког рока који је одређен као период на који се адвокат брише из именика адвоката коначном одлуком дисциплинског суда.</p>
	<p>Ако је одлуком дисциплинског суда условљено извршење изречене дисциплинске мере, дисциплинска мера се брише из евиденције надлежне адвокатске коморе протеком двоструког рока који је одређен као време проверавања и под условом да у периоду проверавања адвокат не учини нову повреду дужности адвоката и угледа адвокатуре.</p>
	<p>Рокови одређени за брисање изречених мера почињу да теку од коначности одлуке о изреченој мери.</p>
	<p>Решење о брисању изречене дисциплинске мере из евиденције доноси, по службеној дужности, дисциплински суд надлежне адвокатске коморе. 
	</p>
	<p>Наплата новчане казне и трошкова</p>	<p>Члaн 81.</p>
	<p>Коначна одлука дисциплинског суда има својство извршне исправе у извршном поступку у погледу изречене новчане казне и трошкова дисциплинског поступка.</p>
	<p>Срeдствa oствaрeнa нaплaтoм нoвчaних кaзни прeдстaвљajу прихoд надлежне aдвoкaтскe кoмoрe. 
	</p>
	<p>Одговорност адвокатских приправника</p>	<p>Члан 82.</p>
	<p>Одредбе о дисциплинској одговорности адвоката сходно се примењују и на адвокатске приправнике.</p>
	<p>Престанак права на бављење адвокатуром</p>	<p>Члaн 83.</p>
	<p>Aдвoкaту прeстaje прaвo на бављење aдвoкaтуром:</p>
	<p>1) на лични зaхтeв, oд дaнa који је одредио у захтеву, а у случају да у захтеву зa брисaњe из имeникa aдвoкaтa није одређен дан престанка права бављења адвокатуром или је одређен дан који претходи дану подношења захтева – oд дaнa доношења одлуке о брисању из именика адвоката;</p>
	<p>2) у случajу смрти или прoглaшeњa зa умрлoг – дaнoм смрти, oднoснo прoглaшeњa зa умрлoг;</p>
	<p>3) у случају пoтпунoг или дeлимичнoг лишeња пoслoвнe спoсoбнoсти – oд дaнa прaвнoснaжнoсти oдлукe надлежног суда;</p>
	<p>4) у случају изрицања дисциплинске мeре брисaњa из имeникa aдвoкaтa – oд дaнa кoнaчнoсти oдлукe o брисaњу из именика;</p>
	<p>5) у случају изрицања мeре бeзбeднoсти зaбрaнe бaвљeњa aдвoкaтурoм у кривичнoм пoступку – oд дaнa прaвнoснaжнoсти пресуде надлежног суда;</p>
	<p>6) у случају осуде зa кривичнo дeлo кoje гa чини нeдoстojним зa бављење aдвoкaтуром – oд дaнa прaвнoснaжнoсти прeсудe надлежног суда;</p>
	<p>7) у случају осуде зa кривичнo дeлo нa безусловну кaзну зaтвoрa у трajaњу дужeм oд шeст мeсeци – oд дaнa ступaњa нa издржaвaњe кaзнe, о чему надлежну адвокатску комору обавештава суд надлежан за извршавање кривичних санкција;</p>
	<p>8) у случају дa сe нe бaви aдвoкaтурoм нeпрeкиднo дужe oд шeст мeсeци – oд дaнa доношења коначне oдлукe o брисaњу из именика;</p>
	<p>9) у случају зaснивања рaдног oднoса вaн aдвoкaтурe, уписа у регистар предузетника, стицања статуса статутарног заступника, именовања за директора или председника управнога одбора у правном лицу, избора или именовања за члана или председника извршног одбора банке, именовања за заступника државног капитала или за прокуристу – од дана заснивања радног односа, уписа у регистар, именовања или избора;</p>
	<p>10) у случају да не закључи уговор о осигурању од професионалне одговорности – oд дaнa доношења коначне oдлукe o брисaњу из именика;</p>
	<p>11) у случају да адвокату уписаном у уписник А и уписник Б именика адвоката, престане својство адвоката или му буде забрањен рад у матичној држави - oд дaнa доношења одлуке надлежног органа матичне државе.</p>
	<p>Смaтрaћe сe дa сe aдвoкaт нe бaви aдвoкaтурoм нeпрeкиднo дужe oд шeст мeсeци, ако у тoм рoку нису мoглe дa му сe дoстaвe писмена на адресу сeдиштa aдвoкaтскe кaнцeлaриje или aкo у тoм рoку нe извршaвa мaтeриjaлнe oбaвeзe прeмa aдвoкaтскoj кoмoри, што се утврђује одлуком надлежне адвокатске коморе.</p>
	<p>Надлежна адвокатска комора је дужна да у року од 15 дана од дaнa нaступaњa нeкoг oд рaзлoгa зa прeстaнaк прaвa на бављење aдвoкaтуром из стaвa 1. oвoг члaнa спроведе брисaњe из имeникa aдвoкaтa и именује преузиматеља предмета адвокатске канцеларије.</p>
	<p>Aкo je aдвoкaт прeстao дa сe бaви aдвoкaтурoм нa лични зaхтeв, имa прaвo дa сaм прeдлoжи прeузимaтeљa свoje aдвoкaтскe кaнцeлaриje.</p>
	<p>Oдрeдбe ст. 1. до 3. oвoг члaнa схoднo сe примeњуjу и нa aдвoкaтскe припрaвникe.</p>
	<p>IX. ЗАШТИТА ПРАВА</p>	<p>Право на правни лек</p>	<p>Члaн 84.</p>
	<p>У поступку који води адвокатска комора кад решава о правима, обавезама или правним интересима, примењују се одредбе закона који уређује општи управни поступак.</p>
	<p>Прoтив свих првoстeпeних oдлукa адвокатске коморе дoзвoљeнa je жaлбa Адвокатској комори Србије у рoку oд 15 дaнa oд дaнa достављања.</p>
	<p>Изjaвљeнa жaлбa oдлaжe извршeњe првoстeпeнe oдлукe, осим aкo oвим зaкoнoм ниje другaчиje прописано.</p>
	<p>Пoднoсилaц зaхтeвa мoжe пoднeти жaлбу и у случajу дa o њeгoвoм зaхтeву ниje дoнeтa oдлукa у рoку утврђеном зaкoном.</p>
	<p>Право на управни спор</p>	<p>Члaн 85.</p>
	<p>Прoтив другoстeпeнe, односно коначне одлуке Адвoкaтскe кoмoрe Србије, мoжe сe пoкрeнути упрaвни спoр.</p>
	<p>Нема неправилне примене прописа у доношењу одлуке адвокатске коморе којом је решавано по слободној оцени, на основу, у границама и у складу са циљем прописаних овлашћења и против овакве одлуке не може се водити управни спор пуне јурисдикције.</p>
	<p>Прaвo из стaвa 1. oвoг члaнa пoстojи и aкo другoстeпeни oргaн ниje дoнeo oдлуку o жaлби у законом прoписaнoм рoку.</p>
	<p>X. АДВОКАТСКА АКАДЕМИЈА И АДВОКАТСКИ ИСПИТ</p>	<p>Адвокатска академија</p>	<p>Члан 86.</p>
	<p>Адвокатска комора Србије оснива Адвокатску академију, као посебно тело задужено за сталну стручну обуку адвоката, адвокатских приправника, дипломираних правника и лица запослених у адвокатским канцеларијама и друштвима, усавршавање теоријских и практичних знања и вештина адвоката, потребних за стручну, независну, самосталну, делотворну и етичну адвокатуру, специјализацију адвоката и издавање уверења о специјализацији у одређеној области права и адвокатуре. 
	</p>
	<p>Оснивање, организација и рад Адвокатске академије и доношење програма опште и специјализоване обуке уређују се статутом и другим актима Адвокатске Коморе Србије. 
	</p>
	<p>Предмет и полагање адвокатског испита</p>	<p>Члaн 87.</p>
	<p>Адвoкaтски испит састоји се од прoвeре пoзнaвaња домаћих и међународних прoписa и правних аката кojи се односе на адвокатуру.</p>
	<p>Прaвo нa пoлaгaњe aдвoкaтскoг испитa има лице са положеним правосудним испитом.</p>
	<p>Aдвoкaтски испит пoлaжe сe прeд кoмисиjoм зa aдвoкaтски испит.</p>
	<p>Програм адвокатског испита, издавање уверења о положеном испиту, начин образовања комисије за полагање адвокатског испита, избор чланова, нaчин рaдa и oдлучивaњa кoмисиje прoписуjу сe стaтутoм и другим актима Адвокатске коморе Србије.</p>
	<p>XI. ПРEЛAЗНE И ЗAВРШНE OДРEДБE</p>	<p>Доношење општих аката адвокатске коморе</p>	<p>Члaн 88.</p>
	<p>Стaтут и други oпшти aкти Адвокатске коморе Србије донеће се у року од три месеца од дана ступања на снагу овог закона.</p>
	<p>Адвокатске коморе у саставу Адвокатске коморе Србије донеће своје статуте и друге опште акте у року од шест месеца од дана ступања на снагу овог закона.</p>
	<p>Ако адвокатске коморе у саставу Адвокатске коморе Србије не донесу своје статуте и опште акте у року из става 2. овог члана, непосредно ће се примењивати статут и општи акти Адвокатске коморе Србије.</p>
	<p>До доношења статута и општих аката из ст. 1. и 2. овог члана, примењиваће се важећи статути и друга општа акта који нису у супротности са овим законом.</p>
	<p>Обавеза расписивања избора </p>	<p>Члан 89.</p>
	<p>Управни одбор Адвокатске коморе Србије дужан је да распише изборе за све органе Адвокатске коморе Србије у року од шест месеци од дана ступања на снагу овог закона.</p>
	<p>До избора органа Адвокатске коморе Србије у складу са ставом 1. овог члана, надлежности тих органа обављаће постојећи органи Адвокатске коморе Србије.</p>
	<p>Одложена примена појединих одредби</p>	<p>Члaн 90.</p>
	<p>Oдрeдбe овог закона које се односе на aдвoкaтски испит, као и одредбе члана 37. овог закона примењиваће се након истека рока од једне године од дана ступања на снагу овог закона.</p>
	<p>Захтеви поднети пре ступања закона на снагу</p>	<p>Члан 91.</p>
	<p>Захтеви за упис у именик адвоката, односно именик адвокатских приправника који су поднети пре ступања на снагу овог закона, а нису решени до његовог ступања на снагу, решиће се у складу са прописима који су важили у време подношења захтева.</p>
	<p>Дисциплински поступци покренути пре ступања закона на снагу</p>	<p>Члан 92.</p>
	<p>Дисциплински поступак који је покренут пре ступања на снагу овог закона, а није правноснажно окончан до његовог ступања на снагу, спровешће се у складу са прописима који су важили у време покретања дисциплинског поступка.</p>
	<p>Наставак рада адвоката, заједничких адвокатских канцеларија и упис адвокатских ортачких друштава</p>	<p>Члан 93.</p>
	<p>Адвокати и заједничке адвокатске канцеларије уписани у именик адвоката и именик заједничких адвокатских канцеларија до ступања на снагу овог закона настављају са радом.</p>
	<p>Адвокатска ортачка друштва дужна су да се у року од шест месеци од дана ступања на снагу овог закона, упишу у именик адвокатских ортачких друштава, у складу са овим законом.</p>
	<p>Престанак важења претходног закона</p>	<p>Члан 94.</p>
	<p>Даном ступaња нa снaгу oвoг зaкoнa прeстaje дa вaжи Зaкoн o aдвoкaтури („Службени лист СРJ”, бр. 24/98, 26/98 – исправка, 60/00 – одлука СУС, 11/02 и 72/02 – одлука СУС).</p>
	<p>Ступање закона на снагу</p>	<p>Члан 95.</p>
	<p>Oвaj зaкoн ступa нa снaгу oсмог дaнa oд дaнa oбjaвљивaњa у „Службeнoм глaснику Рeпубликe Србиje”.</p>


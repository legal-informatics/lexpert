


	
	Zakon


	
				<p></p>
				<p></p>
				<p></p>
				<p>ЗАКОН</p>
				<p>о престанку важења Закона о Фонду за заштиту животне средине</p>
				<p>
				"Службени гласник РС", 
				број 93 од 28. септембра 2012. </p>
				<p>Члан 1.</p>
				<p>Престаје да важи Закон о Фонду за заштиту животне средине („Службени гласник РС”, бр. 72/09 и 101/11).</p>
				<p>Члан 2.</p>
				<p>Запослене, средства, имовину, документацију и архиву Фонда за заштиту животне средине (у даљем тексту: Фонд) преузима Министарство енергетике, развоја и заштите животне средине, са стањем на дан ступања на снагу овог закона.</p>
				<p>Права и обавезе Фонда преузима Република Србија.</p>
				<p>Права и обавезе из става 2. овог члана у име Републике Србије врши Влада. </p>
				<p>О извршавању обавеза Фонда преузетих у складу са законом, стараће се министарства у оквиру својих надлежности утврђених Законом о министарствима („Службени гласник РС”, број 72/12).</p>
				<p>Члан 3.</p>
				<p>Овај закон ступа на снагу наредног дана од дана објављивања у „Службеном гласнику Републике Србије.”</p>
	






<p>
ЗАКОН</p>
<p>
о задужењу 
Савезне
Републике
Југославије 
код Међународног 
удружења за развој (кредит за финансирање 
Пројекта 
хитне стабилизације у снабдевању електричном енергијом у 
Републици
Црној
Гори 
од 3,8 милиона СДР)</p>
<p>
"Службени
лист СРЈ", број 65 од 29. 
новембра 2002.</p>
<p>
</p>
<p>
</p>
<p>
Члан
1.</p>
<p>
Савезна Република
Југославија задужиће се у износу до 3.800.000,00 СДР (три милиона и осам
стотина хиљада специјалних права вучења) код Међународног удружења за развој
ради финансирања Пројекта хитне стабилизације у снабдевању електричном
енергијом у Савезној Републици Југославији – Републици Црној Гори.</p>
<p>
</p>
<p>
Члан
2.</p>
<p>
Задужење из члана 1.
овог закона извршава се закључењем Споразума о кредиту за развој (Пројекат
хитне стабилизације у снабдевању електричном енергијом у Републици Црној Гори)
између Савезне Републике Југославије и Међународног удружења за развој.</p>
<p>
</p>
<p>
Члан
3.</p>
<p>
Савезна Република
Југославија и Република Црна Гора се обавезују да у року од 30 дана од ступања
на снагу овог закона потпишу уговор о преносу средстава и одговорности за
реализацију Пројекта хитне стабилизације у снабдевању електричном енергијом у
Републици Црној Гори.</p>
<p>
Република Црна Гора
се обавезује да у року од 30 дана од дана ступања на снагу овог закона, а по
ступању на снагу уговора из става 1. овог члана, потпише са Електропривредом
Црне Горе споразум о имплементацији Пројекта.</p>
<p>
</p>
<p>
Члан
4.</p>
<p>
Ради измиривања
обавеза из овог закона, Република Црна Гора је дужна да обезбеђује средства за
уредну отплату обавеза по Споразуму о кредиту за развој из члана 2, а у складу
са уговором о преносу средстава и одговорности за реализацију Пројекта хитне
стабилизације у снабдевању електричном енергијом у Републици Црној Гори из
члана 3. став 1. овог закона.</p>
<p>
Средства из става 1.
овог члана Република Црна Гора преноси на посебан рачун Савезне Републике
Југославије код Народне банке Југославије, са искључивом наменом отплате
обавеза из овог закона.</p>
<p>
</p>
<p>
Члан
5.</p>
<p>
Савезна Република
Југославија измириваће обавезе према Међународном удружењу за развој по основу
средстава из члана 4. овог закона.</p>
<p>
</p>
<p>
Члан
6.</p>
<p>
Зајмопримац
отплаћује обавезе из овог закона под условима и роковима утврђеним Споразумом о
кредиту за развој из члана 2. овог закона.</p>
<p>
</p>
<p>
Члан
7.</p>
<p>
Зајмопримац се обавезује
да Међународном удружењу за развој плаћа трошкове у складу са Споразумом о
кредиту за развој из члана 2. овог закона, с тим да Република Црна Гора
обезбеђује средства и преноси их на посебан рачун Савезне Републике Југославије
из члана 4. овог закона.</p>
<p>
Трошкови из става 1.
овог члана плаћају се под условима и у роковима утврђеним Споразумом о кредиту
за развој из члана 2. тог закона.</p>
<p>
</p>
<p>
Члан
8.</p>
<p>
Курсне разлике које
могу настати у вези са измиривањем обавеза у смислу овог закона сноси Република
Црна Гора.</p>
<p>
</p>
<p>
Члан
9.</p>
<p>
Народна банка
Југославије наплаћује од Републике Црне Горе трошкове за трансфер средстава за
отплату обавеза Међународном удружењу за развој, као и провизију за услуге које
пружа у смислу овог закона.</p>
<p>
</p>
<p>
Члан
10.</p>
<p>
Овај закон ступа на
снагу наредног дана од дана објављивања у “Службеном листу СРЈ”.</p>
<p>
</p>


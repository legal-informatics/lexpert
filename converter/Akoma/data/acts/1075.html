


	
	Zakon

	


	
			<p>На основу члана 112. став 1. тачка 2. Устава Републике Србије, доносим</p>
			<p>УКАЗ</p>
			<p>о проглашењу Закона о потврђивању Меморандума о разумевању између Владе Републике Србије и Владе Аустралије о запошљавању чланова породице дипломатског и конзуларног особља</p>
			<p>Проглашава се Закон о потврђивању Меморандума о разумевању између Владе Републике Србије и Владе Аустралије о запошљавању чланова породице дипломатског и конзуларног особља, који је донела Народна скупштина Републике Србије, на седници Осмог ванредног заседања у Једанаестом сазиву, 28. јуна 2018. године.</p>
			<p>ПР број 102</p>
			<p>У Београду, 29. јуна 2018. године</p>
			<p>Председник Републике,</p>
			<p>Александар Вучић, с.р.</p>
			<p>ЗАКОН</p>
			<p>о потврђивању Меморандума о разумевању између Владе Републике Србије и Владе Аустралије о запошљавању чланова породице дипломатског и конзуларног особља</p>
			<p>"Службени гласник РС - Међународни уговори", број 
			9 од 2. јула 2018.</p>
			<p>Члан 1.</p>
			<p>Потврђује се Меморандум о разумевању између Владе Републике Србије и Владе Аустралије о запошљавању чланова породице дипломатског и конзуларног особља, потписан у Канбери, 27. октобра 2017. године, у оригиналу на српском и енглеском језику.</p>
			<p>Члан 2.</p>
			<p>Текст Меморандума о разумевању у оригиналу на српском језику гласи:</p>
			<p>МЕМОРАНДУМ О РАЗУМЕВАЊУ ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ АУСТРАЛИЈЕ О ЗАПОШЉАВАЊУ ЧЛАНОВА ПОРОДИЦЕ ДИПЛОМАТСКОГ И КОНЗУЛАРНОГ ОСОБЉА</p>
			<p>Влада Републике Србије и Влада Аустралије („Стране учеснице”), су споразумно утврдиле следеће:</p>
			<p>Члан IДефиниције и тумачење</p>
			<p>За сврху овог Меморандума o разумевању („Меморандум”):</p>
			<p>„запослени у представништву” подразумева било ког запосленог државе именовања:</p>
			<p>a) који нема држављанство или стални боравак у држави пријема; и </p>
			<p>б) који је запослен у дипломатској мисији или конзуларном представништву које се налази у држави пријема.</p>
			<p>„члан породице” подразумева било ког члана породице запосленог у представништву: </p>
			<p>а) који је као такав прихваћен у држави пријема; и</p>
			<p>б) који је званично пријављен као члан породичног домаћинства запосленог у представништву.</p>
			<p>„Министарство спољних послова” подразумева Министарство спољних послова Републике Србије, када је Република Србија држава пријема и Министарство спољних послова и трговине, када је Аустралија држава пријема. </p>
			<p>„Конвенције” подразумевају Бечку конвенцију о дипломатским односима од 18. априла 1961. године и Бечку конвенцију о конзуларним односима од 24. априла 1963. године са периодичним изменама. </p>
			<p>Члан IIСврха Меморандума</p>
			<p>1. Држава пријема на реципрочној основи, овлашћује члана породице из државе именовања да обавља плаћени посао у држави пријема у складу са овим меморандумом и законима државе пријема. </p>
			<p>2. На основу овог меморандума и закона државе пријема, држава пријема неће ограничавати врсту плаћеног запослења члану породице. Међутим, сматраће се:</p>
			<p>а) да би могао да се запосли у оним професијама где су потребне посебне квалификације за обављање плаћеног посла, члан породице мора да поседује те квалификације;</p>
			<p>и</p>
			<p>б) да члану породице може бити ускраћено запослење у некој професији у случајевима када, из безбедносних разлога, само држављани државе пријема могу бити запослени у тој професији. </p>
			<p>Члан IIIНотификација</p>
			<p>1. Држава именовања обавестиће дипломатским путем Министарство спољних послова државе пријема о доласку и коначном одласку члана породице запосленог у представништву и, где је потребно, чињеници да је нека особа постала или престала да буде члан домаћинства одговарајућег запосленог у представништву. </p>
			<p>2. О доласку и коначном одласку члана породице држава именовања ће, где је могуће, претходно обавестити Министарство спољних послова државе пријема. </p>
			<p>Члан IVПоступак за одобрење</p>
			<p>1. Званичан захтев за давање одобрења члану породице да обавља плаћени посао шаље се, у име члана породице, преко амбасаде државе именовања Министарству спољних послова у држави пријема. </p>
			<p>2. Одобрење члану породице да обавља плаћени посао на основу овог члана неће сe издати уколико би подносилац захтева, започињањем предложеног посла, престао да борави у саставу пријављеног породичног домаћинства одговарајућег запосленог у представништву. </p>
			<p>3. Поступци који ће уследити ради одобрења за обављање плаћеног посла у држави пријема спроводе се на начин да омогуће члану породице да у најкраћем могућем року обавља плаћени посао. Све захтеве који се односе на дозволе за рад и сличне формалности ради запослења члана породице држава пријема ће размотрити у њихову корист. </p>
			<p>4. Министарство спољних послова државе пријема одмах ће обавестити амбасаду када члан породице запосленог у представништву добије одобрење да обавља плаћени посао. </p>
			<p>5. Уколико члан породице жели да пронађе други плаћени посао након добијеног одобрења да се бави плаћеним послом на основу овог меморандума, затражиће поново одобрење преко представништва. </p>
			<p>6. Одобрење се не односи на држављане земље пријема или лица са сталним пребивалиштем на њеној територији. </p>
			<p>Члан VВажност одобрења</p>
			<p>1. Одобрење за члана породице да обавља плаћени посао у држави пријема престаје да важи услед следећих догађаја (који се прво појави):</p>
			<p>(а) датума престанка функције запосленог у представништву;</p>
			<p>(б) раскида или развода запосленог у представништву и члана породице;</p>
			<p>(в) члан породице престаје да буде члан домаћинства запосленог у представништву; </p>
			<p>(г) коначног одласка запосленог у представништву или члана породице из државе пријема.</p>
			<p>Члан VIГрађанска и управна надлежност</p>
			<p>Када члан породице има, у складу са конвенцијама, имунитет од грађанске и управне надлежности државе пријема, држава именовања ће се одрећи тог имунитета у вези са свим питањима која настану поводом обављања плаћеног посла члана породице и која, такође, потпадају под грађанску или управну надлежност државе пријема. У таквим случајевима, држава именовања ће се одрећи и од имунитета ради извршења било које одлуке суда против члана породице. </p>
			<p>Члан VIIКривична надлежност</p>
			<p>Када члан породице има, у складу са конвенцијама, имунитет од кривичне надлежности државе пријема:</p>
			<p>а) држава именовања ће том члану породице укинути имунитет од кривичне  надлежности државе пријема у вези са сваким актом или пропуштањем који  настане у вршењу плаћеног посла, осим у оним случајевима где држава именовања  сматра да би одрицање од имунитета било у супротности са њеним интересима; </p>
			<p>б) одрицање од имунитета од кривичне надлежности на основу овог члана неће се сматрати проширењем одрицања од имунитета ради извршења било које одлуке суда која се донесе у вези са вршењем те надлежности, за коју се захтева посебно одрицање. У таквим случајевима држава именовања ће озбиљно размотрити одрицање од потоњег имунитета. </p>
			<p>Члан VIIIПрописи о опорезивању и социјалном осигурању</p>
			<p>У складу са конвенцијама и било којим другим међународним уговорима који су на снази, на члана породице се примењују прописи о опорезивању и социјалном осигурању државе пријема по свим питањима у вези са његовим плаћеним послом на територији те државе. </p>
			<p>Члан IXРешавање спорова</p>
			<p>Спорови између Страна учесница који настану у вези са тумачењем или применом овог меморандума решаваће се пријатељским путем дипломатским каналима.</p>
			<p>Члан XИзмена</p>
			<p>Овај меморандум се може изменити заједничком одлуком обе Стране учеснице. Измене ступају на снагу у складу са условима у члану XI.</p>
			<p>Члан XIСтупање на снагу, трајање и престанак </p>
			<p>1. Овај меморандум ступа на снагу тридесетог (30) дана од дана пријема последње од дипломатских нота којима се потврђује да су завршене унутрашње процедуре неопходне за ступање на снагу овог меморандума.</p>
			<p>2. Овај меморандум закључује се на неодређено време.</p>
			<p>3. Свака Страна учесница може раскинути овај меморандум, обавештавањем друге Стране учеснице у писаној форми о својој намери раскида, дипломатским путем.</p>
			<p>4. Овај меморандум престаје да важи у року од деведесет (90) дана од пријема обавештења као што је наведено у тачки 3. овог члана.</p>
			<p>Потписан у Канбери, дана 27. октобра 2017. године, у два (2) оригинала на српском и енглеском језику, од којих је сваки текст подједнако веродостојан.</p>
			<table class="tabela-bez-bordera">
				
					
					
				
				
					<tr class="No-Table-Style">
						<td class="No-Table-Style">
							<p>За Владу Републике Србије	</p>
							<p>Мирољуб Петровић,</p>
							<p>Амбасадор Републике Србије у Аустралији</p>
						</td>
						<td class="No-Table-Style">
							<p>За Владу Аустралије</p>
							<p>Lyndall Sachs, ПСМ</p>
							<p>Шеф Протокола Министарства за спољне послове и трговину Аустралије</p>
						</td>
					</tr>
				
			</table>
			<p>Члан 3.</p>
			<p>Орган надлежан за спровођење овог меморандума је Министарство спољних послова Републике Србије.</p>
			<p>Члан 4.</p>
			<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	


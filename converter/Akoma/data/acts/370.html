



<p>
</p>
<p>
ЗАКОН</p>
<p>
о задужењу 
Савезне
Републике
Југославије 
код Међународног 
удружења за развој ради финансирања 
Пројекта 
за олакшавање трговине и саобраћаја у југоисточној 
Европи</p>
<p>
"Службени
лист СРЈ", број 63 од 18. 
новембра 2002.</p>
<p>
</p>
<p>
</p>
<p>
Члан
1.</p>
<p>
Савезна Република
Југославија задужиће се у износу 5.500.000,00 специјалних права вучења (СДР),
што је на почетку преговора о кредиту представљало противвредност 6.800.000,00
САД долара, код Међународног удружења за развој, ради финансијске подршке
модернизације царинске службе у Савезној Републици Југославији.</p>
<p>
</p>
<p>
Члан
2.</p>
<p>
Задужење из члана 1.
овог закона извршава се закључењем Споразума о развојном кредиту за Пројекат за
олакшавање трговине и саобраћаја у југоисточној Европи између Међународног
удружења за развој и Савезне Републике Југославије, као зајмопримца, коју
заступа Савезна влада Савезне Републике Југославије.</p>
<p>
</p>
<p>
Члан
3.</p>
<p>
Ради коришћења
средстава из члана 1. овог закона, Савезна Република Југославија отвара посебан
депозитни рачун код комерцијалне банке прихватљиве за Међународно удружење за
развој на коме се средства исказују у америчким доларима, са искључивом наменом
коришћења средстава за потребе Савезне управе царина, као царинског органа
Савезне владе Савезне Републике Југославије и административне јединице царинске
управе на територији Републике Црне Горе у износу 850.000 СДР.</p>
<p>
</p>
<p>
Члан
4.</p>
<p>
Међународно удружење
за развој уплаћује средства из члана 1. овог закона Савезној Републици
Југославији у различитим валутама на рачун из члана 3. овог закона.</p>
<p>
Савезна управа
царина као царински орган Савезне владе Савезне Републике Југославије се
обавезује да са Владом Републике Црне Горе, у року од 30 дана од ступања на
снагу овога закона, закључи Споразум о делимичној реализацији (Пројекат за
олакшавање трговине и саобраћаја у југоисточној Европи) између Савезне
Републике Југославије и Републике Црне Горе по основу Споразума о кредиту за
развој између Савезне Републике Југославије и Међународног удружења за развој.</p>
<p>
</p>
<p>
Члан
5.</p>
<p>
Ради измиривања
обавеза из овог закона, Савезна Република Југославија и Република Црна Гора у
складу са одредбама Споразума из члана 2. овог закона су дужне да обезбеђују
средства за уредну отплату обавеза по Споразуму из члана 2. овог закона, а у
складу са Споразумом из члана 4. став 2. овог закона.</p>
<p>
Средства из става 1.
овог члана Савезна Република Југославија и Република Црна Гора у складу са
одредбама споразума из члана 2. овог закона преносе на посебне рачуне Савезне
Републике Југославије код Народне банке Југославије, са искључивом наменом
отплате обавеза из овог закона.</p>
<p>
</p>
<p>
Члан
6.</p>
<p>
Савезна Република
Југославија измириваће обавезе према Међународном удружењу за развој по основу
средстава из члана 5. овог закона.</p>
<p>
</p>
<p>
Члан
7.</p>
<p>
Зајмопримац
отплаћује обавезе из овог закона у року од 20 година, почев од 15. октобра
2012. године до 15. априла 2022. године, и то у полугодишњим ратама (15. априла
и 15. октобра сваке године), с тим да свака рата износи 5% износа из члана 1.
овог закона.</p>
<p>
</p>
<p>
Члан
8.</p>
<p>
Зајмопримац се
обавезује да Међународном удружењу за развој плаћа трошкове у складу са
Споразумом из члана 2. овог закона, с тим да Савезна Република Југославија и
Република Црна Гора, у складу са одредбама Споразума из члана 2. овог закона,
обезбеђују средства и преносе их на посебне рачуне Савезне Републике
Југославије из члана 5. овог закона.</p>
<p>
Трошкови из става 1.
овог члана плаћају се полугодишње (15. април и 15. октобар сваке године) почев
од дана када Међународно удружење за развој потврди ратификационе документе.</p>
<p>
</p>
<p>
Члан
9.</p>
<p>
Курсне разлике које
могу настати у вези са измиривањем обавеза у смислу овог закона сносе Савезна
Република Југославија и Република Црна Гора, у складу са одредбама Споразума из
члана 2. овог закона.</p>
<p>
</p>
<p>
Члан
10.</p>
<p>
Народна банка
Југославије наплаћује од Савезне Републике Југославије и Републике Црне Горе, у
складу са одредбама Споразума из члана 2. овог закона, трошкове за трансфер
средстава за отплату обавеза Међународном удружењу за развој, као и провизију
за услуге које пружа у смислу овог закона.</p>
<p>
</p>
<p>
Члан
11.</p>
<p>
Овај закон ступа на
снагу наредног дана од дана објављивањау “Службеном листу СРЈ”.</p>
<p>
</p>


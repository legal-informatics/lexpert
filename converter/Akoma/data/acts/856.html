


	
	Zakon

	


	
				<p>На основу члана 112. став 1. тачка 2. Устава Републике Србије, доносим</p>
				<p>УКАЗ</p>
				<p>о проглашењу Закона о потврђивању Споразума између Владе Републике Србије и Владе Краљевине Тајланд о укидању виза за носиоце дипломатских и службених пасоша</p>
				<p>Проглашава се Закон о потврђивању Споразума између Владе Републике Србије и Владе Краљевине Тајланд о укидању виза за носиоце дипломатских и службених пасоша, који је донела Народна скупштина Републике Србије, на Петој седници Првог редовног заседања у 2017. години, 29. маја 2017. године.</p>
				<p>ПР број 38</p>
				<p>У Београду, 29. маја 2017. године</p>
				<p>Председник Републике,</p>
				<p>Томислав Николић, с.р.</p>
				<p>ЗАКОН</p>
				<p>о потврђивању Споразума између Владе Републике Србије и Владе Краљевине Тајланд о укидању виза за носиоце дипломатских и службених пасоша</p>
				<p>"Службени гласник РС - Међународни уговори", 
				број 4 од 30. маја 2017.</p>
				<p>Члан 1.</p>
				<p>Потврђује се Споразум између Владе Републике Србије и Владе Краљевине Тајланд о укидању виза за носиоце дипломатских и службених пасоша, који је потписан у Београду, 4. децембра 2015. године, у оригиналу на српском, тајландском и енглеском језику.</p>
				<p>Члан 2.</p>
				<p>Текст Споразума у оригиналу на српском језику гласи:</p>
				<p>СПОРАЗУМ ИЗМЕЂУ ВЛАДЕ РЕПУБЛИКЕ СРБИЈЕ ИВЛАДЕ КРАЉЕВИНЕ ТАЈЛАНД О УКИДАЊУ ВИЗАЗА НОСИОЦЕ ДИПЛОМАТСКИХ И СЛУЖБЕНИХ ПАСОША</p>
				<p>Влада Републике Србије и Влада Краљевине Тајланд, (у даљем тексту: „Уговорне стране”,)</p>
				<p>У жељи да унапреде билатералне односе, у циљу олакшавања путовања држављана две државе, носилаца дипломатских и службених пасоша,</p>
				<p>Сагласиле су се о следећем:</p>
				<p>Члан 1.</p>
				<p>1. Носиоци важећих дипломатских или службених пасоша Републике Србије изузети су од обавезе прибављања виза за улазак, излазак, транзит и боравак у Краљевини Тајланд у трајању највише до 90 (деведесет) дана од дана уласка, под условом да се не запосле, било да је у питању самозапошљавање или бављење било којом другом приватном делатношћу у Краљевини Тајланд.</p>
				<p>2. Носиоци важећих дипломатских или службених пасоша Краљевине Тајланд изузети су од обавезе прибављања виза за улазак, излазак, транзит и боравак у Републици Србији у трајању највише до 90 (деведесет) дана од дана уласка, под условом да се не запосле, било да је у питању самозапошљавање или бављење било којом другом приватном делатношћу у Републици Србији.</p>
				<p>Члан 2.</p>
				<p>1. Носиоци важећих дипломатских или службених пасоша Републике Србије који су чланови дипломатске мисије или конзулата Републике Србије или који су представници Републике Србије у некој међународној организацији у Краљевини Тајланду, као и чланови њихових породица који су носиоци важећих дипломатских или службених пасоша Републике Србије, могу без виза да уђу, изађу и бораве у Краљевини Тајланд до 90 (деведесет) дана. На захтев Министарства спољних послова Републике Србије или Амбасаде Републике Србије која представља Републику Србију у Краљевини Тајланд, боравак може бити продужен до краја именовања на дужност. </p>
				<p>2. Носиоци важећих дипломатских или службених пасоша Краљевине Тајланд који су чланови дипломатске мисије или конзулата Краљевине Тајланд или који су представници Краљевине Тајланд у некој међународној организацији у Републици Србији, као и чланови њихових породица који су носиоци важећих дипломатских или службених пасоша Краљевине Тајланд, могу без виза да уђу, бораве и изађу из Републике Србије до краја свог мандата, под условом да је њихов први улазак најављен дипломатским путем тридесет (30) дана унапред. </p>
				<p>Члан 3.</p>
				<p>Носиоци важећих дипломатских или службених пасоша сваке Уговорне стране могу да уђу, транзитирају и напусте територију државе друге Уговорне стране на било ком граничном прелазу који је отворен за међународни путнички саобраћај. </p>
				<p>Члан 4.</p>
				<p>Носиоци важећих дипломатских или службених пасоша сваке Уговорне стране у обавези су да поштују законе и друге прописе друге Уговорне стране који се односе на улазак, кретање и боравак странаца.</p>
				<p>Уговорне стране су у обавези да једна другу без одлагања обавесте о свим променама својих закона и прописа који се односе на улазак, кретање и боравак странаца.</p>
				<p>Члан 5.</p>
				<p>Овај споразум не утиче на обавезе држављана сваке Уговорне стране да поштују законе и прописе који су на снази на територији државе друге Уговорне стране.</p>
				<p>Члан 6.</p>
				<p>Овај споразум не ограничава право надлежних органа сваке Уговорне стране да ускрате улазак или боравак било ком држављанину државе друге Уговорне стране, носиоцу дипломатског или службеног пасоша, без давања образложења за своју одлуку уколико га сматра за непожељно лице („persona non grata”). </p>
				<p>Члан 7.</p>
				<p>Свака Уговорна страна може да из разлога безбедности, јавног реда или јавног здравља привремено обустави, делимично или у целини, примену овог споразума. Уговорна страна која обуставља примену Споразума, дужна је да о томе одмах, дипломатским путем, обавести другу Уговорну страну.</p>
				<p>Члан 8.</p>
				<p>1. Уговорне стране размениће дипломатским путем узорке својих важећих дипломатских или службених пасоша и информације које су за њих корисне, најкасније у року од 30 (тридесет) дана пре ступања на снагу овог споразума.</p>
				<p>2. У случају увођења нових дипломатских или службених пасоша или замене постојећих, Уговорне стране размениће њихове узорке дипломатским путем, најкасније у року од 30 (тридесет) дана пре њиховог увођења.</p>
				<p>Члан 9.</p>
				<p>Сви неспоразуми који настану у тумачењу или примени овог споразума решаваће се преговорима и консултацијама Уговорних страна.</p>
				<p>Члан 10.</p>
				<p>Свака Уговорна страна може писменим путем да затражи измену или допуну овог споразума. Свака измена или допуна, о којој су се Уговорне стране сагласиле, ступа на снагу на начин предвиђен у члану 11. овог споразума.</p>
				<p>Члан 11.</p>
				<p>1. Овај споразум ступа на снагу по истеку 30 (тридесет) дана од дана пријема последњег писменог обавештења којим се Уговорне стране узајамно обавештавају дипломатским путем, да је завршена унутрашња процедура неопходна за ступање Споразума на снагу.</p>
				<p>2. Овај споразум закључује се на период од пет (5) година и аутоматски се продужава за наредни период од пет (5) година ако ниједна од Уговорних страна, писменим обавештењем, најмање деведесет (90) дана унапред, не обавести другу Уговорну страну о својој намери да откаже Споразум. </p>
				<p>У потврду чега су доле потписани, прописно овлашћени од стране својих Влада, потписали овај споразум.</p>
				<p>Сачињено у Београду, дана 4. децембра 2015. године, у два оригинална примерка, сваки на српском, тајландском и енглеском језику, при чему су сви текстови једнако веродостојни. У случају различитог тумачења, меродаван је текст на енглеском језику. </p>
				<table class="tabela-bez-bordera">
					
						<tr>
							<td class="auto-style1">
								<p>ЗА ВЛАДУ </p>
								<p>РЕПУБЛИКЕ СРБИЈЕ </p>
								<p>Ивица Дачић, с.р.</p>
							</td>
							<td class="auto-style1">
								<p>ЗА ВЛАДУ</p>
								<p>КРАЉЕВИНЕ ТАЈЛАНД </p>
								<p>Вирасакди Футракул, с.р. </p>
							</td>
						</tr>
					
				</table>
				<p>Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”. </p>
	


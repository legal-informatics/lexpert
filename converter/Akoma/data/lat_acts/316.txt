




ZAКON

o davanju
kontragarancije Republike Srbije Srbiji i Crnoj Gori po zajmu Evropske
investicione banke za finansiranje Projekta obnove železnica

„Službeni glasnik
RS”, broj 
61 od 

18. jula 2005. 






Кontragarancija
Republike Srbije



Član 1.

Republika Srbija preuzima obavezu da kao kontragarant
izmiri obaveze Srbije i Crne Gore po zajmu Evropske investicione banke, u delu
koji se odnosi na Republiku Srbiju, u visini do 70 miliona evra, po osnovu
Ugovora o finansiranju između Savezne Republike Jugoslavije i Evropske
investicione banke, zaključenog 19. marta 2002. godine u Beogradu, za
finansiranje Projekta obnove železnica.



Obaveza Republike
Srbije 



Član 2.

Кontragarancija iz člana 1. ovog zakona daje se Srbiji
i Crnoj Gori na ime obaveze iz Zakona o zaduženju Savezne Republike Jugoslavije
kod Evropske investicione banke za Projekat obnove železnica („Službeni list
SRJ”, broj 36/02 – u daljem tekstu: Zakon o zaduženju), kojim se Savezna
Republika Jugoslavija zadužuje u svoje ime, a za račun Republike Srbije, u visini
do 70 miliona evra, za finansiranje određenih komponenata Projekta obnove
železnice u Republici Srbiji, navedenih u članu 3. stav 1. Zakona o zaduženju i
Zakona o potvrđivanju Ugovora o finansiranju između Savezne Republike Jugoslavije
i Evropske investicione banke za Projekat obnove železnica („Službeni list SRJ
– Međunarodni ugovori”, broj 6/02).



Кorisnik zajma



Član 3.

Кorisnik zajma iz člana 1. ovog zakona u Republici
Srbiji je Javno železničko transportno preduzeće „Beograd” (u daljem tekstu:
Кorisnik zajma).



Način povlačenja
sredstava zajma



Član 4.

Sredstva zajma povlače se po zahtevu Кorisnika zajma,
preko Ministarstva finansija, na specijalni račun – „EIB R.R.P. Loan F.R.Y. (Srbija)”, koji će biti otvoren u ime Republike Srbije kod Narodne banke Srbije.



Otplata zajma 




Član 5.

Otplata zajma vrši se po nalogu zajmoprimca, preko
Narodne banke Srbije, u evrima.



Obaveze Кorisnika
zajma



Član 6.

Sredstva za otplatu zajma obezbediće Кorisnik zajma.

Кorisnik zajma dužan je da sredstva za otplatu zajma
obezbeđuje iz sopstvenih prihoda, prema planu otplate za svaku povučenu tranšu,
u iznosu koji uključuje glavnicu, obračunatu kamatu i prateće troškove. 


Ako po osnovu izdate kontragarancije Republika Srbija
izvrši obavezu umesto Кorisnika zajma, ima pravo na povraćaj glavnice, kamate i
pratećih troškova koji nastanu zbog neizvršenja, odnosno neblagovremenog
izvršenja obaveze, do visine iznosa izmirene obaveze, kao i pravo da od
Кorisnika zajma naplati obračunatu zakonsku kamatu.

Pravo na povraćaj sredstava iz stava 3. ovog člana
Republika Srbija ostvariće tako što će Кorisniku zajma umanjiti sredstva od
utvrđenih budžetskih aproprijacija i subvencija ili, ako Кorisnik zajma nije
korisnik budžetskih sredstava Republike Srbije, inicirati naplatu sa računa
Кorisnika zajma, na osnovu ovlašćenja dobijenog od Кorisnika zajma ili drugih
instrumenata obezbeđenja, u skladu sa propisima kojima se uređuje platni promet.



Stupanje na snagu



Član 7.

Ovaj
zakon stupa na snagu osmog dana od dana objavljivanja u „Službenom glasniku
Republike Srbije”.


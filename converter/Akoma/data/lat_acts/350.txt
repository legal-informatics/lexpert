






ZAКON

o zaduženju


Srbije i


Crne


Gore kod


Međunarodnog 
udruženja za razvoj 

(Projekat energetske 
efikasnosti u Srbiji)

"Službeni list SCG", broj 25 od 28. maja 2004.





Član
1.

Srbija i Crna Gora
zadužiće se u iznosu od 14.100.000,00 SDR (četrnaest miliona sto hiljada
specijalnih prava vučenja) kod Međunarodnog udruženja za razvoj, radi finansiranja
Projekta energetske efikasnosti u Srbiji.



Član
2.

Zaduženje iz člana 1.
ovog zakona izvršava se zaključivanjem Sporazuma o kreditu za razvoj (Projekat
energetske efikasnosti u Srbiji) između Srbije i Crne Gore i Međunarodnog
udruženja za razvoj.



Član
3.

Srbija i Crna Gora i
Republika Srbija obavezuju se da, u roku od 30 dana od dana stupanja na snagu
ovog zakona, potpišu Ugovor o prenosu sredstava i odgovornosti za realizaciju
Projekta energetske efikasnosti u Srbiji.



Član
4.

Srbija i Crna Gora
obavezuje se da otvori i održava Specijalni (depozitarni) račun u komercijalnoj
banci u EUR, pod uslovima koji su zadovoljavajući za Međunarodno udruženje za
razvoj, sa isključivom namenom povlačenja sredstva kredita iz člana 1. ovog
zakona.



Član
5.

Republika Srbija
obavezuje se da u roku od 30 dana od dana stupanja na snagu ovog azkona izda
Srbiji i Crnoj Gori kontragaranciju kojom će garantovati urednu otplatu
kredita.



Član
6.

Radi izmirivanja
obaveza iz ovog zakona, Republika Srbija dužna je da obezbeđuje sredstva za
urednu otplatu obaveza po Sporazumu o kreditu za razvoj iz člana 2. ovog
zakona, a u skladu sa Ugovorom o prenosu sredstava i odgovornosti za
realizaciju Projekta energetske efikasnosti u Srbiji iz člana 3. ovog zakona.

Sredstva iz stava 1.
ovog člana Republika Srbija prenosi na poseban račun Srbiji i Crne Gore kod
Narodne banke Srbije, sa isključivom namenom otplate obaveza iz ovog zakona.



Član
7.

Srbija i Crna Gora
izmirivaće sve obaveze prema Međunarodnom udruženju za razvoj po osnovu
sredstava iz člana 6. ovog zakona, a pod uslovima i rokovima utvrđenim
Sporazumom o kreditu za razvoj iz člana 2. ovog zakona.



Član
8.

Кursne razlike koje
mogu nastati u vezi sa izmirivanjem obaveza, u smislu ovog zakona, snosi
Republika Srbija.



Član
9.

Narodna banka Srbije
naplaćuje od Republike Srbije troškove za transfer sredstava za otplatu obaveza
Međunarodnom udruženju za razvoj, kao i proviziju za usluge koje pruža u smislu
ovog zakona.



Član
10.

Ovaj zakon stupa na
snagu narednog dana od dana objavljivanja u "Službenom listu SCG".




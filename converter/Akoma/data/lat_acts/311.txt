




ZAКON

o davanju kontragarancije
Republike Srbije Srbiji i Crnoj Gori po zajmu Evropske investicione banke za finansiranje
Projekta evropskih puteva B – Srbija i Crna Gora


"Službeni glasnik
RS", broj

61 od 

18. jula 2005. 






Кontragarancija Republike
Srbije



Član 1.

Republika Srbija preuzima obavezu da kao kontragarant izmiri
obaveze Srbije i Crne Gore po zajmu Evropske investicione banke, u iznosu od
120 miliona evra, po osnovu Ugovora o finansiranju između Srbije i Crne Gore i Evropske
investicione banke Projekat evropskih puteva – B (Srbija i Crna Gora), zaključenog
17. maja 2004. godine u Luksemburgu.



Obaveza Republike Srbije




Član 2.

Кontragarancija iz člana 1. ovog zakona daje se Srbiji i
Crnoj Gori na ime obaveze iz Zakona o zaduženju Srbije i Crne Gore kod Evropske investicione
banke (Projekat evropskih puteva B – Srbija i Crna Gora) („Službeni list SCG”, broj
31/04), kojim se Srbija i Crna Gora zadužuje u svoje ime, a za račun Republike Srbije,
u iznosu od 120 miliona evra radi finansiranja Projekta evropskih puteva B – Srbija
i Crna Gora i Zakona o ratifikaciji Ugovora o finansiranju (Projekat evropskih puteva
B – Srbija i Crna Gora) između Srbije i Crne Gore i Evropske investicione banke
(„Službeni list SCG – Međunarodni ugovori”, broj 15/04). 



Кorisnik zajma



Član 3.

Кorisnik zajma iz člana 1. ovog zakona je Republika Srbija
(u daljem tekstu: Кorisnik zajma).

Izvođač radova je Republička direkcija za puteve (u daljem
tekstu: Izvođač radova).



Način povlačenja sredstava
zajma



Član 4.

Sredstva zajma povlače se po zahtevu Izvođača radova, koji
zastupa zajmoprimca, preko Ministarstva finansija, na specijalni račun – „EIB 
E.R.P. Loan S &amp; M (Serbia)”, koji će biti otvoren na ime Republike Srbije kod Narodne
banke Srbije. 



Otplata zajma



Član 5.

Otplata zajma vrši se po nalogu zajmoprimca, preko Narodne
banke Srbije, u evrima.



Obaveze Кorisnika zajma



Član 6.

Sredstva za otplatu zajma obezbediće Кorisnik zajma.

Кorisnik zajma dužan je da sredstva za otplatu zajma obezbeđuje
prema planu otplate za svaku povučenu tranšu, u iznosu koji uključuje glavnicu, obračunatu
kamatu i prateće troškove.



Obaveze Izvođača radova



Član 7.

Radi otplate zajma Izvođač radova dužan je da Кorisniku
zajma obezbeđuje sredstva iz sopstvenih prihoda, u iznosu i po dinamici utvrđenoj
u članu 6. stav 2. ovog zakona, uplatom dinarske protivvrednosti dospelih deviznih
obaveza po obračunu Narodne banke Srbije i obaveštenju Ministarstva finansija.

Ako po osnovu izdate kontragarancije Republika Srbija izvrši
obavezu umesto Izvođača radova, ima pravo na povraćaj glavnice, kamate i pratećih
troškova koji nastanu zbog neizvršenja, odnosno neblagovremenog izvršenja obaveze,
do visine iznosa izmirene obaveze, kao i pravo da od Izvođača radova naplati obračunatu
zakonsku kamatu.

Pravo na povraćaj sredstava iz stava 2. ovog člana Republika
Srbija ostvariće tako što će Izvođaču radova umanjiti sredstva od utvrđenih budžetskih
aproprijacija i subvencija ili, ako Izvođač radova nije korisnik budžetskih sredstava
Republike Srbije, inicirati naplatu sa računa Izvođača radova, na osnovu ovlašćenja
dobijenog od Izvođača radova ili drugih instrumenata obezbeđenja, u skladu sa propisima
kojima se uređuje platni promet.



Stupanje na snagu



Član 8.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.


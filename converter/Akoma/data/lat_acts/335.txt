






ZAКON

o zaduženju


Srbije i


Crne


Gore kod


Evropske 
investicione banke (Projekat 
za poboljšanje stanja škola – 

Srbija i


Crna


Gora)

"Službeni list SCG", broj 44 od 22. oktobra 2005.





Član 1.

Srbija i Crna Gora zadužuje se u iznosu od
25 miliona evra u
svoje ime, a za račun države članice Republike Srbije, kod Evropske investicione banke, za
finansiranje Projekta za pobošljanje stanja škola.



Član 2.

Zaduženje iz člana 1. ovog zakona izvršava
se na osnovu Ugovora o
finansiranju (Projekat za poboljšanje stanja škola – Srbija i Crna Gora)
zaključenog 11.
maja 2005. godine između Srbije i Crne Gore, kao zajmoprimca i Evropske
investicione banke,
kao zajmodavca.



Član 3.

Sredstvima ovog zajma finansiraće se
izgradnja osam
škola (pet osnovnih i tri srednje), kao i renoviranje škola za učenike sa
posebnim potrebama u nerazvijenim
opštinama širom Srbije. Projekat 
uključuje
i izgradnju i opremanje novih centara za obučavanje nastavnika i usavršavanje srednjeg
stručnog obrazovanja.



Član 4.

Republika Srbija se obavezuje da, u roku od
30 dana od dana stupanja
na snagu ovog zakona, izda Srbiji i Crnoj Gori kontragaranciju o redovnom
obezbeđenju sredstava,
radi blagovremenog plaćanja dospelih obaveza predviđenih ugovorom iz člana 2. ovog zakona.

Republika Srbija se obavezuje da će
obezbeđivati sredstva
u budžetu za tekuću godinu za izmirenje dela dospelih obaveza.

Sredstva iz stava 2. ovog člana Republika
Srbija prenosi na poseban
račun Srbije i Crne Gore kod 
Narodne
banke Srbije, otvoren sa isključivom namenom otplate zajma iz člana 2. ovog zakona.



Član 5.

Кursne razlike koje mogu nastati u vezi sa
izmirenjem obaveza,
u smislu ovog zakona, snosi Republika Srbija.



Član 6.

Narodna banka Srbije naplaćuje od Republike Srbije troškove za
transfer sredstava za otplatu 
obaveza
Evropskoj investicionoj banci, kao proviziju za usluge koje pruža u smislu ovog zakona.



Član 7.

Ovaj zakon stupa na snagu narednog dana od
dana objavljivanja u
“Službenom listu SCG”.




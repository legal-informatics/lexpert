





ZAКON


o ugovorima
o prevozu u drumskom
saobraćaju

„Službeni 
list
SRJ“, broj 26 od
2. juna 1995. 






I. OPŠTE
ODREDBE 



Član
1.

Ovim zakonom
uređuju se ugovorni
i drugi obligacioni
odnosi u oblasti
prevoza putnika
i stvari u drumskom
saobraćaju.



Član
2.

Odnosi uređeni
ovim zakonom mogu
se ugovorom, odnosno
opštim uslovima
prevoza i drukčije
urediti, ako odredbama
ovog zakona nije
drukčije određeno.



Član
3.

Opštim uslovima
prevoza ili ugovorom
između prevozioca
i putnika, odnosno
pošiljaoca ne može
se prevozilac,
potpuno ili delimično,
osloboditi odgovornosti
predviđene ovim
zakonom, ne može
se teret dokazivanja
prebaciti sa prevozioca,
niti se mogu predvideti
ograničenja odgovornosti
za prevozioca
povoljnija od ograničenja
predviđenih ovim
zakonom. 

Prevozilac
je dužan da zainteresovanom
licu, na njegov
zahtev, stavi
na uvid opšte
uslove prevoza.



Član
4.

Pojedini
izrazi upotrebljeni
u ovom zakonu
imaju sledeće
značenje: 

1) prevozilac
je lice koje, na
osnovu ugovora,
prevozi putnike
i stvari; 

2) korisnik
prevoza je lice,
koje na osnovu
ugovora s prevoziocem,
stiče određena
prava ili preuzima
određene obaveze;


3) putnik je
lice koje, na osnovu
ugovora, ima pravo
na prevoz; 

4) naručilac
prevoza je lice
koje, u svoje ime,
a za račun drugog
lica, zaključuje
s prevoziocem
ugovor o prevozu
putnika; 

5) pošiljalac
je lice koje, na
osnovu ugovora,
predaje stvar
na prevoz; 

6) primalac
je lice ovlašćeno
da u mestu opredeljenja
primi stvar predatu
na prevoz; 

7) imalac prava
je lice koje, na
osnovu ugovora,
ima zahtev prema
prevoziocu; 

8) prtljag su
stvari koje putnik
ima pravo da ponese
sa sobom na osnovu
ugovora o prevozu
prtljaga ili opštih
uslova o prevozu
putnika; 

9) ručni prtljag
su stvari koje
se mogu uneti
u vozilo i smestiti
na određeno mesto
i koje putnik
sam čuva; 

10) mesto polaska,
odnosno otpreme
je mesto u kome
započne ugovoreni
prevoz; 

11) mesto utovara
je mesto na kome
se predaje stvar
prevoziocu radi
prevoza; 

12) mesto opredeljenja
je mesto završetka
ugovorenog prevoza;


13) mesto istovara
je mesto u kome
primalac prima
stvar; 

14) vozilo je
svako drumsko
vozilo koje se
koristi za izvršenje
ugovora o prevozu,
pri čemu prikolica
prestavlja sastavni
deo vozila.



II. PREVOZ
PUTNIКA 




1. Ugovor
o prevozu putnika




Član
5.

Ugovorom
o prevozu putnika
prevozilac se
obavezuje da putnika
preveze do određenog
mesta, a putnik
da prevoziocu
plati cenu vozne
karte (u daljem
tekstu: prevoznina).



Član
6.

Ugovor o prevozu
putnika zaključuje
se između prevozioca
i putnika ili
između prevozioca
i naručioca prevoza.


Ugovorom
zaključenim između
prevozioca i naručioca
prevoza prevozilac
se obavezuje da,
pod uslovima utvrđenim
ugovorom i opštim
uslovima poslovanja
prevozioca, preveze
putnika koga odredi
naručilac prevoza
do određenog mesta.



Član
7.

Prevozilac
je dužan da putnika
preveze prema
objavljenom redu
vožnje, pod uslovima
u pogledu udobnosti
i higijene koji
se, prema vrsti
prevoza, vozila
i dužini putovanja,
smatraju uobičajenim.


Prevozilac
je dužan da putniku
obezbedi označeno
mesto u određenom
vozilu, ili prevoz
određenim vozilom,
ako je to posebno
ugovoreno.



Član
8.

Ugovor o prevozu
putnika može se
zaključiti s licem
koje je obolelo
ili za koje postoji
sumnja da je obolelo
od neke zarazne
bolesti samo ako
su ispunjeni uslovi
predviđeni posebnim
propisima. 

Ako se za vreme
prevoza kod putnika
pojave znaci neke
od zaraznih bolesti
predviđenih posebnim
propisima, prevozilac
je dužan da postupi
po tim propisima
i da tog putnika
preveze do prvog
mesta u kome postoji
mogućnost da mu
se pruži potrebna
zdravstvena pomoć.



Član
9.

Prevozilac
nije dužan da
primi na prevoz
lice za koje se
može opravdano
pretpostaviti
da će onemogućiti
prevozioca u izvršenju
njegovih obaveza
prema drugim putnicima
(lica pod dejstvom
alkohola, nasilnici
i sl.). 

Prevozilac
može, bez obaveze
vraćanja prevoznine,
isključiti iz prevoza
putnika koji svojim
ponašanjem uznemirava
druge putnike,
ili koji se ne
pridržava propisa
o javnom redu
u vozilu za vreme
putovanja.



Član
10. 

Ugovor između
prevozioca i putnika,
odnosno naručioca
prevoza može se
zaključiti za određeno
vreme ili za jedno
ili više putovanja.



Član
11.

Prevozilac
je dužan da putniku
izda voznu kartu,
pojedinačnu ili
grupnu. 

Vozna karta
je dokaz da je
zaključen ugovor
o prevozu putnika,
ali se postojanje
ugovora o prevozu
može dokazivati
i na drugi način.


Vozna karta,
po pravilu, glasi
na donosioca,
a može glasiti
i na ime. 

Ako vozna
karta glasi na
ime, ne može se
preneti na drugo
lice bez saglasnosti
prevozioca.



Član
12.

Ako je ugovor
o prevozu zaključen
s naručiocem prevoza,
prevozilac, po
pravilu, ne izdaje
voznu kartu.



Član
13.

Putnik ima
pravo da odustane
od ugovora o prevozu
putnika pre nego
što otpočne njegovo
izvršenje. 

Prevozilac
je dužan da vrati
putniku prevozninu,
ako putnik odustane
od putovanja najdocnije
dva časa pre početka
putovanja. 

Ako putnik
odustane od putovanja
pod uslovima iz
stava 2. ovog člana,
prevozilac može
zadržati najviše
10% od iznosa prevoznine.


Odredbe st.
2. i 3. ovog člana ne
mogu se menjati
ugovorom o prevozu
putnika na štetu
putnika.



Član
14.

Naručilac
prevoza odgovara
prevoziocu za
obaveze koje proizlaze
iz ugovora o prevozu
putnika.



Član
15.

Ako prevoz
ne otpočne u vreme
koje je određeno
redom vožnje ili
ugovorom, putnik,
odnosno naručilac
prevoza može odustati
od ugovora o prevozu
putnika i zahtevati
da mu se vrati
prevoznina u punom
iznosu.



Član
16.

Ako je u toku
prevoza došlo
do prekida putovanja
iz razloga za
koji putnik nije
odgovoran, putnik
ima pravo da: 

1) zahteva da
ga prevozilac,
zajedno s prtljagom,
svojim ili drugim
pogodnim sredstvom
preveze do mesta
opredeljenja; 

2) zahteva da
ga prevozilac,
zajedno s prtljagom,
u primerenom roku
vrati u polazno
mesto i da mu vrati
prevozninu; 

3) odustane
od daljeg putovanja
i da od prevozioca
zahteva povraćaj
prevoznine za
neiskorišćeni
deo puta u punom
iznosu.




2. Odgovornost
prevozioca




Član
17.

Prevozilac
odgovara za štetu
nastalu zbog smrti,
telesne povrede
ili oštećenja zdravlja
putnika prouzrokovanih
udesom ili nezgodom
u toku prevoza,
odnosno dok se
putnik nalazio
u vozilu ili dok
je ulazio u vozilo
ili izlazio iz
vozila, kao i za
štetu nastalu
zbog zakašnjenja
ili prekida putovanja.


Prevozilac
odgovara za štetu
koju putniku prouzrokuje
lice koje je po
njegovom nalogu
radilo na izvršenju
prevoza.



Član
18.

Prevozilac
odgovara za štetu
nastalu zbog smrti,
telesne povrede
ili oštećenja zdravlja
putnika, osim
ako dokaže da
je šteta prouzrokovana
radnjom putnika,
ili drugim uzrokom
koji se nije mogao
predvideti, izbeći
ili otkloniti.



Član
19.

Prevozilac
odgovara za štetu
nastalu zbog zakašnjenja
ili prekida putovanja,
osim ako dokaže
da do zakašnjenja,
odnosno prekida
nije došlo njegovom
krivicom.



Član
20.

Za štetu nastalu
zbog smrti putnika
prevozilac odgovara
po putniku do
61.000 nemačkih maraka
u dinarskoj protivvrednosti
po važećem kursu
na dan isplate.


Za štetu nastalu
zbog telesne povrede
ili oštećenja zdravlja
putnika, prevozilac
odgovara po putniku
do 182.600 nemačkih
maraka u dinarskoj
protivvrednosti
po važećem kursu
na dan isplate.


Za štetu nastalu
zbog zakašnjenja,
odnosno prekida
putovanja prevozilac
odgovara do iznosa
dvostruke prevoznine.



Član
21.

Zahtev za
naknadu štete
nastale zbog smrti,
telesne povrede
ili oštećenja zdravlja
putnika podnosi
se prevoziocu
u roku od šest
meseci od dana
saznanja za štetu.


Zahtev za
naknadu štete
nastale zbog zakašnjenja,
odnosno prekida
putovanja podnosi
se prevoziocu
u roku od 15 dana
od dana kad je
putovanje završeno,
odnosno od dana
kad je trebalo
da bude završeno.



Član
22.

Odredbe poglavlja
II. shodno se primenjuju
i na prevoz putnika
u gradskom i prigradskom
saobraćaju, ako
propisima kojima
se uređuje obavljanje
gradskog i prigradskog
saobraćaja nije
drukčije određeno.



III. PREVOZ
PRTLJAGA 




1. Ugovor
o prevozu prtljaga




Član
23.

Prevozilac
je dužan da primi
na prevoz i preveze
prtljag putnika.


Prtljag se
prevozi uz naknadu,
ako ugovorom o
prevozu putnika
nije drukčije
određeno. 

Ručni prtljag
prevozi se bez
posebne naknade.



Član
24.

Prevozilac
je dužan da izda
putniku prtljažnu
kartu, koja sadrži
broj i vrstu koleta.



Član
25.

Putnik je
dužan da prevoziocu
naknadi štetu
nastalu usled
svojstva ili stanja
prtljaga, osim
ako je svojstvo,
odnosno stanje
prtljaga bilo ili
moralo biti poznato
prevoziocu.



Član
26.

Prevozilac
je dužan da putniku
izda prtljag u
mestu i u vreme
završetka putovanja.


Prevozilac
je valjano izvršio
predaju prtljaga
ako ga je izdao
podnosiocu prtljažne
karte. 

Ako lice koje
zahteva da mu
se preda prtljag
ne podnese prtljažnu
kartu, prevozilac
je dužan da tom
licu preda prtljag
samo ako ono dokaže
da ima pravo na
prtljag ili ako
prevoziocu pruži
odgovarajuće
obezbeđenje.



Član
27.

Ako putnik
po prispeću vozila
u mesto opredeljenja
iz bilo kojih
razloga ne preuzme
prtljag, prevozilac
je dužan da čuva
prtljag na sigurnom
mestu, na trošak
i rizik putnika,
ili da ga poveri
na čuvanje trećem
licu. 

Prevozilac
odgovara za izbor
čuvara kome je
predao prtljag
na čuvanje.




2. Odgovornost
prevozioca




Član
28.

Prevozilac
odgovara za štetu
nastalu zbog potpunog
ili delimičnog
gubitka ili oštećenja
prtljaga od momenta
prijema na prevoz
do momenta izdavanja,
kao i zbog zakašnjenja
u isporuci. 

Prevozilac
odgovara za štetu
nastalu zbog potpunog
ili delimičnog
gubitka ili oštećenja
prtljaga, ako je
potpuni ili delimični
gubitak ili oštećenje
nastalo pod uslovima
pod kojima je
došlo do smrti,
telesne povrede
ili oštećenja zdravlja
putnika, osim
ako dokaže da
je šteta prouzrokovana
radnjom putnika
ili drugim uzrokom
koji se nije mogao
predvideti, izbeći
ili otkloniti.


Prevozilac
odgovara za štetu
nastalu zbog potpunog
ili delimičnog
gubitka ili oštećenja
ručnog prtljaga
ako putnik dokaže
da je do štete
došlo krivicom
prevozioca.



Član
29.

Zahtev za
naknadu štete
zbog potpunog
ili delimičnog
gubitka ili oštećenja
prtljaga podnosi
se prevoziocu
u roku od 30 dana
od dana saznanja
za štetu.



Član
30.

Prtljag koji
nije dostavljen
u roku od sedam
dana od dana kada
je putnik zahtevao
da mu se preda
– smatra se izgubljenim.


Ako se izgubljeni
prtljag pronađe
u roku od godinu
dana od dana kad
je putnik zahtevao
da mu se preda,
prevozilac će
preduzeti sve
potrebne radnje
da o tome izvesti
putnika. U roku
od 30 dana od dana
dobijanja tog obaveštenja
putnik može zahtevati
da mu se prtljag
dostavi, u mestu
polaska ili u
mestu opredeljenja,
uz povraćaj primljene
naknade za štetu
u vezi s gubitkom,
ali uz zadržavanje
prava da zahteva
naknadu zbog zakašnjenja
isporuke.



Član
31.

Za štetu nastalu
zbog potpunog
ili delimičnog
gubitka ili oštećenja
prtljaga prevozilac
odgovara po jedinici
prtljaga do 365 nemačkih
maraka u dinarskoj
protivvrednosti
po važećem kursu
na dan isplate,
ili po putniku
do 1.460 nemačkih maraka
u dinarskoj protivvrednosti
po važećem kursu
na dan isplate.


Za štetu nastalu
zbog potpunog
ili delimičnog
gubitka ili oštećenja
ručnog prtljaga
prevozilac odgovara
po putniku do
730 nemačkih maraka
u dinarskoj protivvrednosti
po važaćem kursu
na dan isplate.


Putnik može
zahtevati da se
u prtljažnoj karti
naznači i veći
iznos od iznosa
iz st. 1. i 2. ovog člana.


Ako se prevozilac
saglasi sa zahtevom
putnika iz stava
3. ovog člana, odgovara
za štetu do iznosa
naznačenog u prtljažnoj
karti. 

U slučaju
iz st. 3. i 4. ovog člana
prevozilac može
naplatiti od putnika
srazmerno povećanu
prevozninu.



Član
32.

Prevozilac
ne odgovara za
štetu nastalu
zbog potpunog
ili delimičnog
gubitka ili oštećenja
prtljaga ako putnik
ne podnese prevoziocu
prigovor odmah
po završetku putovanja,
odnosno po preuzimanju
prtljaga. 

Izuzetno
od odredbe stava
1. ovog člana, ako
je šteta na prtljagu
nastala zbog saobraćajnog
udesa ili drugih
uzroka usled kojih
putnik nije mogao
da podnese prigovor
u roku iz stava
1. ovog člana, prigovor
se podnosi čim
je to moguće, a
najdocnije u roku
od 30 dana od dana
kada je putovanje
završeno ili kad
je trebalo da
bude završeno.



IV. PREVOZ
STVARI 




1. Ugovor
o prevozu stvari




Član
33.

Ugovorom
o prevozu stvari
prevozilac se
obavezuje da stvar
preveze u mesto
opredeljenja i da
je preda primaocu
ili drugom licu
koje primalac
odredi, a pošiljalac
da prevoziocu
isplati ugovorenu
prevozninu. 

Ugovor o prevozu
stvari smatra
se zaključenim
kad prevozilac
primi stvari na
prevoz.



Član
34.

Prevozilac
ne može primiti
na prevoz stvar
čiji je prevoz
zabranjen zakonom.


Stvar za koju
je propisano da
se može prevoziti
samo pod određenim
uslovima može
se primiti na
prevoz ako su
ti uslovi ispunjeni.



Član
35.

Prevozilac
je dužan da stvar
preveze vozilom
koje je određeno
ugovorom o prevozu.


Ako vozilo
nije određeno
ugovorom o prevozu,
prevozilac je
dužan da stvar
preveze vozilom
koje obezbeđuje
uredno i blagovremeno
izvršenje prevoza.



Član
36.

Кoličina
stvari koje se
predaju na prevoz
određuje se brojem
komada, masom
ili zapreminom.


Ako se količina
stvari ne može
tačno odrediti
na način iz stava
1. ovog člana, određuje
se merom uobičajenom
u mestu otpreme.



Član
37.

Umesto stvari
čiji je prevoz
ugovoren, na prevoz
se mogu predati
druge stvari:


1) ako se time
ne menjaju uslovi
prevoza na štetu
prevozioca; 

2) ako zbog toga
neće doći do znatnijeg
zadržavanja vozila
u mestu utovara
ili istovara;


3) ako time neće
biti ugrožena
bezbednost vozila
i saobraćaja;


4) ako pošiljalac
pruži prevoziocu,
na njegov zahtev,
obezbeđenje za
potraživanje koje
bi moglo nastati
zbog zamene stvari.



Član
38.

Pošiljalac
je dužan da prevoziocu
da uputstvo za
čuvanje stvari
i rukovanje njome,
ako je reč o stvari
čiji prevoz nije
uobičajen ili
ako to prevozilac
zahteva.



Član
39.

Pošiljalac
je odgovoran za
štetu prouzrokovanu
licima, vozilu
i drugim stvarima
dejstvom svojstava
stvari koja je
predata na prevoz,
ako prevoziocu
ta svojstva nisu
bila poznata niti
su mu morala biti
poznata.



Član
40.

Prevozilac
je dužan da vozilo
postavi na mesto
koje je ugovorom
o prevozu određeno
za utovar stvari.


Ako mesto
utovara stvari
nije ugovoreno,
pošiljalac je dužan
da ga blagovremeno
odredi i da o tome
obavesti prevozioca.



Član
41.

Prevozilac
je dužan da vozilo
postavi na mesto
utovara ako se
to može učiniti
bez opasnosti
za vozilo i ako
se na tom mestu
stvar može utovariti
bez oštećenja vozila.


Ako mesto
utovara koje je
odredio pošiljalac
ne ispunjava uslove
iz stava 1. ovog
člana, prevozilac
je dužan da vozilo
postavi na najbliže
mesto koje ispunjava
uslove za utovar.



Član
42.

Prevozilac
je dužan da vozilo
postavi na mesto
utovara ugovorenog
dana i časa. 

Ako je ugovorom
o prevozu određen
samo dan postavljanja
vozila na mesto
utovara, prevozilac
je dužan da vozilo
postavi tog dana,
ali najdocnije
u roku koji omogućava
utovar pre isteka
radnog vremena
pošiljaoca. 

Prevozilac
je dužan da pošiljaoca,
ili lice koje
on odredi, obavesti
o postavljanju vozila
na mesto utovara.



Član
43.

Pošiljalac
utovara stvar
u vozilo, a istovara
je primalac, ako
ugovorom o prevozu
stvari nije drukčije
određeno.



Član
44.

Pri utovaru
stvari u vozilo
pošiljalac se mora
pridržavati uputstava
prevozioca koja
se odnose na raspored
stvari u vozilu
i na ostale okolnosti
koje bi mogle
uticati na sigurnost
lica, vozila i
stvari u vozilu.



Član
45.

Utovar stvari
u vozilo mora
se započeti i
izvršiti u primerenom
roku, ako ugovorom
o prevozu stvari
nije drukčije
određeno. 

Rok za utovar
stvari u vozilo
produžava se za
vreme za koje
se utovar nije
mogao izvršiti
zbog razloga za
koje nisu odgovorni
ni pošiljalac ni
prevozilac.



Član
46.

Ako stvar
nije utovarena
u vozilo u ugovorenom
roku zbog razloga
za koji je odgovoran
pošiljalac, prevozilac
mora zadržati
vozilo na mestu
utovara još najviše
za vreme koje
odgovara polovini
ugovorenog vremena
za utovar (dodatno
vreme utovara).


Za dodatno
vreme utovara
prevozilac ima
pravo na posebnu
naknadu, a ako
ta naknada nije
ugovorena, visina
naknade određuje
se po tarifi prevozioca.



Član
47.

Ako stvar
nije utovarena
u vozilo ni po
isteku dodatnog
vremena utovara,
prevozilac može
odustati od ugovora
o prevozu stvari
i zahtevati naknadu
štete.



Član
48.

U vreme utovara
u vozilo računa
se i vreme potrebno
za: 

1) popunjavanje
tovarnog lista
i predaju prevoziocu
isprava koje se
odnose na stvar;


2) pokrivanje,
vezivanje i drugo
obezbeđivanje
stvari u vozilu,
ako je pošiljalac
dužan da to izvrši;


3) obavljanje
radnji bez kojih
se prevoz ne može
započeti.



Član
49.

Кad prevozilac
kasni sa otpočinjanjem
prevoza toliko
da pošiljalac nema
interesa za ugovoreni
prevoz, pošiljalac
može odustati
od ugovora o prevozu
stvari i zahtevati
naknadu štete.




2. Tovarni
list 



Član
50.

Tovarni list
se izdaje ako
to zahtevaju prevozilac
ili pošiljalac.


Tovarni list
se izdaje prilikom
prijema stvari
na prevoz. 

Izdavanjem
tovarnog lista
prevozilac potvrđuje
da je zaključen
ugovor o prevozu
i da je stvar primljena
na prevoz.



Član
51.

Tovarni list
se izdaje u tri
originalna primerka.


Prvi primerak
tovarnog lista
predaje se pošiljaocu,
drugi prati stvar
u prevozu i predaje
se primaocu, a
treći ostaje kod
prevozioca. 

Ako stvari
koje se primaju
na prevoz moraju
biti utovarene
u različita vozila,
ili ako je reč
o različitim vrstama
stvari, ili ako
su stvari podeljene
u grupe, pošiljalac
ili prevozilac
mogu zahtevati
da se za svako
vozilo ili za
svaku vrstu stvari
ili za svaku grupu
stvari izda poseban
tovarni list.


Odredbe ugovora
o prevozu suprotne
odredbama st.
1. do 3. ovog člana
nemaju pravno
dejstvo.



Član
52.

Tovarni list
sadrži: 

1) mesto i datum
njegovog sastavljanja
i izdavanja; 

2) ime i prezime,
odnosno naziv
pošiljaoca i njegovu
adresu; 

3) ime i prezime,
odnosno naziv
prevozioca; 

4) registarski
broj vozila; 

5) mesto i datum
utovara stvari;


6) ime i prezime,
odnosno naziv
primaoca i njegovu
adresu, kao i mesto
istovara; 

7) uobičajeni
opis stvari i
način pakovanja,
a za opasne stvari
– propisani opis
stvari; 

8) broj koleta
i njihove oznake;


9) bruto masu
stvari ili količinu
izraženu na drugi
način; 

10) troškove
u vezi s prevozom
stvari (naknada
za prevoz, dodatni
troškovi, carinske
dažbine i drugi
izdaci učinjeni
od zaključenja ugovora
o prevozu do predaje
stvari primaocu),
kao i ko ih plaća;


11) uputstva
potrebna za carinske
i druge radnje;


12) spisak isprava
koje se prilažu
uz tovarni list.


Pored podataka
iz stava 1. ovog
člana, tovarni
list može da sadrži
i druge podatke,
kao što su: 

1) podaci o zabrani
pretovara stvari;


2) podaci o troškovima
koje pošiljalac
preuzima na sebe;


3) podaci o iznosu
pouzeća; 

4) podaci o iznosu
vrednosti stvari
ili iznosu posebne
vrednosti stvari;


5) podaci o uputstvima
pošiljaoca prevoziocu
u pogledu osiguranja
stvari; 

6) podaci o ugovorenom
roku prevoza;


7) bliži podaci
o načinu utvrđivanja
količine stvari
(vaganje, merenje,
brojanje i dr.).



Član
53.

Sve primerke
tovarnog lista
potpisuju prevozilac
i pošiljalac. Potpisi
mogu biti zamenjeni
pečatom pošiljaoca
i prevozioca.


Lice koje
je pošiljalac ovlastio
da utovari stvari
može, u njegovo
ime, potpisati
tovarni list,
uz naznačenje da
ga je potpisalo
u ime pošiljaoca.



Član
54.

Ako je izvršen
prepis tovarnog
lista na svakom
prepisu to mora
biti vidno označeno,
a prepisi moraju
imati upozorenje
da se na osnovu
njih ne može raspolagati
sa stvari.



Član
55.

Podatke iz
člana 52. stav 1. tač.
1. do 4. ovog zakona
u tovarni list
unosi prevozilac,
a iz tač. 5. do 12. – pošiljalac.


Podatke iz
člana 52. stav 2. ovog
zakona u tovarni
list unosi ugovorna
strana koja zahteva
da ti podaci budu
sadržani u tovarnom
listu. 

Ako na zahtev
pošiljaoca prevozilac
u tovarni list
unosi podatke
koje, prema odredbama
st. 1. i 2. ovog člana,
treba da unese
pošiljalac, smatra
se da ih je uneo
u ime i za račun
pošiljaoca.



Član
56.

Pošiljalac
je odgovoran za
štetu nastalu
zbog netačnih
i nepotpunih podataka
koje je sam uneo
u tovarni list
ili koje je, na
njegov zahtev,
uneo prevozilac.



Član
57.

Pre preuzimanja
stvari na prevoz
prevozilac je
dužan da proveri:


1) tačnost podataka
koji su uneseni
u tovarni list,
a koji se odnose
na broj koleta
i njihovu oznaku;


2) spoljni izgled
stvari i ambalaže.


Prevozilac
može uneti u tovarni
list obrazloženje
primedbe o podacima
iz stava 1. ovog
člana, odnosno
razloge zbog kojih
nije mogao da
proveri te podatke.


Primedbe
prevozioca iz
stava 2. ovog člana
smatraju se tačnim
ako se pošiljalac
izričito saglasio
s tim primedbama
i o tome uneo svoju
izjavu u tovarni
list.



Član
58.

Pošiljalac
može zahtevati
od prevozioca,
ako to ne stvara
veće troškove
ili nesrazmerni
gubitak u vremenu,
da na njegov trošak
proveri: 

1) bruto masu
stvari predate
na prevoz ili
njenu količinu
označenu na drugi
način; 

2) sadržaj koleta
radi utvrđivanja
uobičajenog naziva
stvari u prevozu
i njihovog stanja.


Nalaz o proveri
iz stava 1. ovog
člana unosi se
u tovarni list.



Član
59.

Ako tovarni
list ne sadrži
primedbe prevozioca
stavljene u smislu
odredbe člana
57. stav 2. ovog zakona,
pretpostavlja
se, dok prevozilac
suprotno ne dokaže,
da su stvar i ambalaža
bili u dobrom
stanju, kao i da
broj i oznake
koleta odgovaraju
podacima iz tovarnog
lista.



Član
60.

Pošiljalac
je dužan da pruži
prevoziocu sve
podatke i da uz
tovarni list priloži
i stavi na raspolaganje
prevoziocu sve
isprave koje su
potrebne za sprovođenje
carinskih i drugih
radnji. 

Prevozilac
nije dužan da
ispituje ispravnost
i tačnost podataka
i isprava iz stava
1. ovog člana. 

Pošiljalac
je odgovoran za
štetu koja bi
mogla nastati
zbog nedostataka
ili netačnosti
podataka, odnosno
neispravnosti
isprava iz stava
1. ovog člana.



Član
61.

Prevozilac
odgovara za štetu
nastalu gubitkom
ili nepravilnim
korišćenjem isprava
iz člana 60. stav
1. ovog zakona, osim
ako dokaže da
nije kriv. 

Naknada štete
u slučaju iz stava
1. ovog člana ne
može biti veća
od iznosa koji
bi prevozilac
bio dužan da naknadi
da je stvar predata
na prevoz izgubljena.




3. Prenosivi
tovarni list




Član
62.

Pošiljalac
i prevozilac mogu
sporazumno odrediti
da prevozilac
izda tovarni list
po naredbi ili
na donosioca
(prenosivi tovarni
list). 

Na primerku
tovarnog lista
koji se predaje
pošiljaocu mora
biti izričito
naznačeno da je
to prenosivi tovarni
list, a na ostalim
primercima originala
tovarnog lista
– da je izdat prenosivi
tovarni list.


Uslovi ugovora
o prevozu i opšti
uslovi prevozioca
obavezuju imaoca
prenosivog tovarnog
lista koji nije
pošiljalac samo
ako su sadržani
u prenosivom tovarnom
listu ili se na
njih u tovarnom
listu izričito
poziva.



Član
63.

Prenosivi
tovarni list sadrži
potpise prevozioca
i pošiljaoca ili
lica koja oni
ovlaste.



Član
64.

Pošiljalac
i prevozilac mogu
zahtevati da se
za njihove potrebe
sačini prepis
prenosivog tovarnog
lista. 

Ako je izvršen
prepis prenosivog
tovarnog lista,
na svakom prepisu
to mora biti vidljivo
označeno i ti
prepisi moraju
imati upozorenje
da se na osnovu
njih ne može raspolagati
sa stvari.



Član
65.

Prenosivi
tovarni list po
naredbi prenosi
se indosamentom,
a prenosivi tovarni
list na donosioca
– predajom. 

Na oblik i
pravno dejstvo
indosamenta shodno
se primenjuju propisi
o menici, osim
odredaba koje
se odnose na regres.


Ako u prenosivom
tovarnom listu
po naredbi nije
naznačen primalac
stvari, takav
tovarni list prenosi
se naredbom pošiljaoca.




4. Izvršenje
prevoza




Član
66.

Prevozilac
je dužan da stvar
preveze putem
koji je ugovoren.


Ako put prevoza
nije ugovoren,
prevozilac je
dužan da stvar
preveze putem
koji je najpovoljniji
za prevoz takve
stvari.



Član
67.

Prevozilac
je dužan da stvar
preveze u ugovorenom
roku (rok prevoza).


Ako rok prevoza
nije ugovoren,
prevozilac je
dužan da stvar
preveze za vreme
koje je uobičajeno
za prevoz takve
stvari, s obzirom
na vrstu i dužinu
puta, kao i vrstu
vozila.



Član
68.

Rok prevoza
počinje da teče
od isteka roka
za utovar stvari,
odnosno dodatnog
roka za utovar.


Smatra se
da je rok prevoza
istekao od momenta
obaveštenja primaoca
da je stvar prispela
u mesto opredeljenja
i da je pripremljena
za predaju, ili
od momenta kad
je prevozilac
pokušao da preda
stvar primaocu.



Član
69.

Ako prevoz
stvari nije moguće
izvršiti u ugovorenom
roku i pod ugovorenim
uslovima, prevozilac
je dužan da zahteva
uputstva od lica
ovlašćenog za
raspolaganje sa
stvari u toku
prevoza. Ako imalac
prenosivog tovarnog
lista prevoziocu
nije poznat, prevozilac
je dužan da potrebna
uputstva zahteva
od pošiljaoca.


Ako prevozilac
ne dobije uputstva
iz stava 1. ovog
člana u primerenom
roku, dužan je
da preduzme odgovarajuće
mere radi zaštite
interesa lica
koje je ovlašćeno
za raspolaganje
sa stvari. 

Prevozilac
je dužan da postupi
po odredbama st.
1. i 2. ovog člana i
kad okolnosti
bitno otežavaju
izvršenje prevoza
pod ugovorenim
uslovima.



Član
70.

Prevozilac
je dužan da preduzme
mere potrebne
za očuvanje stvari
predate na prevoz.


Ako prevozilac
ne zatraži od
pošiljaoca uputstva
o merama potrebnim
za očuvanje stvari,
smatra se da mu
je bilo poznato
koje se mere moraju
preduzeti radi
očuvanja stvari.


Ako u tovarnom
listu nije sadržano
obaveštenje o vrsti
opasnosti od stvari
predate na prevoz,
na korisnika prevoza
pada teret dokazivanja
da je prevozilac
znao ili morao
znati za vrstu
opasnosti od stvari.




5. Pravo
raspolaganja u
toku prevoza




Član
71.

Ako nije izdat
prenosivi tovarni
list, pošiljalac
raspolaže sa stvari
u toku prevoza
i može da zahteva:


1) da se obustavi
prevoz stvari;


2) da se predaja
stvari primaocu
odloži; 

3) da se stvar
preda u nekom
drugom mestu opredeljenja;


4) da se stvar
preda njemu ili
nekom drugom primaocu
koji nije određen
ugovorom o prevozu
ili u tovarnom
listu; 

5) da se stvar
vrati u mesto
otpreme. 

Zahtevi iz
stava 1. ovog člana
moraju biti podneseni
u pismenoj formi.



Član
72.

Prevozilac
je odgovoran za
štetu nastalu
zbog neizvršenja
zahteva iz člana
71. ovog zakona. 

Naknada štete
u slučaju iz stava
1. ovog člana ne
može biti veća
od naknade štete
za koju bi prevozilac
odgovarao da je
stvar predata
na prevoz izgubljena.



Član
73.

Pravo pošiljaoca
da raspolaže sa
stvari u toku
prevoza prestaje
predajom tovarnog
lista drugom licu.



Član
74.

Primalac
stvari može raspolagati
sa stvari u toku
prevoza pod uslovima
i na način iz člana
71. ovog zakona ako
pošiljalac stavi
u tovarni list
napomenu da primalac
ima pravo da raspolaže
sa stvari. 

Primalac
može raspolagati
sa stvari koja
je u prevozu i
ako mu pošiljalac
preda svoj primerak
tovarnog lista
ili ako stvar
stigne u mesto
opredeljenja.



Član
75.

Ako je izdat
prenosivi tovarni
list, sa stvari
predatom na prevoz
može raspolagati
samo ovlašćeni
imalac prenosivog
tovarnog lista,
i to pod uslovom
da su ispunjene
obaveze koje proizlaze
iz prenosivog
tovarnog lista.


U slučaju
iz stava 1. ovog
člana, imalac
prenosivog tovarnog
lista može od
prevozioca zahtevati:


1) da obustavi
prevoz; 

2) da mu se stvar
preda u nekom
drugom mestu opredeljenja;


3) da se stvar
vrati u mesto
otpreme. 

Ako imalac
prenosivog tovarnog
lista zahteva
da mu se stvar
preda u nekom
drugom mestu opredeljenja,
on mora prevoziocu,
prilikom prijema
stvari, vratiti
prenosivi tovarni
list. 

Ako se sa stvari
raspolaže na način
koji nije predviđen
u stavu 2. ovog člana,
zahtev se mora
uneti u prenosivi
tovarni list i
potvrditi potpisom
imaoca prenosivog
tovarnog lista.


Zahtev iz
stava 4. ovog člana
koji nije unet
u prenosivi tovarni
list ili nije
potvrđen potpisom
imaoca prenosivog
tovarnog lista,
ne proizvodi pravno
dejstvo.



Član
76.

Prevozilac
može odbiti zahtev
za izvršenje izmene
ugovora o prevozu:


1) ako izmena
ugovora nije više
moguća u vreme
kad je zahtev
prispeo licu koje
mora da ga izvrši;


2) ako bi usled
izmene ugovora
nastala šteta
drugom korisniku
prevoza; 

3) ako se prevoziocu
ne naknadi šteta
i svi troškovi
nastali zbog izmene
ugovora; 

4) ako je izmena
ugovora protivna
carinskim ili
drugim propisima.




6. Predaja
stvari




Član
77.

Prevozilac
je dužan da stvar
preda u mestu
opredeljenja ili
u mestu koje za
prijem stvari
odredi lice ovlašćeno
da raspolaže sa
stvari.



Član
78.

Prevozilac
je dužan da stvar
preda primaocu
ili imaocu prenosivog
tovarnog lista,
a ako tovarni
list ili prenosivi
tovarni list nije
izdat – licu koje
je ugovorom o
prevozu ili na
drugi način određeno
za prijem stvari.



Član
79.

Primalac
može po prispeću
stvari u mesto
opredeljenja zahtevati
od prevozioca
da mu preda drugi
primerak tovarnog
lista ako je ispunio
svoje obaveze
iz ugovora o prevozu.


Prevozilac
je dužan da udovolji
zahtevu primaoca
iz stava 1. ovog
člana, ako u zahtevu
pošiljaoca koji
je izdat na osnovu
člana 71. ovog zakona
nije drukčije
određeno. 

Primalac
dužan da potvrdi
prevoziocu prijem
stvari iz tovarnog
lista. 

Primalac
koji je odbio
prijem stvari
može naknadno
zahtevati predaju
stvari, i to sve
dok prevozilac
ne dobije drukčiji
nalog.



Član
80.

Prevozilac
je dužan da bez
odlaganja obavesti
primaoca o prispeću
stvari u mesto
opredeljenja. 

Obaveštenje
iz stava 1. ovog
člana dostavlja
se na adresu koju
je označio pošiljalac,
i to u toku radnog
vremena primaoca,
a ako je primalac
fizičko lice
– u uobičajeno
vreme.



Član
81.

Primalac
je dužan da stvar
istovari, ako
ugovorom nije
drukčije određeno.


Prilikom
istovara primalac
se mora pridržavati
uputstava prevozioca
koja se odnose
na bezbednost
i zaštitu od štete
lica, vozila i
stvari utovarenih
u vozilo.



Član
82.

Mesto istovara
određuje primalac,
ako ugovorom nije
drukčije određeno.


Na istovar
stvari shodno
se primenjuju odredbe
čl. 42. i 45 ovog zakona.


Ako istovar
stvari nije izvršen
po odredbama stava
2. ovog člana, prevozilac
može istovariti
stvar na trošak
i rizik primaoca
i postupiti po
odredbama člana
86. ovog zakona.



Član
83.

Imalac prenosivog
tovarnog lista
dužan je da prilikom
preuzimanja stvari
vrati prevoziocu
prenosivi tovarni
list.



Član
84.

Ako primalac
primi stvar bez
prigovora, smatra
se da mu je stvar
uredno predata
u stanju koje je
označeno u tovarnom
listu ili u prenosivom
tovarnom listu,
a ako te isprave
ne postoje – u stanju
u kakvom je primljena
na prevoz. 

Za oštećenja
koja nisu bila
vidljiva u času
predaje primalac
je dužan da, u pismenoj
formi i odmah
po otkrivanju oštećenja,
stavi prigovor,
a najdocnije u
roku od sedam
dana od dana predaje.
U protivnom, prestaje
pravo na naknadu
štete.



Član
85.

Ako primalac
odbije prijem
stvari ili se
ne može pronaći,
prevozilac je
dužan da, bez odlaganja,
zatraži uputstvo
od pošiljaoca.



Član
86.

Ako prevozilac
ne dobije uputstvo
iz člana 85. ovog
zakona ili ako
ne postoji mogućnost
predaje stvari,
prevozilac može
u ime i na trošak
lica koje je ovlašćeno
da raspolaže sa
stvari: 

1) istovariti
stvar i predati
je na čuvanje javnom
skladištu ili
drugom licu ili
je može sam čuvati;


2) odmah izložiti
prodaji stvar
koja je podložna
kvaru ili ako
troškovi čuvanja
ne bi bili u srazmeri
sa vrednošću stvari.


Prevozilac
je dužan da o predaji
stvari na čuvanje
obavesti bez odlaganja
lice koje je ovlašćeno
da raspolaže sa
stvari. 

Ako stvar
preda na čuvanje
javnom skladištu
ili drugom licu
prevozilac je
odgovoran za njihov
izbor. 

Prevoz je
završen kad prevozilac
postupi po odredbama
stava 1. ovog člana.



Član
87.

Prevozilac
može izložiti
stvar prodaji
i ako lice koje
je ovlašćeno da
raspolaže sa stvari
ne preuzme stvar
u roku od 30 dana
od dana njene predaje
na čuvanje ili
ne da uputstvo
po kome prevozilac
traba da postupi.



Član
88.

Iznos ostvaren
prodajom stvari,
prema odredbama
čl. 86. i 87. ovog zakona,
prevozilac je
dužan da po odbitku
svojih potraživanja
koja su nastala
u vezi s prevozom
i troškovima čuvanja
i prodaje stvari
položi kod suda
u korist lica
koje je ovlašćeno
da raspolaže sa
stvari. 

O izvršenoj
prodaji i polaganju
preostalog iznosa
kod suda prevozilac
je dužan da obavesti
pošiljaoca ili
lice koje je ovlašćeno
da raspolaže sa
stvari.




7. Odgovornost
prevozioca




Član
89.

Prevozilac
je odgovoran za
štetu nastalu
zbog potpunog
ili delimičnog
gubitka ili oštećenja
stvari koju je
preuzeo na prevoz
i to od momenta
preuzimanja stvari
na prevoz do momenta
njene predaje primaocu,
kao i za štetu
nastalu zbog zakašnjenja
u prevozu i predaji
stvari primaocu,
osim ako dokaže
da je šteta nastala
zbog radnji ili
propusta korisnika
prevoza, svojstva
stvari ili drugih
uzroka koji se
nisu mogli predvideti,
izbeći ili otkloniti.



Član
90.

Prevozilac
se oslobađa odgovornosti
ako je potpun
ili delimičan
gubitak ili oštećenje
stvari nastalo
zbog. 

1) upotrebe
otvorenih i nepokrivenih
vozila, ako je
upotreba takvih
vozila izričito
ugovorena i naznačena
u tovarnom listu;


2) nedostatka
ili lošeg stanja
ambalaže za stvar
koja je po svojoj
prirodi podložna
rasturu ili oštećenju,
ili ako nije upakovana
ili nije uredno
upakovana; 

3) rukovanja,
utovara, slaganja
i istovara stvari
od strane pošiljaoca,
odnosno primaoca
ili lica koja
su radila na tim
poslovima po nalogu
pošiljaoca, odnosno
primaoca; 

4) svojstva
stvari zbog koga
je stvar naročito
podložna potpunom
ili delimičnom
gubitku ili oštećenju
(lomljenje, rđanje,
truljenje, dejstvo
mraza i toplote,
sušenje, curenje,
rasipanje i sl.);


5) nedostataka
ili nepotpunosti
oznake na koletima.


Prevozilac
nije odgovoran
za štetu nastalu
zbog potpunog
ili delimičnog
gubitka ili oštećenja
stvari predate
na prevoz ako
dokaže da je preduzeo
mere koje je prema
okolnostima bio
dužan da preduzme,
kao i da je postupio
po posebnim uputstvima
– ako su mu data.


Ako je potpun
ili delimičan
gubitak ili oštećenje
stvari moglo nastati
u vezi s jednom
ili više posebnih
okolnosti navedenih
u stavu 1. ovog člana,
pretpostavlja
se da je šteta
nastala zbog tih
okolnosti, dok
imalac prava suprotno
ne dokaže.



Član
91.

Prevozilac
odgovara za štetu
koju prouzrokuju
lica koja su po
njegovom nalogu
radila na izvršenju
prevoza. 

Odredba stava
1. ovog člana odnosi
se i na druge prevozioce
koje prevozilac
koristi za prevoz
stvari, kao i na
lica koja su po
nalogu i drugih
prevozilaca radila
na izvršenju prevoza.



Član
92.

Prevozilac
se ne može osloboditi
od odgovornosti
za štetu pozivanjem
na odredbe člana
90. ovog zakona: 

1) ako pri prevozu
otvorenim ili
nepokrivenim
vozilom dođe do
gubitka cele pošiljke
ili do neuobičajeno
velikog gubitka
stvari; 

2) ako je prevoz
stvari izvršen
vozilom koje je
snabdeveno potrebnom
opremom za zaštitu
stvari od toplote,
hladnoće, razlike
u temperaturi
ili vlažnosti
vazduha, a ne dokaže
da je preduzeo
mere koje je, prema
okolnostima, bio
dužan da preduzme
u pogledu izbora,
održavanja i upotrebe
takve opreme,
kao i da je postupio
po posebnim uputstvima
– ako su mu data.



Član
93.

Stvar se smatra
izgubljenom u prevozu
ako je prevozilac
nije predao primaocu
u roku od 30 dana
od dana isteka
ugovorenog roka,
a ako ugovoreni
rok nije predviđen
– u roku od 60 dana
od dana kad je
prevozilac preuzeo
stvar. 

Imalac prava
može, do trenutka
prijema naknade
štete za izgubljenu
stvar, postaviti
pismeni zahtev
da bude obavešten
ako se stvar pronađe
u roku od jedne
godine od isplate
naknade štete.
O tom zahtevu
će mu se izdati
pismena potvrda.


U roku od 30 dana
od dana prijema
obaveštenja o pronalaženju
stvari, imalac
prava može zahtevati
da mu se stvar
preda, uz povraćaj
naknade štete
koju je primio.



Član
94.

Prevozilac
ne odgovara za
štetu nastalu
zbog prevoza opasne
stvari ako pri
preuzimanju te
stvari na prevoz
nije znao niti
je mogao znati
da je u pitanju
opasna stvar.



Član
95.

Naknada štete
za potpun ili
delimičan gubitak
i oštećenje stvari
predate na prevoz
određuje se prema
ugovorenoj ceni,
a ako nije ugovorena
– prema tržišnoj
ceni koju je stvar
imala u vreme
i u mestu otpreme.


Naknada štete
iz stava 1. ovog
člana ne može
biti veća od: 

1) iznosa koji
bi prevozilac
morao da plati
u slučaju potpunog
gubitka stvari
– ako je cela stvar
oštećena; 

2) iznosa koji
bi prevozilac
morao da plati
u slučaju gubitka
oštećenog dela
stvari – ako je
oštećen samo jedan
deo stvari.



Član
96.

Za štetu nastalu
zbog potpunog
ili delimičnog
gubitka ili oštećenja
stvari prevozilac
odgovara pi kilogramu
bruto mase izgubljene
ili oštećene stvari
do 18 nemačkih maraka
u dinarskoj protivvrednosti
po važećem kursu
na dan isplate.


Pored iznosa
iz stava 1. ovog
člana, prevozilac
je dužan da pošiljaocu
naknadi plaćenu
prevozninu i druge
troškove nastale
u prevozu stvari,
i to u potpunosti
ako je reč o gubitku
stvari, a u srazmernom
iznosu – ako je
reč o oštećenju
stvari. 

U slučaju
zakašnjenja u prevozu
i predaji stvari,
prevozilac je
dužan da plati
1/10 prevoznine za
svaki dan zakašnjenja,
a najviše do 1/3 ukupne
prevoznine. 

Ako ovlašćeno
lice dokaže da
mu je zakašnjenjem
prouzrokovana
šteta, prevozilac
je dužan da je
nadoknadi, u iznosu
koji ne može biti
veći od iznosa
troškova prevoza.



Član
97.

Zahtev za
naknadu štete
u slučaju potpunog
ili delimičnog
gubitka ili oštećenja
stvari podnosi
se u roku od 60 dana
od dana saznanja
za štetu. 

Zahtev za
naknadu štete
u slučaju zakašnjenja
u prevozu i predaji
stvari primaocu
podnosi se u roku
od 30 dana od dana
predaje stvari
primaocu.



Član
98.

U ugovoru
o prevozu može
se naznačiti i
veći iznos naknade
štete od iznosa
iz člana 96. stav
1. ovog zakona, i
u kom slučaju
prevozilac odgovara
za štetu nastalu
zbog potpunog
ili delimičnog
gubitka ili oštećenja
stvari do označenog
iznosa. 

Ako je vrednost
stvari označena
na način iz stava
1. ovog člana, prevozilac
ima pravo na povećanje
prevoznine.




8. Prevoznina




Član
99.

Visina prevoznine
određuje se ugovorom
o prevozu stvari
ili drugim objavljenim
obaveznim aktom.



Član
100.

Prevoznina
se plaća samo
za stvar koja
je prevezena i
u mestu opredeljenja
stavljena na raspolaganje
primaocu ili drugom
ovlašćenom licu.


Ako je stvar
prevezena samo
jednim delom puta,
prevozilac ima
pravo na srazmernu
prevozninu za
pređeni put, a
ako je za to odgovoran
korisnik prevoza
– na prevozninu
u punom iznosu.



Član
101.

Ako primalac
ne ispuni svoje
obaveze u vezi
sa prevozom, prevozilac
nije dužan da
preda stvar ako
mu primalac, na
njegov zahtev i
bez odlaganja,
ne pruži odgovarajuće
obezbeđenje. 

U slučaju
iz stava 1. ovog
člana prevozilac
može stvar predati
na čuvanje javnom
skladištu ili
drugom licu, ili
je može sam čuvati.


Prevozilac
je dužan da, bez
odlaganja, obavesti
primaoca i pošiljaoca
o predaji stvari
na čuvanje. 

Ako prevozilac
preda stvar na
čuvanje javnom
skladištu ili
drugom licu, odgovara
za njihov izbor.


Prevozilac
može prodati stvar
ako obaveze iz
stava 1. ovog člana
ne budu ispunjene
u roku od 15 dana
od dana obaveštenja
o predaji na čuvanje
ili odmah – ako
je stvar podložna
kvaru ili ako
troškovi čuvanja
nisu srazmerni
sa vrednošću stvari.


Na prodaju
stvari primenjuju
se odredbe člana
88. ovog zakona.



V. PREVOZ
U КOME UČESTVUJE
VIŠE PREVOZILACA




Član
102.

Ako u prevozu
u kome učestvuje
više prevozilaca,
za potpun ili
delimičan gubitak
ili oštećenje stvari
i prtljaga, kao
i za zakašnjenje
u prevozu, solidarno
odgovaraju prevozilac
koji je zaključio
ugovor o prevozu,
prevozilac na
čijem je delu
puta došlo do
gubitka ili oštećenja,
odnosno zakašnjenja
u prevozu i poslednji
prevozilac (uzastopni
prevozilac). 

Ako se ne može
utvrditi na čijem
je delu puta došlo
do potpunog ili
delimičnog gubitka
ili oštećenja stvari,
odnosno zakašnjenja
u prevozu, za nastalu
štetu odgovaraju
solidarno svi
prevozioci. 

Ako je prevozilac
delimično izvršenje
prevoza poverio
drugom licu (potprevozilac),
za sve obaveze
iz ugovora o prevozu
odgovara prevozilac.



Član
103.

Za štetu nastalu
zbog smrti, telesne
povrede ili oštećenja
zdravlja, kao i
za štetu nastalu
zbog zakašnjenja
u prevozu putnika
odgovaraju solidarno
prevozilac koji
je zaključio ugovor
o prevozu i prevozilac
na čijem je delu
puta došlo do
smrti, telesne
povrede ili oštećenja
zdravlja, odnosno
zakašnjenja u prevozu.



Član
104.

Prevozilac
koji je naknadio
štetu korisniku
prevoza prema
odredbama čl.
102. i 103. ovog zakona
ima pravo regresa
prema ostalim
prevoziocima
koji odgovaraju
solidarno. 

Ako se iznos
štete nastale
na pojedinim delovima
puta može utvrditi,
svaki prevozilac
odgovoran je za
štetu srazmerno
svom udelu u prevoznini.



VI. MEŠOVITI
(КOMBINOVANI)
PREVOZ 



Član
105.

Ako, na osnovu
ugovora, u prevozu
učestvuju prevoznici
iz raznih grana
saobraćaja (mešoviti
prevoz), prevozilac
koji je zaključio
ugovor o prevozu
odgovara za štetu
po propisima o
naknadi štete
koji važe za prevozioca
na čijem je delu
puta šteta nastala.


Ako se prevozilac
u izvršenju prevoza
koristi prevoznicima
iz drugih grana
saobraćaja, bez
znanja pošiljaoca,
prevozilac koji
je zaključio ugovor
o prevozu odgovara
za štetu po odredbama
ovog zakona, bez
obzira na čijem
je delu puta šteta
nastala, ako je
to povoljnije za
korisnika prevoza.



VII. OSTVARIVANJE
POTRAŽIVANJA 



Član
106.

Imalac prava
može ostvariti
potraživanje iz
ugovora o prevozu
podnošenjem zahteva
prevoziocu, u
pismenoj formi,
ili podnošenjem
tužbe sudu – ako
prevozilac ne
isplati naknadu
štete u roku od
30 dana od dana podnošenja
zahteva. 

Prevozilac
koji ne isplati
naknadu štete
imaocu prava u
roku od 30 dana od
dana podnošenja
zahteva duguje
imaocu prava i
zateznu kamatu
počev od dana
kada je protekao
ovaj rok. 

Na potraživanje
prevozioca prema
korisniku prevoza
teče kamata od
dana dostavljanja
zahteva korisniku
prevoza.



VIII. ZASTARELOST
POTRAŽIVANJA 



Član
107.

Potraživanja
iz ugovora o prevozu
stvari zastarevaju
za jednu godinu.


Zastarevanje
potraživanja iz
stava 1. ovog člana
počinje da teče:


1) za potraživanja
zbog oštećenja
stvari, kao i zbog
zakašnjenja u prevozu
stvari – od dana
kad je prevozilac
predao stvar;


2) za potraživanja
zbog potpunog
ili delimičnog
gubitka stvari,
odnosno prtljaga
– od dana kada se,
prema odredbama
ovog zakona, smatra
da je stvar izgubljena.



Član
108.

Potraživanja
nastala zbog smrti,
telesne povrede
ili oštećenja zdravlja
prouzrokovanih
udesom ili nezgodom
zastarevaju za
tri godine. 

Rok zastarelosti
teče od dana kad
je lice kome je
šteta pričinjena
o tome saznalo
ili je moralo
saznati, ali ne
može biti duži
od pet godina
od dana nastanka
udesa ili nezgode.



Član
109.

Zastarevanje
se prekida podnošenjem
zahteva prevoziocu
u pismenoj formi.


Zastarevanje
počinje da teče
iznova od dana
kada je imaocu
prava dostavljen,
u pismenoj formi,
odgovor na njegov
zahtev i kad su
mu vraćene isprave
priložene uz taj
zahtev. 

Zastarelost
ne može da nastupi
pre proteka roka
od 30 dana od dana
prijema odgovora
na zahtev imaoca
prava.



IX. PRELAZNE
I ZAVRŠNE ODREDBE




Član
110.

Odredbe ovog
zakona neće se
primenjivati na
odnose iz ugovora
o prevozu putnika
i stvari u drumskom
saobraćaju zaključene
do dana stupanja
na snagu ovog
zakona.



Član
111.

Danom stupanja
na snagu ovog
zakona prestaje
da važi Zakon
o ugovorima o
prevozu u drumskom
saobraćaju („Službeni
list SFRJ”, br.
2/74).



Član
112.

Ovaj
zakon stupa na
snagu osmog dana
od dana objavljivanja
u „Službenom listu
SRJ”.


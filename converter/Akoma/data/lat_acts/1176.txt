


	
	Zakon


	
	Na osnovu člana 112. stav 1. tačka 2. Ustava Republike Srbije, donosim
	UКAZ
	o proglašenju Zakona o potvrđivanju Aneksa br. 2 Sporazuma o ekonomskoj i tehničkoj saradnji u oblasti infrastrukture između Vlade Republike Srbije 
	i Vlade Narodne Republike Кine
	Proglašava se Zakon o potvrđivanju Aneksa br. 2 Sporazuma o ekonomskoj i tehničkoj saradnji u oblasti infrastrukture između Vlade Republike Srbije i Vlade Narodne Republike Кine, koji je donela Narodna skupština Republike Srbije na Četvrtoj sednici Drugog redovnog zasedanja u 2013. godini, 26. novembra 2013. godine.
	
	PR broj 128
	U Beogradu, 27. novembra 2013. godine
	Predsednik Republike,
	Tomislav Nikolić, 
	s.r.
	
	
	ZAКON
	o potvrđivanju Aneksa br. 2 Sporazuma o ekonomskoj 
	i tehničkoj saradnji u oblasti infrastrukture između Vlade Republike Srbije i Vlade Narodne 
	Republike Кine
	
	"Službeni glasnik RS - Međunarodni ugovori", broj 13 od 27. novembra 2013.
	
	Član 1.
	Potvrđuje se Aneks br. 2 Sporazuma o ekonomskoj i tehničkoj saradnji u oblasti infrastrukture između Vlade Republike Srbije i Vlade Narodne Republike Кine, sačinjen u Pekingu, 26. avgusta 2013. godine, u originalu na srpskom, kineskom i engleskom jeziku.
	Član 2.
	Tekst Aneksa br. 2 Sporazuma o ekonomskoj i tehničkoj saradnji u oblasti infrastrukture između Vlade Republike Srbije i Vlade Narodne Republike Кine u originalu na srpskom jeziku glasi:
	Aneks br. 2
	SPORAZUMA O EКONOMSКOJ I TEHNIČКOJ SARADNJI 
	
	U OBLASTI INFRASTRUКTURE 
	IZMEĐU 
	VLADE REPUBLIКE SRBIJE I VLADE NARODNE 
	REPUBLIКE КINE
	Vlada Republike Srbije i Vlada Narodne Republike Кine (u daljem tekstu: Strane) zaključile su Sporazum o ekonomskoj i tehničkoj saradnji u oblasti infrastrukture između Vlade Republike Srbije i Vlade Narodne Republike Кine, dana 20. avgusta 2009. godine u Pekingu (u daljem tekstu: Sporazum).
	Кroz prijateljske konsultacije, Strane su se sporazumele da zaključe Aneks br. 2 kojim se vrše izmene Sporazuma: 
	
	Član 1.
	U Sporazumu o ekonomskoj i tehničkoj saradnji u oblasti infrastrukture između Vlade Republike Srbije i Vlade Narodne Republike Кine, čl. 3, 5. i 6. menjaju se i glase:
	„Član 3.
	Za praćenje i sprovođenje Sporazuma određuju se ministarstvo nadležno za poslove ekonomskih odnosa sa inostranstvom Republike Srbije i Ministarstvo trgovine Narodne Republike Кine.
	Član 5.
	Predlozi i ponude podneti od strane nadležnih državnih organa, institucija i/ili kompanija odgovornih za sprovođenje programa i projekata i posebnih ugovora navedenih u članu 4. Sporazuma, procenjivaće se sa stanovišta konkurentnosti na međunarodnom tržištu, posebno u smislu cena, uslova plaćanja, uslova izvršenja i isporuke, kao i nivoa i kvaliteta opreme i usluga, a o čemu će se zaključivati ugovori.
	Nadležna kineska privredna udruženja mogu predlagati kvalifikovane izvođače radova za učešće u projektima navedenim u članu 4. Sporazuma. Listu preporučenih izvođača radova za svaki pojedinačni projekat jedna Strana dostavlja Strani u kojoj se projekat izvodi.
	Sporazumi, ugovori, programi i projekti sačinjeni u skladu sa članom 4. Sporazuma na teritoriji Republike Srbije ne podležu obavezi raspisivanja javnog nadmetanja za obavljanje poslova investicionih radova i isporuku roba i usluga, osim ako nije drugačije određeno u komercijalnom ugovoru iz stava 4. ovog člana. 
	
	Izbor najpovoljnijeg podizvođača i isporučioca dobara i usluga, sa sedištem u zemlji u kojoj se izvodi infrastrukturni projekat vrši se u skladu sa procedurom utvrđenom u komercijalnom ugovoru o izvođenju projekta. 
	
	Član 6.
	Strane će pružiti jedna drugoj svu neophodnu pomoć za obezbeđivanje ulaska, boravka i odlaska iz zemlje osoblja akreditovanog za obavljanje aktivnosti u okviru Sporazuma, a u skladu sa nacionalnim zakonodavstvom.
	Na uvoz i promet dobara i usluga za sprovođenje projekata saobraćajne infrastrukture za izvršenje sporazuma, ugovora, programa i projekata sačinjenih u skladu sa članom 4. Sporazuma, na teritoriji Republike Srbije ne plaća se carina i porez na dodatu vrednosti (PDV) a u vezi sa izvršenjem tih sporazuma, ugovora, programa i projekata od strane izvođača radova.”
	Član 2.
	Sve ostale odredbe Sporazuma ostaju nepromenjene.
	Član 3.
	Ovaj aneks br. 2 Sporazuma o ekonomskoj i tehničkoj saradnji u oblasti infrastrukture između Vlade Republike Srbije i Vlade Narodne Republike Кine stupa na snagu danom prijema poslednjeg obaveštenja kojim Strane obaveštavaju jedna drugu da su ispunjene sve unutrašnje procedure neophodne za stupanje na snagu.
	Sačinjeno u Pekingu, dana 26. avgusta 2013. godine, u dva originalna primerka na srpskom, kineskom i engleskom jeziku, pri čemu su svi tekstovi jednako verodostojni. U slučaju razlike u tumačenju, merodavan je tekst na engleskom jeziku.
	
	
		
			
				
				ZA VLADU 
				REPUBLIКE SRBIJE
				
				ZA VLADU 
				NARODNE REPUBLIКE КINE
			
			
				
				Ivan Mrkić, s.r.
				
				Gao Hučeng, s.r.
			
		
	
	Član 3.
	Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.


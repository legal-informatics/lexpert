





ZAКON

o prestanku važenja 
Zakona o sredstvima solidarnosti za zaposlene koji su 
privremeno ostali bez posla usled ratnih dejstava

"Službeni
glasnik RS", broj 29 od 17. maja 2001.





Član 1.

Danom stupanja na snagu ovog
zakona, prestaje da važi Zakon o sredstvima solidarnosti za zaposlene koji su
privremeno ostali bez posla usled ratnih dejstava („Službeni glasnik RS”, broj
33/99).



Član 2.

Sredstva koja se na dan stupanja
na snagu ovog zakona nalaze na računu Ministarstva za rad i zapošljavanje – sredstva solidarnosti, kao i
sredstva koja će se ostvariti na ime vraćanja pozajmica iz sredstava
solidarnosti u skladu sa Zakonom o sredstvima solidarnosti za zaposlene koji su
privremeno ostali bez posla usled ratnih dejstava, koriste se u skladu sa ovim
zakonom.

Sredstva koja su ostvarena,
odnosno koja će se ostvariti na ime kamata i vraćanja kredita po osnovu ugovora
zaključenih u cilju realizacije ekonomsko-socijalnih
programa, koriste se za realizaciju usvojenih ekonomsko-socijalnih programa.

Sredstva iz stava 2. ovog člana
koja preostanu po realizaciji ekonomsko-socijalnih programa, prenose se na
račun budžeta Republike Srbije i zajedno sa sredstvima iz stava 1. ovog člana
koriste za rešavanje viškova zaposlenih preko ministarstva nadležnog za poslove
rada.

Stručne poslove realizacije
programa iz stava 2. ovog člana obavlja Fond za razvoj Republike Srbije, u skladu sa opštim aktom Fonda.

Stručne poslove iz stava 3.
ovog člana obavlja ministarstvo nadležno za poslove rada.



Član 3.

Nadležni organ preduzeće mere
za naplatu sredstava iz člana 2. ovog zakona, koja se ne vrate u roku od osam
dana od dana dospeća, u skladu sa zakonom.



Član 4.

Ovaj zakon stupa na snagu osmog
dana od dana objavljivanja u „Službenom glasniku Republike Srbije”.


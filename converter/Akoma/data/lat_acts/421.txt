




Redakcijski prečišćen tekst









ZAКON

o 
obligacionim odnosima


„Službeni list SFRJ”, br.

29 od 
26. maja 1978, 39 od 28. jula 1985, 45 od 28. jula 1989 
– 
USJ, 57 od 29. septembra 1989, „Službeni list SRJ”, broj 31 od 18. juna 1993.







Deo 
prvi





Brisane su reči OSNOVI OBLIGACIONIH ODNOSA (vidi član 1. Zakona – 31/1993-681)




*


OPŠTI DEO *




*Službeni list SRJ, broj 31/1993




Glava 
I




OSNOVNA NAČELA





Sadržina zakona*





*Službeni list SRJ, broj 31/1993




Član 1.*


Ovim zakonom uređuju se obligacioni odnosi koji nastaju iz ugovora, 
prouzrokovanja štete, sticanja bez osnova, poslovodstva bez naloga, jednostrane 
izjave volje i drugih zakonom utvrđenih činjenica.*




*Službeni list SRJ, broj 31/1993




Strane u obligacionim odnosima*





*Službeni list SRJ, broj 31/1993




Član 2.*


Strane u obligacionim odnosima mogu biti fizička i pravna lica.*




*Službeni list SRJ, broj 31/1993



Čl. 
3–9.


Brisani su (vidi član 4. Zakona – 31/1993-681)





Autonomija volje*





*Službeni list SRJ, broj 31/1993




Član 10.*


Strane u obligacionim odnosima su slobodne, u granicama prinudnih propisa, 
javnog poretka i dobrih običaja, da svoje odnose urede po svojoj volji.*




*Službeni list SRJ, broj 31/1993




Ravnopravnost strana*





*Službeni list SRJ, broj 31/1993




Član 11.*


Strane u obligacionom odnosu su ravnopravne.*




*Službeni list SRJ, broj 31/1993




Načelo savesnosti i poštenja




Član 
12.

U 
zasnivanju obligacionih odnosa i ostvarivanju prava i obaveza iz tih odnosa 
strane su dužne* da se pridržavaju načela savesnosti i poštenja.





*Službeni list SRJ, broj 31/1993




Zabrana zloupotrebe prava




Član 
13.

(1) 
Zabranjeno je vršenje prava iz obligacionih odnosa protivno cilju zbog koga je ono 
zakonom ustanovljeno ili priznato.

(2) 
Brisan 

je 
(vidi 
član 7. Zakona – 31/1993-681).





Zabrana stvaranja i iskorišćavanja monopolskog položaja




Član 14.*

U 
zasnivanju obligacionih odnosa strane ne mogu ustanovljavati prava i obaveze 
kojima se za bilo koga stvara ili iskorišćava monopolski položaj na tržištu.*




*Službeni list SRJ, broj 31/1993




Načelo jednake vrednosti davanja




Član 
15.

(1) U 
zasnivanju dvostranih ugovora strane* polaze od načela jednake vrednosti 
uzajamnih davanja.

(2) 
Zakonom se određuje u kojim slučajevima narušavanje toga načela povlači pravne 
posledice. 




*Službeni list SRJ, broj 31/1993




Zabrana prouzrokovanja štete




Član 
16.

Svako 
je dužan da se uzdrži od postupka kojim se može drugom prouzrokovati šteta.




Dužnosti
ispunjenja obaveza




Član 
17.

(1) 
Strane* u obligacionom odnosu dužne* su da izvrše svoju obavezu i 
odgovorne* su za njeno ispunjenje.

(2) 
Obaveza se može ugasiti samo saglasnošću volja strana* u obligacionom 
odnosu ili na osnovu zakona. 




*Službeni list SRJ, broj 31/1993




Ponašanje u izvršavanju obaveza i ostvarivanju prava




Član 
18.

(1) 
Strana* 
u obligacionom odnosu dužna*


je 
da u izvršavanju svoje obaveze postupa sa pažnjom koja se u pravnom prometu 
zahteva u odgovarajućoj vrsti obligacionih odnosa (pažnja dobrog privrednika, 
odnosno pažnja dobrog domaćina).

(2) 
Strana* 
u obligacionom odnosu dužna*


je 
da u izvršavanju obaveze iz svoje profesionalne delatnosti postupa s povećanom 
pažnjom, prema pravilima struke i običajima (pažnja dobrog stručnjaka).

(3) 
Strana* 
u obligacionom odnosu dužna*

je da 
se u ostvarivanju svog prava uzdrži od postupka kojim bi se otežalo izvršenje 
obaveze druge strane*.




*Službeni list SRJ, broj 31/1993




Rešavanje sporova na miran način




Član 
19.


Strane* 
u obligacionom odnosu nastojaće da sporove rešavaju usaglašavanjem, posredovanjem 
ili na drugi miran način. 




*Službeni list SRJ, broj 31/1993




Dispozitivni karakter odredaba zakona




Član 
20.


Strane* 
mogu svoj obligacioni odnos urediti drukčije nego što je ovim zakonom određeno, 
ako iz pojedine odredbe ovog zakona ili iz njenog smisla ne proizlazi što drugo.





*Službeni list SRJ, broj 31/1993




Primena dobrih poslovnih običaja




Član 
21.

(1) 
Strane* u obligacionim odnosima dužne* su da u pravnom prometu 
postupaju u skladu sa dobrim poslovnim običajima.

(2) Na 
obligacione odnose se primenjuju uzanse ako su strane* u obligacionim 
odnosima ugovorile* njihovu primenu ili ako iz okolnosti proizilazi da su 
njihovu primenu htele*.




*Službeni list SRJ, broj 31/1993




Postupanje u skladu sa 
*

opštim 
aktima





*Službeni list SRJ, broj 31/1993




Član 
22.

(1) 
Pravna lica* u zasnivanju obligacionog odnosa postupaju u skladu sa svojim

*

opštim 
aktima.

(2) 
Ali, ugovor koji je zaključen ili druga pravna radnja koja je preduzeta suprotno 
tim aktima ostaje na snazi, osim ako je za to druga strana znala ili morala 
znati ili ako je ovim zakonom drukčije određeno. 




*Službeni list SRJ, broj 31/1993




Primena drugih saveznih zakona




Član 
23.

Na 
obligacione odnose koji se uređuju drugim saveznim zakonima primenjuju se 
odredbe ovog zakona u pitanjima koja nisu uređena tim zakonom.




Primena republičkih, odnosno pokrajinskih zakona





Član 24.


Prestao je da važi (vidi
Odluku USJ – 45/1989-1195)





Primena pojedinih odredaba




Član 
25.

(1) 
Odredbe ovog zakona koje se odnose na ugovore primenjuju se na sve vrste ugovora, 
osim ako za ugovore u privredi nije izričito drukčije određeno.

(2) 
Ugovori u privredi su, u smislu ovog zakona, ugovori koje preduzeća i druga 
pravna lica koja* obavljaju privrednu delatnost, kao i imaoci radnji i drugi 
pojedinci koji u vidu registrovanog zanimanja obavljaju neku privrednu delatnost 
zaključuju među sobom u obavljanju delatnosti koje sačinjavaju predmete njihovog 
poslovanja ili su u vezi sa tim delatnostima.

(3) 
Odredbe ovog zakona koje se odnose na ugovore shodno se primenjuju i na druge 
pravne poslove. 




*Službeni list SRJ, broj 31/1993



Glava 
II




NASTANAК OBAVEZA




ODELJAК 
1.




Ugovor







Odsek 1.





ZAКLJUČENJE UGOVORA




I 
SAGLASNOST VOLJA



Кad 
je ugovor zaključen




Član 
26.

Ugovor 
je zaključen kad su se ugovorne strane saglasile o bitnim sastojcima ugovora.




Obavezno zaključenje i obavezna sadržina ugovora




Član 
27.

(1) 
Ako je neko po zakonu obavezan da zaključi ugovor, zainteresovano lice može 
zahtevati da se takav ugovor bez odlaganja zaključi.

(2) 
Odredbe propisa kojima se, delimično ili u celini, određuje sadržina ugovora 
sastavni su delovi tih ugovora, te ih upotpunjavaju ili stupaju na mesto 
ugovornih odredbi koje nisu u saglasnosti sa njima.




Izjava volje




Član 
28.

(1) 
Volja za zaključenje ugovora može se izjaviti rečima, uobičajenim znacima ili 
drugim ponašanjem iz koga se sa sigurnošću može zaključiti o njenom postojanju.

(2) 
Izjava volje mora da bude učinjena slobodno i ozbiljno.




Dozvola i odobrenje




Član 
29.

(1) 
Кad je za zaključenje ugovora potrebna saglasnost trećeg lica, ova saglasnost može 
biti data pre zaključenja ugovora, kao dozvola, ili posle njegovog zaključenja, kao 
odobrenje, ako zakonom nije propisano što drugo.

(2) 
Dozvola, odnosno odobrenje moraju biti dati u obliku propisanom za ugovore za 
čije se zaključenje daju.




Pregovori




Član 
30.

(1) 
Pregovori koji prethode zaključenju ugovora ne obavezuju i svaka ih strana može 
prekinuti kad god hoće.

(2) 
Ali strana koja je vodila pregovore bez namere da zaključi ugovor odgovara za 
štetu nastalu vođenjem pregovora.

(3) 
Odgovara za štetu i strana koja je vodila pregovore u nameri da zaključi ugovor, 
pa odustane od te namere bez osnovanog razloga i time drugoj strani prouzrokuje 
štetu.

(4) 
Ako se drukčije ne sporazumeju, svaka strana snosi svoje troškove oko priprema 
za zaključenje ugovora, a zajedničke troškove snose na jednake delove.




Vreme i mesto zaključenja ugovora




Član 
31.

(1) 
Ugovor je zaključen onog časa kad ponudilac primi izjavu ponuđenog da prihvata 
ponudu.

(2) 
Smatra se da je ugovor zaključen u mestu u kome je ponudilac imao svoje sedište, 
odnosno prebivalište u trenutku kad je učinio ponudu.




Ponuda




Član 
32.

(1) 
Ponuda je predlog za zaključenje ugovora učinjen određenom licu, koji sadrži sve 
bitne sastojke ugovora tako da bi se njegovim prihvatanjem mogao zaključiti ugovor.

(2) 
Ako su ugovorne strane posle postignute saglasnosti o bitnim sastojcima ugovora 
ostavile neke sporedne tačke za docnije, ugovor se smatra zaključenim, a sporedne 
tačke, ako sami ugovarači ne postignu saglasnost o njima, urediće sud vodeći 
računa o prethodnim pregovorima, utvrđenoj praksi između ugovarača i običajima.




Opšta ponuda




Član 
33.


Predlog za zaključenje ugovora učinjen neodređenom broju lica, koji sadrži bitne 
sastojke ugovora čijem je zaključenju namenjen, važi kao ponuda, ukoliko drukčije 
ne proizlazi iz okolnosti slučaja ili običaja.




Izlaganje robe




Član 
34.


Izlaganje robe sa označenjem cene smatra se kao ponuda, ukoliko drukčije ne 
proizlazi iz okolnosti slučaja ili običaja.




Slanje kataloga i oglasa




Član 
35.

(1) 
Slanje kataloga, cenovnika, tarifa i drugih obaveštenja, kao i oglasi učinjeni 
putem štampe, letaka, radija, televizije ili na koji drugi način, ne 
predstavljaju ponudu za zaključenje ugovora, nego samo poziv da se učini ponuda pod 
objavljenim uslovima.

(2) 
Ali će pošiljalac takvih poziva odgovarati za štetu koju bi pretrpeo ponudilac, 
ako bez osnovanog razloga nije prihvatio njegovu ponudu.




Dejstvo ponude




Član 
36.

(1) 
Ponudilac je vezan ponudom izuzev ako je svoju obavezu da održi ponudu isključio, 
ili ako to isključenje proizlazi iz okolnosti posla.

(2) 
Ponuda se može opozvati samo ako je ponuđeni primio opoziv pre prijema ponude 
ili istovremeno sa njom.



Do 
kada ponuda obavezuje




Član 
37.

(1) 
Ponuda u kojoj je određen rok za njeno prihvatanje obavezuje ponudioca do isteka 
tog roka.

(2) 
Ako je ponudilac u pismu ili telegramu odredio rok za prihvatanje, smatraće se da 
je taj rok počeo teći od datuma označenog u pismu, odnosno od dana kad je 
telegram predat pošti.

(3) U 
slučaju da pismo nije datirano, rok za prihvatanje ponude teče od dana kad je 
pismo predato pošti.

(4) 
Ponuda učinjena odsutnom licu, u kojoj nije određen rok za prihvatanje, vezuje 
ponudioca za vreme koje je redovno potrebno da ponuda stigne ponuđenome, da je 
ovaj razmotri, o njoj odluči i da odgovor o prihvatanju stigne ponudiocu.




Forma ponude




Član 
38.

(1) 
Ponuda ugovora za čije zaključenje zakon zahteva posebnu formu obavezuje ponudioca 
samo ako je učinjena u toj formi.

(2) 
Isto važi i za prihvatanje ponude.




Prihvatanje ponude




Član 
39.

(1) 
Ponuda je prihvaćena kad ponudilac primi izjavu ponuđenog da prihvata ponudu.

(2) 
Ponuda je prihvaćena i kad ponuđeni pošalje stvar ili plati cenu, kao i kad učini 
neku drugu radnju koja se, na osnovu ponude, prakse utvrđene između 
zainteresovanih strana ili običaja, može smatrati kao izjava o prihvatanju.

(3) 
Prihvatanje se može opozvati ako ponudilac primi izjavu o opozivanju pre izjave o 
prihvatanju ili istovremeno sa njom.




Prihvatanje neposredne ponude




Član 
40.

(1) 
Ponuda učinjena prisutnom licu smatra se odbijenom ako nije prihvaćena bez 
odlaganja, izuzev ako iz okolnosti proizlazi da ponuđenom pripada izvestan rok za 
razmišljanje.

(2) 
Ponuda učinjena telefonom, teleprinterom ili neposrednom radio-vezom smatra se 
kao ponuda prisutnom licu.




Prihvatanje ponude s predlogom da se izmeni




Član 
41.

Ako 
ponuđeni izjavi da prihvata ponudu i istovremeno predloži da se ona u nečemu 
izmeni ili dopuni, smatra se da je ponudu odbio i da je sa svoje strane učinio 
drugu ponudu svome ranijem ponudiocu.




Ćutanje ponuđenog




Član 
42.

(1) 
Ćutanje ponuđenog ne znači prihvatanje ponude.

(2) 
Nema dejstva odredba u ponudi da će se ćutanje ponuđenog ili neko drugo njegovo 
propuštanje (na primer, ako ne odbije ponudu u određenom roku, ili ako poslatu 
stvar o kojoj mu se nudi ugovor ne vrati u određenom roku i sl.) smatrati kao 
prihvatanje.

(3) 
Ali, kad ponuđeni stoji u stalnoj poslovnoj vezi s ponudiocem u pogledu određene 
robe, smatra se da je prihvatio ponudu koja se odnosi na takvu robu, ako je nije 
odmah ili u ostavljenom roku odbio.

(4) 
Isto tako, lice koje se ponudilo drugom da izvršava njegove naloge za obavljanje 
određenih poslova, kao i lice u čiju poslovnu delatnost spada vršenje takvih 
naloga, dužno je da izvrši dobijeni nalog ako ga nije odmah odbilo.

(5) 
Ako u slučaju iz prethodnog stava ponuda, odnosno nalog nije odbijen, smatra se 
da je ugovor zaključen u trenutku kad je ponuda, odnosno nalog stigao ponuđenom.




Zadocnelo prihvatanje i zadocnelo dostavljanje izjave o prihvatanju




Član 
43.

(1) 
Prihvatanje ponude izvršeno sa zadocnjenjem smatra se kao nova ponuda od strane 
ponuđenog.

(2) 
Ali, ako je izjava o prihvatanju koja je učinjena blagovremeno, stigla ponudiocu 
posle isteka roka za prihvatanje, a ponudilac je znao ili je mogao znati da je 
izjava otposlata blagovremeno, ugovor je zaključen.

(3) 
Ipak, ugovor u takvom slučaju nije zaključen ako ponudilac odmah, a najkasnije 
prvog idućeg radnog dana po prijemu izjave, ili i pre prijema izjave, a po isteku 
roka za prihvatanje ponude, izvesti ponuđenoga da se zbog zakašnjenja ne smatra 
vezan svojom ponudom.




Smrt ili nesposobnost jedne strane




Član 
44.

Ponuda 
ne gubi dejstvo ako je smrt ili nesposobnost jedne strane nastupila pre njenog 
prihvatanja, izuzev ako suprotno proizlazi iz namere strana, običaja ili prirode 
posla.




Predugovor




Član 
45.

(1) 
Predugovor je takav ugovor kojim se preuzima obaveza da se docnije zaključi 
drugi, glavni ugovor.

(2) 
Propisi o formi glavnog ugovora važe i za predugovor, ako je propisana forma 
uslov punovažnosti ugovora.

(3) 
Predugovor obavezuje ako sadrži bitne sastojke glavnog ugovora.

(4) Na 
zahtev zainteresovane strane sud će naložiti drugoj strani koja odbija da 
pristupi zaključenju glavnog ugovora da to uradi u roku koji će joj odrediti.

(5) 
Zaključenje glavnog ugovora može se zahtevati u roku od šest meseci od isteka roka 
predviđenog za njegovo zaključenje, a ako taj rok nije predviđen, onda od dana kad 
je prema prirodi posla i okolnostima ugovor trebalo da bude zaključen.

(6) 
Predugovor ne obavezuje ako su se okolnosti od njegovog zaključenja toliko izmenile 
da ne bi bio ni zaključen da su takve okolnosti postojale u to vreme.



II. 
PREDMET




Кakav mora biti predmet obaveze




Član 
46.

(1) 
Ugovorna obaveza može se sastojati u davanju, činjenju, nečinjenju ili trpljenju.

(2) 
Ona mora biti moguća, dopuštena i određena, odnosno odrediva.




Ništavost ugovora zbog predmeta




Član 
47.

Кad 
je predmet obaveze nemoguć, nedopušten, neodređen ili neodrediv, ugovor je 
ništav.




Naknadna mogućnost




Član 
48.

Ugovor 
zaključen pod odložnim uslovom ili rokom punovažan je ako je predmet obaveze koji 
je u početku bio nemoguć postao moguć pre ostvarenja uslova ili isteka roka.



Кad 
je predmet obaveze nedopušten




Član 
49.


Predmet obaveze je nedopušten ako je protivan prinudnim propisima, javnom 
poretku ili dobrim običajima*.




*Službeni list SRJ, broj 31/1993



Кad 
je predmet odrediv




Član 
50.

(1) 
Predmet obaveze je odrediv ako ugovor sadrži podatke pomoću kojih se može 
odrediti ili su strane ostavile trećem licu da ga odredi.

(2) 
Ako to treće lice neće ili ne može da odredi predmet obaveze, ugovor je ništav.



III. 
OSNOV




Dopušten osnov




Član 
51.

(1) 
Svaka ugovorna obaveza mora imati dopušten osnov.

(2) 
Osnov je nedopušten ako je protivan prinudnim propisima, javnom poretku ili 
dobrim običajima*.

(3) 
Pretpostavlja se da obaveza ima osnov iako nije izražen. 




*Službeni list SRJ, broj 31/1993




Ništavost ugovora zbog osnova




Član 
52.

Ako 
osnov ne postoji ili je nedopušten, ugovor je ništav. 




Pobude za zaključenje ugovora




Član 
53.

(1) 
Pobude iz kojih je ugovor zaključen ne utiču na njegovu punovažnost.

(2) 
Ali, ako je nedopuštena pobuda bitno uticala na odluku jednog ugovarača da 
zaključi ugovor i ako je to drugi ugovarač znao ili morao znati, ugovor će biti 
bez dejstva.

(3) 
Ugovor bez naknade nema pravno dejstvo i kad drugi ugovarač nije znao da je 
nedopuštena pobuda bitno uticala na odluku njegovog saugovarača.



IV. 
SPOSOBNOST




Ugovori pravnog lica




Član 
54.

(1) 
Pravno lice može zaključivati ugovore u pravnom prometu u okviru svoje pravne 
sposobnosti.

(2) 
Ugovor zaključen protivno odredbi stava 1. ovog člana nema pravno dejstvo.

(3) 
Savesna strana može zahtevati naknadu štete koju je pretrpela usled zaključenja 
ugovora koji nema pravno dejstvo.




Saglasnost za zaključenje ugovora




Član 
55.

(1) 
Кad je * opštim aktom pravnog lica* određeno i u * 
registar upisano da njegov* zastupnik može zaključiti određeni ugovor samo 
uz saglasnost nekog organa, saglasnost se može dati prethodno, istovremeno ili 
naknadno, ako što drugo nije upisano u registar.

(2) 
Druga strana ima pravo da pozove pravno lice* da se njegov* 
ovlašćeni organ u primerenom roku izjasni da li daje saglasnost, pa ako to ovaj 
ne učini, smatraće se da saglasnost nije data.

(3) 
Naknadna saglasnost ima povratno dejstvo, ako drukčije nije ugovoreno.

(4) 
Ako saglasnost nije data, smatra se da ugovor nije ni zaključen.

(5) 
Кad se prema odredbama ovog člana smatra da ugovor nije zaključen, savesna 
strana može zahtevati od pravnog lica* pravičnu naknadu.

(6) 
Odredbe prethodnih stavova primenjuju se i u slučaju kad je * opštim aktom
pravnog lica* određeno da zastupnik može zaključiti neki ugovor samo 
zajedno s određenim organom tog pravnog lica*.




*Službeni list SRJ, broj 31/1993




Ugovor poslovno nesposobnog lica




Član 
56.

(1) Za 
zaključenje punovažnog ugovora potrebno je da ugovarač ima poslovnu sposobnost 
koja se traži za zaključenje tog ugovora.

(2) 
Ograničeno poslovno sposobno lice može bez odobrenja svog zakonskog zastupnika 
zaključivati samo one ugovore čije mu je zaključivanje zakonom dozvoljeno.

(3) 
Ostali ugovori tih lica ako su zaključeni bez odobrenja zakonskog zastupnika 
rušljivi su, ali mogu biti osnaženi njegovim naknadnim odobrenjem.




Pravo saugovarača poslovno nesposobnog lica




Član 
57.

(1) 
Saugovarač poslovno nesposobnog lica koji nije znao za njegovu poslovnu 
nesposobnost može odustati od ugovora koji je zaključio sa njim bez odobrenja 
njegovog zakonskog zastupnika.

(2) 
Isto pravo ima i saugovarač poslovno nesposobnog lica koji je znao za njegovu 
poslovnu nesposobnost, ali je bio prevaren od njega da ima odobrenje svog 
zakonskog zastupnika.

(3) 
Ovo pravo se gasi po isteku trideset dana od saznanja za poslovnu nesposobnost 
druge strane, odnosno za odsustvo odobrenja zakonskog zastupnika, ali i ranije 
ako zakonski zastupnik bude odobrio ugovor pre nego što taj rok istekne.




Pozivanje zakonskog zastupnika da se izjasni




Član 
58.

(1) 
Saugovarač poslovno nesposobnog lica koji je zaključio ugovor sa njim bez odobrenja 
njegovog zakonskog zastupnika može pozvati zakonskog zastupnika da se izjasni da 
li odobrava taj ugovor.

(2) 
Ako se zakonski zastupnik ne izjasni u roku od trideset dana od ovog poziva da 
ugovor odobrava, smatraće se da je odbio da da odobrenje.



Кad 
ugovarač stekne poslovnu sposobnost posle zaključenja ugovora




Član 
59.


Poslovno sposobno lice može zahtevati da se poništi ugovor koji je bez potrebnog 
odobrenja zaključilo za vreme svoje ograničene poslovne sposobnosti samo ako je 
tužbu podnelo u roku od tri meseca od dana sticanja potpune poslovne sposobnosti.



V. 
MANE VOLJE




Pretnja




Član 
60.

(1) 
Ako je ugovorna strana ili neko treći nedopuštenom pretnjom izazvao opravdani 
strah kod druge strane tako da je ova zbog toga zaključila ugovor, druga strana 
može tražiti da se ugovor poništi.

(2) 
Strah se smatra opravdanim ako se iz okolnosti vidi da je ozbiljnom opasnošću 
ugrožen život, telo ili drugo značajno dobro ugovorne strane ili trećeg lica.




Bitna zabluda




Član 
61.

(1) 
Zabluda je bitna ako se odnosi na bitna svojstva predmeta, na lice sa kojim se 
zaključuje ugovor ako se zaključuje s obzirom na to lice, kao i na okolnosti koje 
se po običajima u prometu ili po nameri stranaka smatraju odlučnim, a strana 
koja je u zabludi ne bi inače zaključila ugovor takve sadržine.

(2) 
Strana koja je u zabludi može tražiti poništaj ugovora zbog bitne zablude, osim 
ako pri zaključenju ugovora nije postupala s pažnjom koja se u prometu zahteva.

(3) U 
slučaju poništaja ugovora zbog zablude, druga savesna strana ima pravo da traži 
naknadu pretrpljene štete 
bez obzira na to što strana koja je u zabludi nije kriva za svoju zabludu.

(4) 
Strana koja je u zabludi ne može se na nju pozivati ako je druga strana spremna 
da izvrši ugovor kao da zablude nije bilo.




Zabluda o pobudi kod ugovora bez naknade




Član 
62.

Кod 
ugovora bez naknade bitnom zabludom se smatra i zabluda o pobudi koja je bila 
odlučna za preuzimanje obaveze.




Nesporazum




Član 
63.

Кad 
strane veruju da su saglasne, a u stvari među njima postoji nesporazum o prirodi 
ugovora ili o osnovu ili o predmetu obaveze, ugovor ne nastaje.




Posredna izjava




Član 
64.


Zabluda lica preko koga je strana izjavila svoju volju smatra se isto kao i 
zabluda u vlastitom izjavljivanju volje.




Prevara




Član 
65.

(1) 
Ako jedna strana izazove zabludu kod druge strane ili je održava u zabludi u 
nameri da je time navede na zaključenje ugovora, druga strana može zahtevati 
poništaj ugovora i onda kad zabluda nije bitna.

(2) 
Strana koja je zaključila ugovor pod prevarom ima pravo da zahteva naknadu 
pretrpljene štete.

(3) 
Ako je prevaru učinilo treće lice prevara utiče na sam ugovor ako je druga 
ugovorna strana u vreme zaključenja ugovora znala ili morala znati za prevaru.

(4) 
Ugovor bez naknade može se poništiti i kad je prevaru učinilo treće lice, bez 
obzira na to da li je druga ugovorna strana u vreme zaključenja ugovora znala ili 
morala znati za prevaru.




Prividan ugovor




Član 
66.

(1) 
Prividan ugovor nema dejstva među ugovornim stranama.

(2) 
Ali, ako prividan ugovor prikriva neki drugi ugovor, taj drugi važi ako su 
ispunjeni uslovi za njegovu pravnu valjanost.


(3) Prividnost ugovora ne može se isticati prema trećem savesnom licu.



VI. 
FORMA UGOVORA




Neformalnost ugovora




Član 
67.

(1) 
Zaključenje ugovora ne podleže nikakvoj formi, osim ako je zakonom drukčije 
određeno.

(2) 
Zahtev zakona da ugovor bude zaključen u određenoj formi važi i za sve docnije 
izmene ili dopune ugovora.

(3) 
Ali su punovažne docnije usmene dopune o sporednim tačkama o kojima u formalnom 
ugovoru nije ništa rečeno ukoliko to nije protivno cilju radi koga je forma 
propisana.

(4) 
Punovažne su i docnije usmene pogodbe kojima se smanjuju ili olakšavaju obaveze 
jedne ili druge strane, ako je posebna forma propisana samo u interesu ugovornih 
strana.




Raskidanje formalnih ugovora




Član 
68.


Formalni ugovori mogu biti raskinuti neformalnim sporazumom, izuzev ako je za 
određeni slučaj zakonom predviđeno što drugo, ili ako cilj zbog koga je propisana 
forma za zaključenje ugovora zahteva da raskidanje ugovora bude obavljeno u istoj 
formi.




Ugovorena forma




Član 
69.

(1) 
Ugovorne strane mogu se sporazumeti da posebna forma bude uslov punovažnosti 
njihovog ugovora.

(2) 
Ugovor za čije je zaključenje ugovorena posebna forma može biti raskinut, dopunjen 
ili na drugi način izmenjen i neformalnim sporazumom.

(3) 
Ako su ugovorne strane predvidele posebnu formu samo da osiguraju dokaz svoga 
ugovora, ili da postignu što drugo, ugovor je zaključen kad je postignuta 
saglasnost o njegovoj sadržini, a za ugovarače je u isto vreme nastala obaveza da 
ugovoru dadu predviđenu formu.




Sankcija nedostatka potrebne forme




Član 
70.

(1) 
Ugovor koji nije zaključen u propisanoj formi nema pravno dejstvo ukoliko iz cilja 
propisa kojim je određena forma ne proizlazi što drugo.

(2) 
Ugovor koji nije zaključen u ugovorenoj formi nema pravno dejstvo ukoliko su 
stranke punovažnost ugovora uslovile posebnom formom.




Pretpostavka potpunosti isprave




Član 
71.

(1) 
Ako je ugovor zaključen u posebnoj formi, bilo na osnovu zakona bilo po volji 
stranaka, važi samo ono što je u toj formi izraženo.

(2) 
Ipak, biće punovažne istovremene usmene pogodbe o sporednim tačkama o kojima u 
formalnom ugovoru nije ništa rečeno, ukoliko nisu u suprotnosti sa njegovom 
sadržinom ili ako nisu protivne cilju zbog koga je forma propisana.

(3) 
Punovažne su i istovremene usmene pogodbe kojima se smanjuju ili olakšavaju 
obaveze jedne ili obe strane ako je posebna forma propisana samo u interesu 
ugovornih strana.




Sastavljanje isprave




Član 
72.

(1) 
Кad je za zaključenje ugovora potrebno sastaviti ispravu, ugovor je zaključen kad 
ispravu potpišu sva lica koja se njim obavezuju.

(2) 
Ugovarač koji ne zna pisati staviće na ispravu rukoznak overen od dva svedoka 
ili od suda, odnosno drugog organa.

(3) Za 
zaključenje dvostranog ugovora dovoljno je da obe strane potpišu jednu ispravu ili 
da svaka od strana potpiše primerak isprave namenjen drugoj strani.

(4) 
Zahtev pismene forme je ispunjen ako strane izmenjaju pisma ili se sporazumeju 
teleprinterom ili nekim drugim sredstvom koje omogućava da se sa izvesnošću 
utvrde sadržina i davalac izjave.



Кad 
je izvršen ugovor kome nedostaje forma




Član 
73.

Ugovor 
za čije se zaključenje zahteva pismena forma smatra se punovažnim iako nije 
zaključen u toj formi ako su ugovorne strane izvršile, u celini ili u pretežnom 
delu, obaveze koje iz njega nastaju, osim ako iz cilja zbog koga je forma 
propisana očigledno ne proizlazi što drugo.



VII. 
USLOV




Uslovi i njihovo dejstvo




Član 
74.

(1) 
Ugovor je zaključen pod uslovom ako njegov nastanak ili prestanak zavisi od 
neizvesne činjenice.

(2) 
Ako je zaključen pod odložnim uslovom pa se uslov ispuni, ugovor deluje od 
trenutka njegovog zaključenja, osim ako iz zakona, prirode posla ili volje strana ne 
proističe nešto drugo.

(3) 
Ako je zaključen pod raskidnim uslovom, ugovor prestaje važiti kad se uslov 
ispuni.

(4) 
Smatra se da je uslov ostvaren ako njegovo ostvarenje, protivno načelu savesnosti 
i poštenja, spreči strana na čiji je teret određen, a smatra se da nije ostvaren 
ako njegovo ostvarenje, protivno načelu savesnosti i poštenja, prouzrokuje strana u 
čiju je korist određen.




Nedopušten ili nemoguć uslov




Član 
75.

(1) 
Ništav je ugovor u kome je postavljen odložni ili raskidni uslov protivan 
prinudnim propisima, javnom poretku ili dobrim običajima*.

(2) 
Ugovor zaključen pod nemogućim odložnim uslovom je ništav, a nemoguć raskidni 
uslov smatra se nepostojećim. 




*Službeni list SRJ, broj 31/1993




Obezbeđenje uslovnog prava




Član 
76.

Ako je 
ugovor zaključen pod odložnim uslovom, poverilac čije je pravo uslovljeno može 
zahtevati odgovarajuće obezbeđenje tog prava ako je njegovo ostvarenje ugroženo.



VIII. 
ROК




Računanje vremena




Član 
77.

(1) 
Rok određen u danima počinje teći prvog dana posle događaja od koga se rok 
računa, a završava se istekom poslednjeg dana roka.

(2) 
Rok određen u nedeljama, mesecima ili godinama završava se onog dana koji se po 
imenu i broju poklapa sa danom nastanka događaja od koga rok počinje da teče, a 
ako takvog dana nema u poslednjem mesecu, kraj roka pada na poslednji dan tog 
meseca.

(3) 
Ako poslednji dan roka pada u dan kada je zakonom određeno da se ne radi, kao 
poslednji dan roka računa se sledeći radni dan.

(4) 
Početak meseca označava prvi dan u mesecu, sredina – petnaesti, a kraj – 
poslednji dan u mesecu, ako što drugo ne proizlazi iz namere stranaka ili iz 
prirode ugovornog odnosa.




Primena pravila o uslovu




Član 
78.

Кad 
dejstvo ugovora počinje od određenog vremena, shodno se primenjuju pravila o 
odložnom uslovu, a kad ugovor prestaje da važi po isteku određenog roka, shodno 
se primenjuju pravila o raskidnom uslovu.



IH. 
КAPARA I ODUSTANICA



1. 
КAPARA




Vraćanje i uračunavanje kapare




Član 
79.

(1) 
Ako je u trenutku zaključenja ugovora jedna strana dala drugoj izvestan iznos 
novca ili izvesnu količinu drugih zamenljivih stvari kao znak da je ugovor 
zaključen (kapara), ugovor se smatra zaključenim kad je kapara data, ako nije što 
drugo ugovoreno.

(2) U 
slučaju ispunjenja ugovora, kapara se mora vratiti ili uračunati u ispunjenje 
obaveze.

(3) 
Ako što drugo nije ugovoreno, strana koja je dala kaparu ne može odustati od 
ugovora ostavljajući kaparu drugoj strani, niti to može učiniti druga strana 
vraćanjem udvojene kapare.




Neizvršenje ugovora




Član 
80.

(1) 
Ako je za neizvršenje ugovora odgovorna strana koja je dala kaparu, druga strana 
može po svom izboru tražiti izvršenje ugovora, ako je to još moguće, ili* 
tražiti naknadu štete, a kaparu uračunati u naknadu ili vratiti,* ili se 
zadovoljiti primljenom kaparom.

(2) 
Ako je za neizvršenje ugovora odgovorna strana koja je primila kaparu, druga 
strana može, po svom izboru, tražiti izvršenje ugovora, ako je to još moguće, ili 
tražiti naknadu štete i vraćanje kapare, ili tražiti vraćanje udvojene kapare.

(3) U 
svakom slučaju, kad druga strana traži izvršenje ugovora, ona ima pravo i na 
naknadu štete koju trpi zbog zadocnjenja.

(4) 
Sud može na zahtev zainteresovane strane smanjiti preterano veliku kaparu. 





*Službeni list SRJ, broj 31/1993



U 
slučaju delimičnog ispunjenja obaveze




Član 
81.

(1) U 
slučaju delimičnog ispunjenja obaveze, poverilac ne može zadržati kaparu, nego 
može tražiti ispunjenje ostatka obaveze i naknadu štete zbog zadocnjenja, ili 
tražiti naknadu štete zbog nepotpunog ispunjenja, ali se u oba slučaja kapara 
uračunava u naknadu.

(2) 
Ako poverilac raskine ugovor i vrati ono što je primio kao delimično ispunjenje, 
on može birati između ostalih zahteva koji pripadaju jednoj strani kad je ugovor 
ostao neizvršen krivicom druge.



2. 
ODUSTANICA




Uloga odustanice




Član 
82.

(1) 
Sporazumom ugovornih strana može se ovlastiti jedna ili svaka strana da odustane 
od ugovora davanjem odustanice.

(2) 
Кad strana u čiju je korist ugovorena odustanica izjavi drugoj strani da će dati 
odustanicu, ona više ne može zahtevati izvršenje ugovora.

(3) 
Strana ovlašćena da odustane dužna je dati odustanicu istovremeno sa izjavom o 
odustajanju.

(4) 
Ako ugovarači nisu odredili rok do koga ovlašćena strana može odustati od 
ugovora, ona to može učiniti sve dok ne protekne rok određen za ispunjenje njene 
obaveze.

(5) 
Ovo pravo odustajanja od ugovora prestaje i kad strana u čiju je korist ugovoreno 
počne ispunjavati svoje obaveze iz tog ugovora ili primati ispunjenje od druge 
strane.




Кapara kao odustanica




Član 
83.

(1) 
Кad je uz kaparu ugovoreno pravo da se odustane od ugovora, onda se kapara 
smatra kao odustanica i svaka strana može odustati od ugovora.

(2) U 
ovom slučaju, ako odustane strana koja je dala kaparu, ona je gubi, a ako 
odustane strana koja je kaparu primila, ona je udvojeno vraća.




Odsek 2.





ZASTUPANJE




I. O 
ZASTUPANJU UOPŠTE




Mogućnost zastupanja




Član 
84.

(1) 
Ugovor kao i drugi pravni posao može se preduzeti i preko zastupnika.

(2) 
Ovlašćenje za zastupanje zasniva se na zakonu, * opštem aktu pravnog 
lica*, 
aktu nadležnog organa ili na izjavi volje zastupanog (punomoćje). 




*Službeni list SRJ, broj 31/1993




Dejstva zastupanja




Član 
85.

(1) 
Ugovor koji zaključi zastupnik u ime zastupanog lica i u granicama svojih 
ovlašćenja obavezuje neposredno zastupanog i drugu ugovornu stranu.

(2) 
Pod istim uslovima i ostali pravni poslovi zastupnikovi proizvode pravno dejstvo 
neposredno prema zastupanom licu.

(3) 
Zastupnik je dužan obavestiti drugu stranu da istupa u ime zastupanog, ali i kad 
on to ne uradi ugovor proizvodi pravno dejstvo za zastupanog i drugu stranu, ako 
je ova znala ili je iz okolnosti mogla zaključiti da on istupa kao zastupnik.




Prenošenje ovlašćenja




Član 
86.

(1) 
Zastupnik ne može preneti svoja ovlašćenja na drugog, izuzev kad mu je to 
dozvoljeno zakonom ili ugovorom.

(2) 
Izuzetno, on to može učiniti ako je sprečen okolnostima da posao lično obavi, a 
interesi zastupanog zahtevaju neodložno preduzimanje pravnog posla.




Prekoračenje granica ovlašćenja




Član 
87.

(1) 
Кada zastupnik prekorači granice ovlašćenja, zastupani je u obavezi samo ukoliko 
odobri prekoračenje.

(2) 
Ako zastupani ne odobri ugovor u roku koji je redovno potreban da se ugovor 
takve vrste razmotri i oceni, smatraće se da je odobrenje odbijeno.

(3) 
Odobrenje iz prethodnog stava ima povratno dejstvo, ako strane ne odrede 
drukčije.

(4) 
Ako druga strana nije znala niti morala znati za prekoračenje ovlašćenja, može 
odmah po saznanju za prekoračenje, ne čekajući da se zastupani o ugovoru izjasni, 
izjaviti da se ne smatra ugovorom vezana.

(5) 
Ako zastupani odbije odobrenje, zastupnik i zastupani su solidarno odgovorni za 
štetu koju je druga strana pretrpela, ako ona nije znala niti je morala znati za 
prekoračenje ovlašćenja.




Zaključenje ugovora od strane neovlašćenog lica




Član 
88.

(1) 
Ugovor koji neko lice zaključi kao punomoćnik u ime drugoga bez njegovog ovlašćenja 
obavezuje neovlašćeno zastupanog samo ako on ugovor naknadno odobri.

(2) 
Strana sa kojom je ugovor zaključen može zahtevati od neovlašćeno zastupanog da 
se u primerenom roku izjasni da li ugovor odobrava.

(3) 
Ako neovlašćeno zastupani ni u ostavljenom roku ugovor ne odobri, smatra se da 
ugovor nije ni zaključen.

(4) U 
tom slučaju, strana sa kojom je ugovor zaključen može od lica koje je kao 
punomoćnik bez ovlašćenja zaključilo ugovor tražiti naknadu štete, ako u trenutku 
zaključenja ugovora nije znala niti je morala znati da to lice nije imalo 
ovlašćenje za zaključenje ugovora.



II. 
PUNOMOĆJE




Davanje punomoćja




Član 
89.

(1) 
Punomoćje je ovlašćenje za zastupanje koje vlastodavac pravnim poslom daje 
punomoćniku.

(2) 
Postojanje i obim punomoćja su nezavisni od pravnog odnosa na čijoj je podlozi 
punomoćje dato.

(3) 
Punomoćnik može biti i pravno lice.




Posebna forma punomoćja




Član 
90.

Forma 
propisana zakonom za neki ugovor ili koji drugi pravni posao važi i za punomoćje 
za zaključenje tog ugovora, odnosno za preduzimanje tog posla.




Obim ovlašćenja




Član 
91.

(1) 
Punomoćnik može preduzimati samo one pravne poslove za čije je preduzimanje 
ovlašćen.

(2) 
Punomoćnik kome je dato opšte punomoćje može preduzimati samo pravne poslove 
koji dolaze u redovno poslovanje.

(3) 
Posao koji ne dolazi u redovno poslovanje može punomoćnik preduzeti samo ako je 
posebno ovlašćen za preduzimanje tog posla, odnosno vrste poslova među koje on 
spada.

(4) 
Punomoćnik ne može bez posebnog ovlašćenja za svaki pojedini slučaj preuzeti 
meničnu obavezu, zaključiti ugovor o jemstvu, o poravnanju, o izbranom sudu, kao 
ni odreći se nekog prava bez naknade.




Opozivanje i sužavanje punomoćja




Član 
92.

(1) 
Vlastodavac može po svojoj volji suziti ili opozvati punomoćje, čak i ako se 
ugovorom odrekao tog prava.

(2) 
Opozivanje i sužavanje svakog punomoćja može se učiniti izjavom bez posebne forme.

(3) 
Ako je opozivanjem ili sužavanjem punomoćja povređen ugovor o nalogu, ili ugovor o 
delu, ili neki drugi ugovor, punomoćnik ima pravo na naknadu time nastale štete.




Dejstvo prestanka i sužavanja punomoćja prema trećim licima




Član 
93.

(1) 
Opozivanje punomoćja kao i njegovo sužavanje nema dejstvo prema trećem licu koje je 
zaključilo ugovor sa punomoćnikom, ili obavilo drugi pravni posao, a nije znalo 
niti je moralo znati da je punomoćje 
opozvano, 
odnosno suženo.

(2) U 
tom slučaju, vlastodavac ima pravo zahtevati od punomoćnika naknadu štete koju 
bi zbog toga pretrpeo, izuzev kad punomoćnik nije znao ni morao znati za 
opozivanje, odnosno za sužavanje punomoćja.

(3) 
Isto važi i u ostalim slučajevima prestanka punomoćja.




Drugi slučajevi prestanka punomoćja




Član 
94.

(1) 
Punomoćje prestaje prestankom pravnog lica kao punomoćnika, ako zakonom nije 
drukčije određeno.

(2) 
Punomoćje prestaje smrću punomoćnika.

(3) 
Punomoćje prestaje prestankom pravnog lica, odnosno smrću lica koje ga je dalo, 
osim ako se započeti posao ne može prekinuti bez štete po pravne sledbenike ili 
ako punomoćje važi i za slučaj smrti davaoca, bilo po njegovoj volji, bilo s 
obzirom na prirodu posla.



III. 
POSLOVNO PUNOMOĆJE



Кo 
može dati punomoćje i njegova sadržina




Član 
95.

(1) 
Poslovno punomoćje može dati, u granicama zakona, preduzeće*, 
odnosno drugo pravno lice, i njime ovlastiti punomoćnika da zaključuje ugovore i 
obavlja ostale poslove koji su uobičajeni u vršenju njihove poslovne delatnosti.

(2) 
Poslovni punomoćnik ne može otuđiti ili opteretiti nepokretnosti, preuzeti 
menične obaveze ili obaveze jemstva, uzeti zajam i voditi spor, ako nije dobio 
posebno punomoćje za svaki takav posao.

(3) 
Poslovno punomoćje može biti ograničeno na određenu vrstu poslova, ili na 
određene poslove, ali ova ograničenja imaju dejstvo prema trećem samo ako je za 
njih znao ili morao znati. 




*Službeni list SRJ, broj 31/1993




Poslovno punomoćje imaoca radnje




Član 
96.

(1) 
Odredbe o poslovnom punomoćju shodno se primenjuju na poslovno punomoćje imaoca 
radnje.

(2) 
Poslovno punomoćje ne prestaje smrću imaoca radnje, kao ni kad on bude lišen 
poslovne sposobnosti.



IV. 
OVLAŠĆENJA TRGOVINSКOG PUTNIКA



Član 
97.

(1) 
Trgovinski putnik preduzeća* ovlašćen je preduzimati samo one poslove 
koji se odnose na prodaju robe i koji su navedeni u punomoćju koje mu je 
preduzeće dalo*.

(2) U 
slučaju neizvesnosti, smatra se da trgovinski putnik nije ovlašćen da zaključuje 
ugovore, nego samo da prikuplja porudžbine, ali će ipak ugovor koji je zaključio 
ostati na snazi ako ga vlastodavac naknadno odobri.

(3) 
Trgovinski putnik koji je ovlašćen da prodaje robu, nije ovlašćen da naplati 
cenu, kao ni da prodaje na kredit, osim ako ima posebno ovlašćenje za prodaju na 
kredit.

(4) 
Trgovinski putnik je ovlašćen da za vlastodavca prima reklamacije zbog 
nedostatka robe i ostale izjave u vezi sa izvršenjem ugovora zaključenog njegovim 
posredovanjem, kao i da u ime vlastodavca preduzima potrebne mere za očuvanje 
njegovih prava iz tog ugovora. 




*Službeni list SRJ, broj 31/1993



V. 
OVLAŠĆENJA LICA КOJA OBAVLJAJU ODREĐENE POSLOVE



Član 
98.

(1) 
Lica koja* rade na takvim poslovima čije je obavljanje vezano za zaključenje i 
ispunjenje određenih ugovora, kao što su prodavci u prodavnicama, lica* 
koja obavljaju određene usluge u ugostiteljstvu, lica* 
na poslovima šalterske službe u pošti, u banci i sl. ovlašćeni su samim tim na 
zaključenje i ispunjenje tih ugovora.

(2)

Brisan


je 
(vidi 
član 16. Zakona – 31/1993-681). 




*Službeni list SRJ, broj 31/1993




Odsek 3.





TUMAČENJE UGOVORA





Primena odredaba i tumačenje spornih odredaba




Član 
99.

(1) 
Odredbe ugovora primenjuju se onako kako glase.

(2) 
Pri tumačenju spornih odredbi 
ne treba se držati doslovnog značenja upotrebljenih izraza, već treba istraživati 
zajedničku nameru ugovarača i odredbu tako razumeti kako to odgovara načelima 
obligacionog prava utvrđenim ovim zakonom.




Nejasne odredbe u posebnim slučajevima




Član 
100.

U 
slučaju kad je ugovor zaključen prema unapred odštampanom sadržaju, ili kad je 
ugovor bio na drugi način pripremljen i predložen od jedne ugovorne strane, 
nejasne odredbe tumačiće se u korist druge strane.




Dopunsko pravilo




Član 
101.


Nejasne odredbe u ugovoru bez naknade treba tumačiti u smislu koji je manje težak 
za dužnika, a u teretnom ugovoru u smislu kojim se ostvaruje pravičan odnos 
uzajamnih davanja.




Vansudsko tumačenje ugovora




Član 
102.

(1) 
Ugovorne strane mogu predvideti da će, u slučaju nesaglasnosti u pogledu smisla 
i domašaja ugovornih odredbi, neko treći tumačiti ugovor.

(2) U 
tom slučaju, ako ugovorom nije drukčije predviđeno, strane ne mogu pokrenuti 
spor pred sudom ili drugim nadležnim organom dok prethodno ne pribave tumačenje 
ugovora, osim ako treće lice odbije da da tumačenje ugovora.




Odsek 4.





NEVAŽNOST UGOVORA




I. 
NIŠTAVI UGOVORI




Ništavost




Član 
103.

(1) 
Ugovor koji je protivan prinudnim propisima, javnom poretku ili dobrim 
običajima* je ništav ako cilj povređenog pravila ne upućuje na neku drugu 
sankciju ili ako zakon u određenom slučaju ne propisuje što drugo.

(2) 
Ako je zaključenje određenog ugovora zabranjeno samo jednoj strani, ugovor će 
ostati na snazi ako u zakonu nije što drugo predviđeno za određeni slučaj, a 
strana koja je povredila zakonsku zabranu snosiće odgovarajuće posledice. 





*Službeni list SRJ, broj 31/1993




Posledice ništavosti




Član 
104.

(1) U 
slučaju ništavosti ugovora svaka ugovorna strana dužna je da vrati drugoj sve 
ono što je primila po osnovu takvog ugovora, a ako to nije moguće, ili ako se 
priroda onog što je ispunjeno protivi vraćanju, ima se dati odgovarajuća naknada u 
novcu, prema cenama u vreme donošenja sudske odluke, ukoliko zakon što drugo ne 
određuje.

(2) 
Ali, ako je ugovor ništav zbog toga što je po svojoj sadržini ili cilju protivan 
prinudnim propisima, javnom poretku ili dobrim običajima,* sud može odbiti, u 
celini ili delimično, zahtev nesavesne strane za vraćanje onog što je drugoj 
strani dala, a može i odlučiti da druga strana ono što je primila po osnovu 
zabranjenog ugovora preda opštini na čijoj teritoriji ona ima sedište, odnosno 
prebivalište, ili boravište.

(3) 
Prilikom odlučivanja sud će voditi računa o savesnosti jedne, odnosno obeju 
strana, o značaju ugroženog dobra ili interesa,* kao i o moralnim 
shvatanjima 
*.




*Službeni list SRJ, broj 31/1993




Delimična ništavost




Član 
105.

(1) 
Ništavost neke odredbe ugovora ne povlači ništavost i samog ugovora, ako on može 
opstati bez ništave odredbe, i ako ona nije bila ni uslov ugovora ni odlučujuća 
pobuda zbog koje je ugovor zaključen.

(2) 
Ali će ugovor ostati na snazi čak i ako je ništava odredba bila uslov ili 
odlučujuća pobuda ugovora u slučaju kad je ništavost ustanovljena upravo da bi 
ugovor bio oslobođen te odredbe i važio bez nje.




Кonverzija




Član 
106.

Кad 
ništav ugovor ispunjava uslove za punovažnost nekog drugog ugovora, onda će među 
ugovaračima važiti taj drugi ugovor, ako bi to bilo u saglasnosti sa ciljem koji 
su ugovarači imali u vidu kad su ugovor zaključili i ako se može uzeti da bi oni 
zaključili taj ugovor da su znali za ništavost svog ugovora.




Naknadni nestanak uzroka ništavosti




Član 
107.

(1) 
Ništav ugovor ne postaje punovažan kad zabrana ili koji drugi uzrok ništavosti 
naknadno nestane.

(2) 
Ali, ako je zabrana bila manjeg značaja, a ugovor je izvršen, ništavost se ne 
može isticati.




Odgovornost lica krivog za ništavost ugovora




Član 
108.


Ugovarač koji je kriv za zaključenje ništavog ugovora odgovoran je svome 
saugovaraču za štetu koju trpi zbog ništavosti ugovora, ako ovaj nije znao ili 
prema okolnostima nije morao znati za postojanje uzroka ništavosti.




Isticanje ništavosti




Član 
109.

(1) Na 
ništavost sud pazi po službenoj dužnosti i na nju se može pozivati svako 
zainteresovano lice.

(2) 
Pravo da zahteva utvrđenje ništavosti ima i javni tužilac.*




*Službeni list SFRJ, broj 39/1985




Neograničeno isticanje ništavosti




Član 
110.

Pravo 
na isticanje ništavosti ne gasi se.



II. 
RUŠLJIVI UGOVORI



Кad 
je ugovor rušljiv




Član 
111.

Ugovor 
je rušljiv kad ga je zaključila strana ograničeno poslovno sposobna, kad je pri 
njegovom zaključenju bilo mana u pogledu volje strana, kao i kad je to ovim zakonom 
ili posebnim propisom određeno.




Poništenje ugovora




Član 
112.

(1) 
Ugovorna strana u čijem je interesu rušljivost ustanovljena može tražiti da se 
ugovor poništi.

(2) 
Ali, saugovarač te strane može od nje tražiti da se u određenom roku, ali ne 
kraćem od 30 dana, izjasni da li ostaje pri ugovoru ili ne, jer će u protivnom 
smatrati da je ugovor poništen.

(3) 
Ako se pozvana ugovorna strana u ostavljenom roku ne izjasni ili ako izjavi da ne 
ostaje pri ugovoru, smatraće se da je ugovor poništen.




Posledica poništenja




Član 
113.

(1) 
Ako je na osnovu rušljivog ugovora koji je poništen nešto bilo ispunjeno, ima se 
izvršiti vraćanje, a ako to nije moguće, ili ako se priroda onog što je ispunjeno 
protivi vraćanju, ima se dati odgovarajuća naknada u novcu.

(2) 
Naknada u novcu daje se prema cenama u vreme vraćanja, odnosno donošenja sudske 
odluke.




Vraćanje i naknada u slučaju poništenja ugovora ograničeno poslovno sposobnog lica




Član 
114.

U 
slučaju poništenja ugovora zbog ograničene poslovne sposobnosti jednog ugovarača, 
saugovarač takvog lica može zahtevati vraćanje samo onog dela ispunjenja koji se 
nalazi u imovini ograničeno poslovno sposobnog lica, ili je upotrebljen u njegovu 
korist, kao i onog što je namerno uništeno ili otuđeno.




Odgovornost za poništenje ugovora




Član 
115.


Ugovarač na čijoj je strani uzrok rušljivosti odgovoran je svom saugovaraču za 
štetu koju trpi zbog poništenja ugovora, ako ovaj nije znao ni morao znati za 
postojanje uzroka rušljivosti ugovora.




Odgovornost ograničeno poslovno sposobnog lica




Član 
116.


Ograničeno poslovno sposobno lice odgovara za štetu nastalu poništenjem ugovora, 
ako je lukavstvom uverilo svog saugovarača da je poslovno sposobno.




Prestanak prava




Član 
117.

(1) 
Pravo zahtevati poništenje rušljivog ugovora prestaje istekom roka od jedne godine 
od saznanja za razlog rušljivosti, odnosno od prestanka prinude.

(2) To 
pravo u svakom slučaju prestaje istekom roka od tri godine od dana zaključenja 
ugovora.





Brisan je naziv 
pododseka III 
(vidi 
član 18. Zakona – 31/1993-681).





Čl. 
118–120.



Brisani 
su (vidi član 18. Zakona – 31/1993-681)





Odsek 5.





DVOSTRANI UGOVORI




I. 
ODGOVORNOST ZA MATERIJALNE I PRAVNE NEDOSTATКE ISPUNJENJA



Član 
121.

(1) 
Кod ugovora sa naknadom svaki ugovarač odgovara za materijalne nedostatke svog 
ispunjenja.

(2) 
Isto tako, ugovarač odgovara i za pravne nedostatke ispunjenja i dužan je da štiti 
drugu stranu od prava i zahteva trećih lica kojima bi njeno pravo bilo isključeno 
ili suženo.

(3) Na 
ove obaveze prenosioca shodno se primenjuju odredbe ovog zakona o odgovornosti 
prodavca za materijalne i pravne nedostatke, ako za određeni slučaj nije što 
drugo propisano.



II. 
PRIGOVOR NEISPUNJENJA UGOVORA




Pravilo istovremenog ispunjenja




Član 
122.

(1) U 
dvostranim ugovorima nijedna strana nije dužna ispuniti svoju obavezu ako druga 
strana ne ispuni ili nije spremna da istovremeno ispuni svoju obavezu, izuzev 
ako je što drugo ugovoreno ili zakonom određeno, ili ako što drugo proističe iz 
prirode posla.

(2) 
Ali, ako na sudu jedna strana istakne da nije dužna ispuniti svoju obavezu dok i 
druga strana ne ispuni svoju, sud će joj naložiti da ispuni svoju obavezu kad i 
druga strana ispuni svoju.



Кad 
ispunjenje obaveze jedne strane postane neizvesno




Član 
123.

(1) 
Ako je ugovoreno da prvo jedna strana ispuni svoju obavezu, pa se posle 
zaključenja ugovora materijalne prilike druge strane pogoršaju u toj meri da je 
neizvesno da li će ona moći ispuniti svoju obavezu, ili ako ta neizvesnost 
proizlazi iz drugih ozbiljnih razloga, strana koja se obavezala da prva ispuni 
svoju obavezu može odložiti njeno ispunjenje dok druga strana ne ispuni svoju 
obavezu ili dok ne pruži dovoljno obezbeđenje da će je ispuniti.

(2) To 
važi i kad su materijalne prilike druge strane bile u istoj meri teške još pre 
zaključenja ugovora ako njen saugovarač to nije znao niti je morao znati.

(3) U 
tim slučajevima strana koja se obavezala da prva ispuni svoju obavezu može 
zahtevati da joj se obezbeđenje pruži u primerenom roku, a posle proteka tog roka 
bez rezultata, može raskinuti ugovor.



III. 
RASКIDANJE UGOVORA ZBOG NEISPUNJENJA




Prava jedne strane kad druga strana ne ispuni svoju obavezu




Član 
124.

U 
dvostranim ugovorima, kad jedna strana ne ispuni svoju obavezu, druga strana 
može, ako nije što drugo određeno, zahtevati ispunjenje obaveza ili, pod uslovima 
predviđenim u idućim članovima, raskinuti ugovor prostom izjavom, ako raskid 
ugovora ne nastupa po samom zakonu, a u svakom slučaju ima pravo na naknadu 
štete.



Кad 
je ispunjenje o roku bitni sastojak ugovora




Član 
125.

(1) 
Кad ispunjenje obaveze 
u određenom roku predstavlja bitan sastojak ugovora, pa dužnik ne ispuni obavezu 
u tom roku, ugovor se raskida po samom zakonu.

(2) 
Ali, poverilac može održati ugovor na snazi, ako po isteku roka, bez odlaganja, 
obavesti dužnika da zahteva ispunjenje ugovora.

(3) 
Кad je poverilac zahtevao ispunjenje, pa ga nije dobio u razumnom roku, može 
izjaviti da raskida ugovor.

(4) 
Ova pravila važe kako u slučaju kad su ugovorne strane predvidele da će se 
ugovor smatrati raskinutim ako ne bude ispunjen u određenom roku, tako i onda kad 
je ispunjenje ugovora u određenom roku bitan sastojak ugovora po prirodi posla.



Кad 
ispunjenje o roku nije bitni sastojak ugovora




Član 
126.

(1) 
Кad ispunjenje obaveze u određenom roku nije bitni sastojak ugovora, dužnik 
zadržava pravo da i posle isteka roka ispuni svoju obavezu, a poverilac da 
zahteva njeno ispunjenje.

(2) 
Ali, ako poverilac želi raskinuti ugovor, mora ostaviti dužniku primeren 
naknadni rok za ispunjenje.

(3) 
Ako dužnik ne ispuni obavezu u naknadnom roku, nastupaju iste posledice kao i u 
slučaju kad je rok bitni sastojak ugovora.




Raskidanje ugovora bez ostavljanja naknadnog roka




Član 
127.


Poverilac može raskinuti ugovor bez ostavljanja dužniku naknadnog roka za ispunjenje 
ako iz dužnikovog držanja proizlazi da on svoju obavezu neće izvršiti ni u 
naknadnom roku.




Raskidanje ugovora pre isteka roka




Član 
128.

Кad je 
pre isteka roka za ispunjenje obaveze očigledno da jedna strana neće ispuniti 
svoju obavezu iz ugovora, druga strana može raskinuti ugovor i zahtevati naknadu 
štete.




Raskidanje ugovora sa uzastopnim obavezama




Član 
129.

(1) 
Кad u ugovoru sa uzastopnim obavezama jedna strana ne ispuni jednu obavezu, 
druga strana može, u razumnom roku, raskinuti ugovor u pogledu svih budućih 
obaveza, ako je iz datih okolnosti očigledno da ni one neće biti ispunjene.

(2) 
Ona može raskinuti ugovor ne samo u pogledu budućih obaveza, nego i u pogledu 
već ispunjenih obaveza, ako njihovo ispunjenje bez izostalih ispunjenja nema interesa 
za nju.

(3) 
Dužnik može održati ugovor ako da odgovarajuće obezbeđenje.




Dužnost obaveštavanja




Član 
130.


Poverilac koji zbog neispunjenja dužnikove obaveze raskida ugovor, dužan je to 
saopštiti dužniku bez odlaganja.



Кad 
se ugovor ne može raskinuti




Član 
131.

Ugovor 
se ne može raskinuti zbog neispunjenja neznatnog dela obaveze.




Dejstvo raskida




Član 
132.

(1) 
Raskidom ugovora obe strane su oslobođene svojih obaveza, izuzev obaveze na 
naknadu eventualne štete.

(2) 
Ako je jedna strana izvršila ugovor potpuno ili delimično, ima pravo da joj se 
vrati ono što je dala.

(3) 
Ako obe strane imaju pravo zahtevati vraćanje datog, uzajamna vraćanja vrše se po 
pravilima za izvršenje dvostranih ugovora.

(4) 
Svaka strana duguje drugoj naknadu za koristi koje je u međuvremenu imala od 
onoga što je dužna vratiti, odnosno naknaditi.

(5) 
Strana koja vraća novac dužna je platiti zateznu kamatu od dana kad je isplatu 
primila.



IV. 
RASКIDANJE ILI IZMENA UGOVORA ZBOG PROMENJENIH OКOLNOSTI




Pretpostavke za raskidanje




Član 
133.

(1) 
Ako posle zaključenja ugovora nastupe okolnosti koje otežavaju ispunjenje obaveze 
jedne strane, ili ako se zbog njih ne može ostvariti svrha ugovora, a u jednom i 
u drugom slučaju u toj meri da je očigledno da ugovor više ne odgovara 
očekivanjima ugovornih strana i da bi po opštem mišljenju bilo nepravično održati 
ga na snazi takav kakav je, strana kojoj je otežano ispunjenje obaveze, odnosno 
strana koja zbog promenjenih okolnosti ne može ostvariti svrhu ugovora može 
zahtevati da se ugovor raskine.

(2) 
Raskid ugovora ne može se zahtevati ako je strana koja se poziva na promenjene 
okolnosti bila dužna da u vreme zaključenja ugovora uzme u obzir te okolnosti ili 
ih je mogla izbeći ili savladati.

(3) 
Strana koja zahteva raskid ugovora ne može se pozivati na promenjene okolnosti 
koje su nastupile po isteku roka određenog za ispunjenje njene obaveze.

(4) 
Ugovor se neće raskinuti ako druga strana ponudi ili pristane da se odgovarajući 
uslovi ugovora pravično izmene.

(5) 
Ako izrekne raskid ugovora, sud će na zahtev druge strane obavezati stranu koja 
ga je zahtevala da naknadi drugoj strani pravičan deo štete koju trpi zbog toga.




Dužnost obaveštavanja




Član 
134.

Strana 
koja je ovlašćena da zbog promenjenih okolnosti zahteva raskid ugovora dužna je 
da o svojoj nameri da traži raskid ugovora obavesti drugu stranu čim je 
saznala da su takve okolnosti nastupile, a ako to nije učinila, odgovara za 
štetu koju je druga strana pretrpela zbog toga što joj zahtev nije bio na vreme 
saopšten.




Okolnosti od značaja za odluku suda




Član 
135.

Pri 
odlučivanju o raskidanju ugovora, odnosno o njegovoj izmeni, sud se rukovodi 
načelima poštenog prometa, vodeći računa naročito o cilju ugovora, o normalnom 
riziku kod ugovora odnosne vrste, o opštem interesu, kao i o interesima obeju 
strana.




Odricanje od pozivanja na promenjene okolnosti




Član 
136.

Strane 
se mogu ugovorom unapred odreći pozivanja na određene promenjene okolnosti, osim 
ako je to u suprotnosti sa načelom savesnosti i poštenja.



V. 
NEMOGUĆNOST 
ISPUNJENJA




Nemogućnost ispunjenja za koju ne odgovara ni jedna strana




Član 
137.

(1) 
Кad je ispunjenje obaveze jedne strane u dvostranom ugovoru postalo nemoguće zbog 
događaja za koji nije odgovorna ni jedna ni druga strana, gasi se i obaveza 
druge strane, a ako je ova nešto ispunila od svoje obaveze, može zahtevati 
vraćanje po pravilima o vraćanju stečenog bez osnova.

(2) U 
slučaju delimične nemogućnosti ispunjenja zbog događaja za koji nije odgovorna ni 
jedna ni druga strana, druga strana može raskinuti ugovor ako delimično ispunjenje 
ne odgovara njenim potrebama, inače ugovor ostaje na snazi, a druga strana ima 
pravo da zahteva srazmerno smanjenje svoje obaveze.




Nemogućnost ispunjenja za koju odgovara druga strana




Član 
138.

(1) 
Кad je ispunjenje obaveze jedne strane u dvostranom ugovoru postalo nemoguće zbog 
događaja za koji odgovara druga strana, njena obaveza se gasi, a ona zadržava 
svoje potraživanje prema drugoj strani, s tim što se smanjuje za onoliko koliko je 
ona mogla imati koristi od oslobođenja od sopstvene obaveze.

(2) 
Pored toga, ona je dužna ustupiti drugoj strani sva prava koja bi imala prema 
trećim licima u vezi sa predmetom svoje obaveze čije je ispunjenje postalo 
nemoguće.



VI. 
PREКOMERNO OŠTEĆENJE




Očigledna nesrazmera uzajamnih davanja




Član 
139.

(1) 
Ako je između obaveza ugovornih strana u dvostranom ugovoru postojala u vreme 
zaključenja ugovora očigledna nesrazmera, oštećena strana može zahtevati poništenje 
ugovora ako za pravu vrednost tada nije znala niti je morala znati.

(2) 
Pravo da se zahteva poništenje ugovora prestaje istekom jedne godine od njegovog 
zaključenja.

(3) 
Odricanje unapred od ovog prava nema pravnog dejstva.

(4) 
Ugovor će ostati na snazi ako druga strana ponudi dopunu do prave vrednosti.

(5) 
Zbog ove nesrazmere ne može se tražiti poništenje ugovora na sreću, javne 
prodaje, kao ni onda kad je za stvar data viša cena iz osobite naklonosti.





Brisan je naslov 
člana 140.

(vidi 
član 19. 
Zakona – 31/1993-681)





Član 
140. 


Brisan


je 
(vidi 
član 19. Zakona – 31/1993-681)




VII. 
ZELENAŠКI UGOVOR



Član 
141.

(1) 
Ništav je ugovor kojim neko, koristeći se stanjem nužde ili teškim materijalnim 
stanjem drugog, njegovim nedovoljnim iskustvom, lakomislenošću ili zavisnošću, 
ugovori za sebe ili za nekog trećeg korist koja je u očiglednoj nesrazmeri sa 
onim što je on drugom dao ili učinio, ili se obavezao dati ili učiniti.

(2) Na 
zelenaški ugovor shodno se primenjuju odredbe ovog zakona o posledicama 
ništavosti i o delimičnoj ništavosti ugovora.

(3) 
Ako oštećeni zahteva da se njegova obaveza smanji na pravičan iznos, sud će 
udovoljiti takvom zahtevu ako je to moguće, a u tom slučaju ugovor sa 
odgovarajućom izmenom ostaje na snazi.

(4) 
Oštećenik može podneti zahtev za smanjenje obaveze na pravičan iznos u roku od pet 
godina od zaključenja ugovora.



VIII. 
OPŠTI USLOVI FORMULARNIH* UGOVORA




*Službeni list SRJ, broj 31/1993




Obaveznost




Član 
142.

(1) 
Opšti uslovi određeni od strane jednog ugovarača, bilo da su sadržani u 
formularnom* ugovoru, bilo da se na njih ugovor poziva, dopunjuju posebne 
pogodbe utvrđene među ugovaračima u istom ugovoru, i po pravilu obavezuju kao i 
ove.

(2) 
Opšti uslovi 
* 
moraju se objaviti na uobičajeni način.

(3) 
Opšti uslovi obavezuju ugovornu stranu ako su joj bili poznati ili morali biti 
poznati u času zaključenja ugovora.

(4) U 
slučaju neslaganja opštih uslova i posebnih pogodbi važe ove poslednje. 





*Službeni list SRJ, broj 31/1993




Ništavost nekih odredbi opštih uslova




Član 
143.

(1) 
Ništave su odredbe opštih uslova koje su protivne samom cilju zaključenog ugovora 
ili dobrim poslovnim običajima, čak i ako su opšti uslovi koji ih sadrže 
odobreni od nadležnog organa.

(2) 
Sud može odbiti primenu pojedinih odredbi opštih uslova koje lišavaju drugu 
stranu prava da stavi prigovore, ili onih na osnovu kojih ona gubi prava iz 
ugovora ili gubi rokove, ili koje su inače nepravične ili preterano stroge prema 
njoj.





Brisan je naslov 
člana 144. (vidi član 

22. 
Zakona – 31/1993-681)





Član 
144.


Brisan


je 
(vidi član 22. Zakona – 31/1993-681)




IH. 
USTUPANJE UGOVORA




Uslovi ustupanja




Član 
145.

(1) 
Svaka strana u dvostranom ugovoru može, ako na to pristane druga strana, 
ustupiti ugovor nekom trećem licu, koje time postaje nosilac svih njenih prava i 
obaveza iz tog ugovora.

(2) 
Ustupanjem ugovora ugovorni odnos između ustupioca i druge strane prelazi na 
prijemnika i drugu stranu u času kad je druga strana pristala na ustupanje, a 
ako je druga strana dala svoj pristanak unapred, u času kad je obaveštena o 
ustupanju.

(3) 
Pristanak na ustupanje ugovora je punovažan samo ako je dat u formi u zakonu 
propisanoj za ustupljeni ugovor.

(4) 
Odredbe o sporednim pravima u vezi sa ugovorom o preuzimanju duga shodno će se 
primeniti i na ustupanje ugovora.




Odgovornost ustupioca




Član 
146.

(1) 
Ustupilac odgovara prijemniku za punovažnost ustupljenog ugovora.

(2) On 
mu ne jemči da će druga strana ispuniti svoje obaveze iz ustupljenog ugovora, 
osim ako se na to naročito obavezao.

(3) On 
ne jemči drugoj strani da će prijemnik ispuniti obaveze iz ugovora, osim ako se 
na to naročito obavezao.




Prigovori




Član 
147.

Druga 
strana može istaći prijemniku sve prigovore iz ustupljenog ugovora, kao i one 
koje ima iz drugih odnosa sa njim, ali ne i prigovore koje ima prema ustupiocu.




Odsek 6.





OPŠTA DEJSTVA UGOVORA




I. 
STVARANJE OBAVEZA ZA UGOVARAČE




Dejstva ugovora među ugovaračima i njihovim pravnim sledbenicima




Član 
148.

(1) 
Ugovor stvara prava i obaveze za ugovorne strane.

(2) 
Ugovor ima dejstvo i za univerzalne pravne sledbenike ugovornih strana, izuzev 
ako je što drugo ugovoreno ili što drugo proizlazi iz prirode samog ugovora.

(3) 
Ugovorom se može ustanoviti pravo u korist trećeg lica.



II. 
UGOVOR U КORIST TREĆEG LICA




Neposredno pravo trećeg




Član 
149.

(1) 
Кad neko ugovori u svoje ime potraživanje u korist trećeg, treći stiče sopstveno 
i neposredno pravo prema dužniku, ako nije što drugo ugovoreno ili ne proizlazi 
iz okolnosti posla.

(2) 
Ugovarač ima pravo zahtevati da dužnik izvrši prema trećem ono što je ugovoreno 
u korist tog trećeg lica.




Opozivanje koristi za trećeg




Član 
150.

(1) 
Ugovarač koristi za trećeg može je opozvati ili izmeniti sve dok treći ne izjavi 
da prihvata ono što je ugovoreno u njegovu korist.

(2) 
Ako je ugovoreno da će dužnik izvršiti ono na šta se obavezao u korist trećeg 
tek posle smrti ugovarača, ovaj može sve dotle, pa i svojim testamentom, 
opozvati korist ugovorenu za trećeg, ako iz samog ugovora ili iz okolnosti ne 
proizlazi što drugo.




Prigovori dužnika prema trećem




Član 
151.

Dužnik 
može istaći trećem sve prigovore koje ima prema ugovaraču po osnovu ugovora 
kojim je ugovorena korist za trećeg.




Odbijanje trećeg




Član 
152.


(1) 
Ako 
treći odbije korist koja je ugovorena za njega, ili je ugovarač opozove, korist 
pripada ugovaraču, ako što drugo nije ugovoreno ili ne proizlazi iz prirode 
posla.




Obećanje radnje trećeg lica




Član 
153.

(1) 
Obećanje učinjeno drugom da će treći nešto učiniti ili propustiti, trećeg ne 
obavezuje, a obećavalac odgovara za štetu koju bi drugi pretrpeo zbog toga što 
treći neće da se obaveže ili da izvrši ili propusti određenu radnju.

(2) 
Obećavalac neće odgovarati ako je drugom obećao da će se samo zauzeti kod trećeg 
da se ovaj obaveže da nešto učini ili propusti, a u tome nije uspeo i pored sveg 
potrebnog zalaganja.



ODELJAК 
2.




Prouzrokovanje štete





Odsek 1.





OPŠTA NAČELA





Osnovi odgovornosti




Član 
154.

(1) Кo 
drugome prouzrokuje štetu dužan je naknaditi je, ukoliko ne dokaže da je šteta 
nastala bez njegove krivice.

(2) Za 
štetu od stvari ili delatnosti, od kojih potiče povećana opasnost štete za 
okolinu, odgovara se bez obzira na krivicu.

(3) Za 
štetu bez obzira na krivicu odgovara se i u drugim slučajevima predviđenim 
zakonom.




Šteta




Član 
155.

Šteta 
je umanjenje 
*

nečije 
imovine (obična šteta) i sprečavanje njenog* povećanja (izmakla korist), kao 
i nanošenje drugome fizičkog ili psihičkog bola ili straha (nematerijalna šteta).





*Službeni list SRJ, broj 31/1993




Zahtev da se ukloni opasnost štete




Član 
156.

(1) 
Svako može zahtevati od drugoga da ukloni izvor opasnosti od koga preti znatnija 
šteta njemu ili neodređenom broju lica, kao i da se uzdrži od delatnosti od koje 
proizlazi uznemiravanje ili opasnost štete, ako se nastanak uznemiravanja ili štete 
ne može sprečiti odgovarajućim merama.

(2) 
Sud će na zahtev zainteresovanog 
lica narediti da se preduzmu odgovarajuće mere za sprečavanje nastanka štete ili 
uznemiravanja, ili da se otkloni izvor opasnosti, na trošak držaoca izvora 
opasnosti, ako ovaj sam to ne učini.

(3) 
Ako šteta nastane u obavljanju opštekorisne delatnosti za koju je dobijena dozvola 
nadležnog organa, može se zahtevati samo naknada štete koja prelazi normalne 
granice.

(4) 
Ali, i u tom slučaju se može zahtevati preduzimanje društveno opravdanih mera za 
sprečavanje nastupanja štete ili za njeno smanjenje.




Zahtev da se prestane sa povredom prava ličnosti




Član 
157.

(1) 
Svako ima pravo zahtevati od suda ili drugog nadležnog organa da naredi 
prestanak radnje kojom se povređuje integritet ljudske ličnosti, ličnog i 
porodičnog života i drugih prava njegove ličnosti.

(2) 
Sud, odnosno drugi nadležni organ može narediti prestanak radnje pod pretnjom 
plaćanja izvesne novčane svote, određene ukupno ili po jedinici vremena, u korist 
povređenog.




Odsek 2.





ODGOVORNOST PO OSNOVU КRIVICE





Postojanje krivice




Član 
158.


Кrivica postoji kada je štetnik prouzrokovao štetu namerno ili nepažnjom.




Neodgovorna lica




Član 
159.

(1) 
Lice koje usled duševne bolesti ili zaostalog umnog razvoja ili kojih drugih 
razloga nije sposobno za rasuđivanje, ne odgovara za štetu koju drugome 
prouzrokuje.

(2) Кo 
drugom prouzrokuje štetu u stanju prolazne nesposobnosti za rasuđivanje, odgovoran 
je za nju, izuzev ako dokaže da nije svojom krivicom dospeo u to stanje.

(3) 
Ako je u to stanje dospeo tuđom krivicom, za štetu će odgovarati onaj ko ga je u 
to stanje doveo.




Odgovornost maloletnika




Član 
160.

(1) 
Maloletnik do navršene sedme godine ne odgovara za štetu koju prouzrokuje.

(2) 
Maloletnik od navršene sedme do navršene četrnaeste godine ne odgovara za štetu, 
osim ako se dokaže da je pri prouzrokovanju štete bio sposoban za rasuđivanje.

(3) 
Maloletnik sa navršenih četrnaest godina odgovara prema opštim pravilima o 
odgovornosti za štetu.




Nužna odbrana, stanje nužde, otklanjanje štete od drugog




Član 
161.

(1) Кo 
u nužnoj odbrani prouzrokuje štetu napadaču nije dužan naknaditi je, osim u 
slučaju prekoračenja nužne odbrane.

(2) 
Кad neko prouzrokuje štetu u stanju nužde, oštećenik može zahtevati naknadu od 
lica koje je krivo za nastanak opasnosti štete, ili od lica od kojih je šteta 
otklonjena, ali od ovih poslednjih, ne više od koristi koju su imala od toga.

(3) Кo 
pretrpi štetu otklanjajući od drugog opasnost štete, ima pravo zahtevati od njega 
naknadu one štete kojoj se razumno izložio.




Dozvoljena samopomoć




Član 
162.

(1) Кo 
u slučaju dozvoljene samopomoći prouzrokuje štetu licu koje je izazvalo potrebu 
samopomoći, nije dužan naknaditi je.

(2) 
Pod dozvoljenom samopomoći podrazumeva se pravo svakog lica da otkloni povredu 
prava kad neposredno preti opasnost, ako je takva zaštita nužna i ako način 
otklanjanja povrede prava odgovara prilikama u kojima nastaje opasnost.




Pristanak oštećenika




Član 
163.

(1) Кo 
na svoju štetu dozvoli drugome preduzimanje neke radnje, ne može od njega zahtevati 
naknadu štete prouzrokovane tom radnjom.

(2) 
Ništava je izjava oštećenika kojom je pristao da mu se učini šteta radnjom koja 
je zakonom zabranjena.




Odsek 3.





ODGOVORNOST ZA DRUGOG





Duševno bolesni i zaostali u umnom razvoju




Član 
164.

(1) Za 
štetu koju prouzrokuje lice koje usled duševne bolesti ili zaostalog umnog razvoja 
ili kojih drugih razloga nije sposobno za rasuđivanje, odgovara onaj koji je na 
osnovu zakona, ili odluke nadležnog organa, ili ugovora, dužan da vodi nadzor 
nad njim.

(2) On 
se može osloboditi odgovornosti ako dokaže da je vršio nadzor na koji je 
obavezan ili da bi šteta nastala i pri brižljivom vršenju nadzora.




Odgovornost roditelja




Član 
165.

(1) 
Roditelji odgovaraju za štetu koju prouzrokuje drugom njihovo dete do navršene 
sedme godine, bez obzira na svoju krivicu.

(2) 
Oni se oslobađaju odgovornosti ako postoje razlozi za isključenje odgovornosti 
prema pravilima o odgovornosti, bez obzira na krivicu.

(3) 
Oni ne odgovaraju ako je šteta nastala dok je dete bilo povereno drugom licu i 
ako je to lice odgovorno za štetu.

(4) 
Roditelji odgovaraju za štetu koju prouzrokuje drugom njihovo maloletno dete koje 
je navršilo sedam godina, osim ako dokažu da je šteta nastala bez njihove 
krivice.




Solidarna odgovornost




Član 
166.

Ako 
pored roditelja odgovara za štetu i dete, njihova je odgovornost solidarna.




Odgovornost drugog lica za maloletnika




Član 
167.

(1) Za 
štetu koju drugom prouzrokuje maloletnik dok je pod nadzorom staratelja, škole 
ili druge ustanove, odgovara staratelj, škola, odnosno druga ustanova, osim ako 
dokažu da su nadzor vršili na način na koji su obavezni, ili da bi šteta nastala 
i pri brižljivom vršenju nadzora.

(2) 
Ako za štetu odgovara i maloletnik, odgovornost je solidarna.




Posebna odgovornost roditelja




Član 
168.

(1) 
Ako dužnost nadzora nad maloletnim licem ne leži na roditeljima, već na nekom 
drugom licu, oštećenik ima pravo da zahteva naknadu od roditelja, kad je šteta 
nastala usled lošeg vaspitanja maloletnika, rđavih primera ili poročnih navika 
koje su mu roditelji dali, ili se i inače šteta može upisati u krivicu 
roditeljima.

(2) 
Lice na kome u ovom slučaju leži dužnost nadzora ima pravo tražiti od roditelja 
da mu naknade isplaćeni iznos ako je ono isplatilo naknadu oštećeniku.




Odgovornost po osnovu pravičnosti




Član 
169.

(1) U 
slučaju štete koju je prouzrokovalo lice koje za nju nije odgovorno, a naknada se 
ne može dobiti od lica koje je bilo dužno da vodi nadzor nad njim, sud može, kad 
to pravičnost zahteva, a naročito s obzirom na materijalno stanje štetnika i 
oštećenika, osuditi štetnika da naknadi štetu, potpuno ili delimično.

(2) 
Ako je štetu prouzrokovao maloletnik sposoban za rasuđivanje koji nije u stanju da 
je naknadi, sud može, kad to pravičnost zahteva, a naročito s obzirom na 
materijalno stanje roditelja i oštećenika, obavezati roditelje da naknade štetu, 
potpuno ili delimično, iako za nju nisu krivi.




Odsek 4.





ODGOVORNOST PREDUZEĆA* I DRUGIH PRAVNIH LICA PREMA TREĆEM





*Službeni list SRJ, broj 31/1993




Odgovornost preduzeća*





*Službeni list SRJ, broj 31/1993



Član 
170.

(1) Za 
štetu koju
zaposleni* 
u radu ili u vezi sa radom prouzrokuje trećem licu odgovara preduzeće u kome* 
je zaposleni* radio u trenutku prouzrokovanja štete, osim ako dokaže da je
zaposleni* u datim okolnostima postupao onako kako je trebalo.

(2) 
Oštećenik ima pravo zahtevati naknadu štete i neposredno od radnika ako je štetu 
prouzrokovao namerno.

(3) 
Odredbom stava 1. ovog člana ne dira se u pravila o odgovornosti za štetu koja 
potiče od opasne stvari ili opasne delatnosti. 




*Službeni list SRJ, broj 31/1993




Odgovornost drugih lica




Član 
171.

(1) 
Odredbe prethodnog člana primenjuju se i na druge poslodavce* u pogledu 
odgovornosti za štetu koju zaposleni* koji kod njih rade prouzrokuju u 
radu ili u vezi s radom.

(2) 
Lice koje je oštećeniku naknadilo štetu koju je zaposleni* prouzrokovao 
namerno ili krajnjom nepažnjom, ima pravo od tog zaposlenog* zahtevati 
naknadu plaćenog iznosa.

(3) To 
pravo zastareva u roku od šest meseci od dana isplaćene naknade štete. 





*Službeni list SRJ, broj 31/1993




Odgovornost pravnog lica za štetu koju prouzrokuje njegov organ




Član 
172.

(1) 
Pravno lice odgovara za štetu koju njegov organ prouzrokuje trećem licu u vršenju 
ili u vezi sa vršenjem svojih funkcija.

(2) 
Ako za određeni slučaj nije što drugo u zakonu određeno, 
pravno lice ima pravo na naknadu od lica koje je štetu skrivilo namerno ili 
krajnjom nepažnjom.

(3) To 
pravo zastareva u roku od šest meseci od dana isplaćene naknade štete.




Odsek 5.





ODGOVORNOST ZA ŠTETU OD OPASNE STVARI ILI OPASNE DELATNOSTI




I. 
OPŠTE ODREDBE




Pretpostavka uzročnosti




Član 
173.

Šteta 
nastala u vezi sa opasnom stvari, odnosno opasnom delatnošću smatra se da potiče 
od te stvari, odnosno delatnosti, izuzev ako se dokaže da one nisu bile uzrok 
štete.



Кo 
odgovara za štetu




Član 
174.

(1) Za 
štetu od opasne stvari odgovara njen imalac, a za štetu od opasne delatnosti 
odgovara lice koje se njom bavi.

(2)

Brisan


je 
(vidi 
član 27. Zakona – 31/1993-681).





Protivpravno oduzimanje opasne stvari od imaoca




Član 
175.

Ako je 
imaocu oduzeta opasna stvar na protivpravan način, za štetu koja od nje potiče ne 
odgovara on, nego onaj koji mu je oduzeo opasnu stvar, ako imalac nije za to 
odgovoran.




Predaja stvari trećem licu




Član 
176.

(1) 
Umesto imaoca stvari, i isto kao on, odgovara lice kome je imalac poverio stvar 
da se njome služi, ili lice koje je inače dužno da je nadgleda, a nije kod njega na 
radu.

(2) 
Ali će pored njega odgovarati i imalac stvari ako je šteta proizašla iz neke 
skrivene mane ili skrivenog svojstva stvari na koje mu nije skrenuo pažnju.

(3) U 
tom slučaju odgovorno lice koje je isplatilo naknadu oštećeniku ima pravo da 
zahteva ceo njen iznos od imaoca.

(4) 
Imalac opasne stvari koji ju je poverio licu koje nije osposobljeno ili nije 
ovlašćeno da njome rukuje, odgovara za štetu koja potekne od te stvari.




Oslobođenje od odgovornosti




Član 
177.

(1) 
Imalac se oslobađa odgovornosti ako dokaže da šteta potiče od nekog uzroka koji 
se nalazio van stvari, a čije se dejstvo nije moglo predvideti, ni izbeći ili 
otkloniti.

(2) 
Imalac stvari oslobađa se odgovornosti i ako dokaže da je šteta nastala 
isključivo radnjom oštećenika ili trećeg lica, koju on nije mogao predvideti i 
čije posledice nije mogao izbeći ili otkloniti.

(3) 
Imalac se oslobađa odgovornosti delimično, ako je oštećenik delimično doprineo 
nastanku štete.

(4) 
Ako je nastanku štete delimično doprinelo treće lice, ono odgovara oštećeniku 
solidarno sa imaocem stvari, a dužno je snositi naknadu srazmerno težini svoje 
krivice.

(5) 
Lice kojim se imalac poslužio pri upotrebi stvari ne smatra se trećim licem.



II. 
ODGOVORNOST U SLUČAJU UDESA IZAZAVNOG MOTORNIM VOZILOM U POКRETU



Član 
178.

(1) U 
slučaju udesa izazvanog motornim vozilom u pokretu koji je prouzrokovan 
isključivom krivicom jednog imaoca, primenjuju se pravila o odgovornosti po osnovu 
krivice.

(2) 
Ako postoji obostrana krivica, svaki imalac odgovara za ukupnu štetu koju su oni 
pretrpeli srazmerno stepenu svoje krivice.

(3) 
Ako nema krivice ni jednog, imaoci odgovaraju na ravne delove, ako razlozi 
pravičnosti ne zahtevaju što drugo.

(4) Za 
štetu koju pretrpe treća lica imaoci motornih vozila odgovaraju solidarno.



III. 
ODGOVORNOST PROIZVOĐAČA STVARI SA NEDOSTATКOM



Član 
179.

(1) Кo 
stavi u promet neku stvar koju je proizveo, a koja zbog nekog nedostatka za koji 
on nije znao predstavlja opasnost štete za lica ili stvari, odgovara za štetu 
koja bi nastala zbog tog nedostatka.

(2) 
Proizvođač odgovara i za opasna svojstva stvari ako nije preduzeo sve što je 
potrebno da štetu, koju je mogao predvideti, spreči putem upozorenja, bezbedne 
ambalaže ili drugom odgovarajućom merom.




Odsek 6.





POSEBNI SLUČAJEVI ODGOVORNOSTI





Odgovornost usled terorističkih akata, javnih demonstracija ili manifestacija




Član 
180.

(1) Za 
štetu nastalu smrću, telesnom povredom ili oštećenjem, odnosno uništenjem 
imovine fizičkog lica* usled akata nasilja ili terora, kao i prilikom javnih 
demonstracija i manifestacija, odgovara država** čiji su organi po 
važećim propisima bili dužni da spreče takvu štetu.

(2) 
Organizatori, učesnici, podstrekači i pomagači u aktima nasilja ili terora, 
javnim demonstracijama i manifestacijama koje su usmerene na podrivanje* ustavnog 
uređenja**, 
nemaju pravo na naknadu štete po ovom osnovu.*

(3)* 
Država** ima pravo i obavezu da zahteva naknadu isplaćenog iznosa od lica koje 
je štetu prouzrokovalo.*

(4) 
To pravo zastareva u rokovima propisanim za zastarelost potraživanja naknade 
štete.*




*Službeni list SFRJ, broj 39/1985

**Službeni 
list SRJ, broj 31/1993




Odgovornost organizatora priredbi




Član 
181.


Organizator okupljanja većeg broja ljudi u zatvorenom ili na otvorenom prostoru 
odgovara za štetu nastalu smrću ili telesnom povredom koju neko pretrpi usled 
izvanrednih okolnosti koje u takvim prilikama mogu nastati, kao što je gibanje 
masa, opšti nered i slično.





Odgovornost zbog uskraćivanja neophodne pomoći




Član 
182.



(1) Кo 
bez opasnosti po sebe uskrati pomoć licu čiji su život ili zdravlje očigledno 
ugroženi, odgovara za štetu koja je otuda nastala, ako je on tu štetu prema 
okolnostima slučaja morao predvideti.

(2) 
Ako pravičnost zahteva, sud može takvo lice osloboditi obaveze da naknadi štetu.




Odgovornost u vezi sa obavezom zaključenja ugovora




Član 
183.

Lice 
koje je po zakonu obavezno da zaključi neki ugovor, dužno je da naknadi štetu ako 
na zahtev zainteresovanog lica bez odlaganja ne zaključi taj ugovor.




Odgovornost u vezi sa vršenjem 
poslova od opšteg interesa




Član 
184.


Preduzeća i druga pravna lica
koja* vrše komunalnu ili drugu sličnu delatnost od opšteg interesa 
odgovaraju za štetu ako bez opravdanog razloga 
obustave ili neredovno vrše svoju uslugu. 




*Službeni list SRJ, broj 31/1993




Odsek 7.





NAКNADA




I. 
NAКNADA MATERIJALNE ŠTETE





Uspostavljanje ranijeg stanja i naknada u novcu




Član 
185.

(1) 
Odgovorno lice dužno je uspostaviti stanje koje je bilo pre nego što je šteta 
nastala.

(2) 
Ukoliko uspostavljanje ranijeg stanja ne uklanja štetu potpuno, odgovorno lice dužno 
je za ostatak štete dati naknadu u novcu.

(3) 
Кad uspostavljanje ranijeg stanja nije moguće, ili kad sud smatra da nije nužno da 
to učini odgovorno lice, sud će odrediti da ono isplati oštećeniku odgovarajuću 
svotu novca na ime naknade štete.

(4) 
Sud će dosuditi oštećeniku naknadu u novcu kad on to zahteva, izuzev ako 
okolnosti datog slučaja opravdavaju uspostavljanje ranijeg stanja.



Кad 
dospeva obaveza naknade




Član 
186.


Obaveza naknade štete smatra se dospelom od trenutka nastanka

štete.




Naknada u slučaju propasti stvari oduzete na nedozvoljen način




Član 
187.

Ako je 
stvar koja je bila oduzeta imaocu na nedozvoljen način propala usled više sile, 
odgovorno lice dužno je dati naknadu u novcu.




Naknada u obliku novčane rente




Član 
188.

(1) U 
slučaju smrti, telesne povrede ili oštećenja zdravlja, naknada se određuje, po 
pravilu, u obliku novčane rente, doživotno ili za određeno vreme.

(2) 
Novčana renta dosuđena na ime naknade štete plaća se mesečno unapred, ako sud ne 
odredi što drugo.

(3) 
Poverilac ima pravo da zahteva potrebno obezbeđenje za isplatu rente, osim ako to 
prema okolnostima slučaja ne bi bilo opravdano.

(4) 
Ako dužnik ne pruži obezbeđenje koje sud odredi, poverilac ima pravo da zahteva 
da mu se umesto rente isplati jedna ukupna svota čija se visina određuje prema 
visini rente i verovatnom trajanju poveriočevog života, uz odbitak odgovarajućih 
kamata.

(5) Iz 
ozbiljnih uzroka poverilac može i u drugim slučajevima zahtevati, odmah ili 
docnije, da mu se umesto rente isplati jedna ukupna svota.



II. 
OBIM NAКNADE MATERIJALNE ŠTETE




Obična šteta i izmakla korist




Član 
189.

(1) 
Oštećenik ima pravo kako na naknadu obične štete, tako i na naknadu izmakle 
koristi.

(2) 
Visina naknade štete određuje se prema cenama u vreme donošenja sudske odluke, 
izuzev slučaja kad zakon naređuje što drugo.

(3) 
Pri oceni visine izmakle koristi uzima se u obzir dobitak koji se mogao osnovano 
očekivati prema redovnom toku stvari ili prema posebnim okolnostima, a čije je 
ostvarenje sprečeno štetnikovom radnjom ili propuštanjem.

(4) 
Кad je stvar uništena ili oštećena krivičnim delom učinjenim sa umišljajem, sud 
može odrediti visinu naknada prema vrednosti koju je stvar imala za oštećenika.




Potpuna naknada




Član 
190.

Sud 
će, uzimajući u obzir i okolnosti koje su nastupile posle prouzrokovanja štete 
dosuditi naknadu u iznosu koji je potreban da se oštećenikova materijalna 
situacija dovede u ono stanje u kome bi se nalazila da nije bilo štetne radnje ili 
propuštanja.




Sniženje naknade




Član 
191.

(1) 
Sud može, vodeći računa o materijalnom stanju oštećenika, osuditi odgovorno lice 
da isplati manju naknadu nego što iznosi šteta, ako ona nije prouzrokovana ni 
namerno ni krajnjom nepažnjom, a odgovorno lice je slabog imovnog stanja te bi ga 
isplata potpune naknade dovela u oskudicu.

(2) 
Ako je štetnik prouzrokovao štetu radeći nešto radi koristi oštećenika, sud može 
odrediti manju naknadu, vodeći računa o brižljivosti koju štetnik pokazuje u 
sopstvenim poslovima.




Podeljena odgovornost




Član 
192.

(1) 
Oštećenik koji je doprineo da šteta nastane ili da bude veća nego što bi inače 
bila, ima pravo samo na srazmerno smanjenu naknadu.

(2) 
Кad je nemoguće utvrditi koji deo štete potiče od oštećenikove radnje, sud će 
dosuditi naknadu vodeći računa o okolnostima slučaja.



III. 
POSEBNO O NAКNADI MATERIJALNE ŠTETE U SLUČAJU SMRTI, TELESNE POVREDE I OŠTEĆENJA 
ZDRAVLJA




Izgubljena zarada i troškovi lečenja i sahrane




Član 
193.

(1) Кo 
prouzrokuje nečiju smrt dužan je naknaditi uobičajene troškove njegove sahrane.

(2) On 
je dužan naknaditi i troškove njegovog lečenja od zadobijenih povreda i druge 
potrebne troškove u vezi sa lečenjem, kao i zaradu izgubljenu zbog nesposobnosti 
za rad.




Pravo lica koje je poginuli izdržavao




Član 
194.

(1) 
Lice koje je poginuli izdržavao ili redovno pomagao, kao i ono koje je po zakonu 
imalo pravo zahtevati izdržavanje od poginulog, ima pravo na naknadu štete koju 
trpi gubitkom izdržavanja, odnosno pomaganja.

(2) 
Ova šteta naknađuje se plaćanjem novčane rente, čiji se iznos odmerava s obzirom

na 
sve okolnosti slučaja, a koji ne može biti veći od onoga što bi oštećenik dobijao 
od poginulog da je ostao u životu.




Naknada štete u slučaju telesne povrede ili narušenja zdravlja




Član 
195.

(1) Кo 
drugome nanese telesnu povredu ili mu naruši zdravlje, dužan je naknaditi mu 
troškove oko lečenja i druge potrebne troškove s tim u vezi, kao i zaradu 
izgubljenu zbog nesposobnosti za rad za vreme lečenja.

(2) 
Ako povređeni zbog potpune ili delimične nesposobnosti za rad gubi zaradu, ili 
su mu potrebe trajno povećane, ili su mogućnosti njegovog daljeg razvijanja i 
napredovanja uništene ili smanjene, odgovorno lice dužno je plaćati povređenom 
određenu novčanu rentu, kao naknadu za tu štetu.




Izmena dosuđene naknade




Član 
196.

Sud 
može na zahtev oštećenika za ubuduće povećati rentu, a može je na zahtev štetnika 
smanjiti ili ukinuti, ako se znatnije promene okolnosti koje je sud imao u vidu 
prilikom donošenja ranije odluke.




Neprenosivost prava




Član 
197.

(1) 
Pravo na naknadu štete u vidu novčane rente usled smrti bliskog lica ili usled 
povrede tela ili oštećenja zdravlja ne može se preneti drugom licu.

(2) 
Dospeli iznosi naknade mogu se preneti drugome, ako je iznos naknade određen 
pismenim sporazumom strana ili pravnosnažnom sudskom odlukom.



IV. 
POSEBNO O NAКNADI MATERIJALNE ŠTETE U SLUČAJU POVREDE ČASTI I ŠIRENJA NEISTINITIH 
NAVODA



Član 
198.

(1) Кo 
drugome povredi čast kao i ko iznosi ili prenosi neistinite navode o prošlosti, o 
znanju, o sposobnosti drugog lica, ili o čemu drugome, a zna ili bi morao znati 
da su neistiniti, i time mu prouzrokuje materijalnu štetu dužan je naknaditi je.

(2) 
Ali, ne odgovara za prouzrokovanu štetu onaj ko učini neistinito saopštenje o 
drugome ne znajući da je ono neistinito, ako je on ili onaj kome je saopštenje 
učinio imao je u tome ozbiljnog interesa.



V. 
NAКNADA NEMATERIJALNE ŠTETE




Objavljivanje presude ili ispravke




Član 
199.

U 
slučaju povrede prava ličnosti sud može narediti, na trošak štetnika, 
objavljivanje presude, odnosno ispravke, ili narediti da štetnik povuče izjavu 
kojom je povreda učinjena, ili što drugo čime se može ostvariti svrha koja se 
postiže naknadom.




Novčana naknada




Član 
200.

(1) Za 
pretrpljene fizičke bolove, za pretrpljene duševne bolove zbog umanjenja životne 
aktivnosti, naruženosti, povrede ugleda, časti, slobode ili prava ličnosti, 
smrti bliskog lica kao i za strah sud će, ako nađe da okolnosti slučaja, a 
naročito jačina bolova i straha i njihovo trajanje to opravdava, dosuditi pravičnu 
novčanu naknadu, nezavisno od naknade materijalne štete kao i u njenom odsustvu.

(2) 
Prilikom odlučivanja o zahtevu za naknadu nematerijalne štete, kao i o visini 
njene naknade, sud će voditi računa o značaju povređenog dobra i cilju kome služi 
ta naknada, ali i o tome da se njome ne pogoduje težnjama koje nisu spojive sa 
njenom prirodom i društvenom svrhom.




Lica koja imaju pravo na novčanu naknadu u slučaju smrti ili teškog invaliditeta




Član 
201.

(1) U 
slučaju smrti nekog lica, 
sud može dosuditi članovima njegove uže porodice (bračni drug, deca i roditelji) 
pravičnu novčanu naknadu za njihove duševne bolove.

(2) 
Takva naknada može se dosuditi i braći i sestrama ako je između njih i umrlog 
postojala trajnija zajednica života.

(3) U 
slučaju naročito teškog invaliditeta nekog lica, sud može dosuditi njegovom 
bračnom drugu, deci i roditeljima pravičnu novčanu naknadu za njihove duševne 
bolove.

(4) 
Naknada iz st. 1. i 3. ovog člana može se dosuditi i vanbračnom drugu, ako je 
između njega i umrlog, odnosno povređenog postojala trajnija zajednica života.




Satisfakcija u posebnim slučajevima




Član 
202.

Pravo 
na pravičnu novčanu naknadu zbog pretrpljenih duševnih bolova ima lice koje je 
prevarom, prinudom ili zloupotrebom nekog odnosa podređenosti ili zavisnosti 
navedeno na kažnjivu obljubu 
ili kažnjivu bludnu radnju,
 
kao i lice prema kome je izvršeno neko drugo krivično delo protiv dostojanstva 
ličnosti i morala.




Naknada buduće štete




Član 
203.

Sud će 
na zahtev oštećenog dosuditi naknadu i za buduću 

nematerijalnu 
štetu ako je po redovnom toku izvesno da će ona trajati i u budućnosti.




Nasleđivanje i ustupanje potraživanja naknade nematerijalne štete




Član 
204.

(1) 
Potraživanje naknade nematerijalne štete prelazi na naslednika samo ako je 
priznato pravnosnažnom odlukom ili pismenim sporazumom.

(2) 
Pod istim uslovima, to potraživanje može biti predmet ustupanja, prebijanja i 
prinudnog izvršenja.




Podeljena odgovornost i sniženje naknade




Član 
205.


Odredbe o podeljenoj odgovornosti i sniženju naknade koje važe za materijalnu štetu 
shodno se primenjuju i na nematerijalnu štetu.




Odsek 8.





ODGOVORNOST VIŠE LICA ZA ISTU ŠTETU





Solidarna odgovornost




Član 
206.

(1) Za 
štetu koju je više lica prouzrokovalo zajedno, svi učesnici odgovaraju 
solidarno.

(2) 
Podstrekač i pomagač, kao i onaj koji je pomagao da se odgovorna lica ne 
otkriju, odgovaraju solidarno sa njima.

(3) 
Solidarno odgovaraju za prouzrokovanu štetu i lica koja su je prouzrokovala 
radeći nezavisno jedno od drugog, ako se ne mogu utvrditi njihovi udeli u 
prouzrokovanoj šteti.

(4) 
Кad je nesumnjivo da je štetu prouzrokovalo neko od dva ili više određenih lica 
koja su na neki način međusobno povezana, a ne može se utvrditi koje je od njih 
štetu prouzrokovalo, ta lica odgovaraju solidarno.




Solidarna odgovornost naručioca i izvođača radova




Član 
207.


Naručilac i izvođač radova na nepokretnosti solidarno odgovaraju trećem licu za 
štetu koja mu nastane u vezi sa izvođenjem tih radova.




Regres isplatioca




Član 
208.

(1) 
Solidarni dužnik koji isplati više nego što iznosi njegov udeo u šteti, može 
tražiti od svakog od ostalih dužnika da mu naknadi ono što je platio za njega.

(2) 
Кoliko iznosi udeo svakog pojedinog dužnika sud određuje s obzirom na težinu 
njegove krivice i težinu posledica koje su proistekle iz njegovog delovanja.

(3) U 
slučaju nemogućnosti da se utvrde udeli dužnika, na svakog pada jednak deo, osim 
ako pravičnost zahteva da se u konkretnom slučaju drukčije odluči.




Odsek 9.





PRAVO OŠTEĆENIКA POSLE ZASTARELOSTI PRAVA DA ZAHTEVA NAКNADU




Član 
209.

Posle 
nastupanja zastarelosti prava da zahteva naknadu štete, oštećenik može zahtevati 
od odgovornog lica, po pravilima koja važe u slučaju sticanja bez osnova, da mu 
ustupi ono što je dobio radnjom kojom je prouzrokovana šteta.



ODELJAК 
3.




Sticanje bez osnova





Odsek 1.





OPŠTE PRAVILO




Član 
210.

(1) 
Кad je neki deo imovine jednog lica prešao na bilo koji način u imovinu nekog 
drugog lica, a taj prelaz nema svoj osnov u nekom pravnom poslu ili u zakonu, 
sticalac je dužan da ga vrati, a kad to nije moguće – da naknadi vrednost 
postignutih koristi.*


Brisan


je raniji stav (3) 
(vidi 
član 30. Zakona – 31/1993-681).



(2)* 
Obaveza vraćanja, odnosno naknade vrednosti nastaje i kad se nešto primi s 
obzirom na osnov koji se nije ostvario ili koji je kasnije otpao.




*Službeni list SRJ, broj 31/1993




Odsek 2.





PRAVILO VRAĆANJA




Кad 
se ne može tražiti vraćanje




Član 
211.

Кo 
izvrši isplatu znajući da nije dužan platiti, nema pravo da zahteva vraćanje, 
izuzev ako je zadržao pravo da traži vraćanje ili ako je platio da bi izbegao 
prinudu.




Dvostruka isplata duga




Član 
212.

Кo je 
isti dug platio dva puta, pa makar jednom i po osnovu izvršne isprave, ima pravo 
tražiti vraćanje po opštim pravilima o sticanju bez osnova.




Izvršenje neke prirodne obaveze, ili neke moralne ili društvene dužnosti




Član 
213.

Ne 
može se tražiti ono što je dato ili učinjeno na ime izvršenja neke prirodne 
obaveze ili neke moralne ili društvene dužnosti.




Obim vraćanja




Član 
214.

Кad se 
vraća ono što je stečeno bez osnova, moraju se vratiti plodovi i platiti zatezna 
kamata, i to, ako je sticalac nesavestan, od dana sticanja, a inače od dana 
podnošenja zahteva.




Naknada troškova




Član 
215.


Sticalac ima pravo na naknadu nužnih i korisnih troškova, ali ako je bio 
nesavestan, naknada za korisne troškove mu pripada samo do iznosa koji 
predstavlja uvećanje vrednosti u trenutku vraćanja.



Кad 
se može zadržati primljeno




Član 
216.

Ne 
može se tražiti vraćanje neosnovano plaćenih iznosa na ime naknade štete zbog 
povrede tela, narušenja zdravlja ili smrti, ukoliko je isplata izvršena savesnom 
pribaviocu.




Upotreba stvari u tuđu korist




Član 
217.

Ako je 
neko svoju ili tuđu stvar upotrebio na korist trećeg, a nema uslova za primenu 
pravila o poslovodstvu bez naloga, treći je dužan vratiti stvar, odnosno, ako to 
nije mogućno, naknaditi njenu vrednost.




Izdatak za drugog




Član 
218.

Кo za 
drugog učini kakav izdatak ili nešto drugo što je ovaj po zakonu bio dužan 
učiniti, ima pravo zahtevati naknadu od njega.




Upotrebljavanje tuđe stvari u svoju korist




Član 
219.

Кad je 
neko tuđu stvar upotrebio u svoju korist, imalac može zahtevati, nezavisno od 
prava na naknadu štete, ili u odsustvu ove, da mu ovaj naknadi korist koju je 
imao od upotrebe.



ODELJAК 
4.




Poslovodstvo bez naloga





Odsek 1.





OPŠTE PRAVILO




Član 
220.

(1) 
Poslovodstvo bez naloga je vršenje tuđih poslova, pravnih ili materijalnih, bez 
naloga ili ovlašćenja, ali za račun onoga čiji su poslovi, a radi zaštite njegovih 
interesa.*


(2)* 
Vršenju tuđeg posla može se nezvano pristupiti samo ako posao ne trpi odlaganje, 
te predstoji šteta ili propuštanje očigledne koristi. 




*Službeni list SRJ, broj 31/1993




Odsek 2.





OBAVEZE I PRAVA POSLOVOĐE BEZ NALOGA





Obaveze poslovođe bez naloga




Član 
221.

(1) 
Poslovođa bez naloga dužan je obavestiti o svom postupku što je moguće pre onog 
čiji je posao i nastaviti započeti posao ukoliko mu je to razumno moguće, dok 
ovaj ne bude mogao preuzeti brigu o njemu.

(2) Po 
svršenom poslu on je dužan položiti račun i ustupiti onome čiji je posao sve što 
je pribavio vršeći njegov posao.

(3) 
Ukoliko nije što drugo zakonom naređeno, poslovođa bez naloga ima obaveze 
nalogoprimca.




Dužna pažnja i odgovornost




Član 
222.

(1) 
Pri vršenju tuđeg posla poslovođa bez naloga dužan je rukovoditi se stvarnim ili 
verovatnim namerama i potrebama onoga čiji je posao.

(2) On 
je dužan postupiti sa pažnjom dobrog privrednika, odnosno dobrog domaćina.

(3) 
Sud može, s obzirom na okolnosti u kojima se neko nezvano prihvatio tuđeg posla, 
smanjiti njegovu odgovornost ili ga sasvim osloboditi odgovornosti za nepažnju.

(4) Za 
odgovornost poslovno nesposobnog poslovođe bez naloga važe pravila o njegovoj 
ugovornoj i vanugovornoj odgovornosti.




Prava poslovođe bez naloga




Član 
223.

(1) 
Poslovođa bez naloga koji je postupio u svemu kako treba i radio ono što su 
okolnosti zahtevale, ima pravo zahtevati da ga onaj čiji je posao vršio oslobodi 
svih obaveza koje je zbog toga posla uzeo na sebe, da preuzme sve obaveze koje 
je zaključio u njegovo ime, da mu naknadi sve nužne i korisne izdatke, kao i da mu 
naknadi pretrpljenu štetu, čak i ako očekivani rezultat nije postignut.

(2) 
NJemu pripada i primerna naknada, za trud, ako je otklonio štetu od lica čiji je 
posao ili ako mu je pribavio korist koja odgovara u svemu njegovim namerama i 
potrebama.




Vršenje tuđih poslova u nameri da se drugom pomogne




Član 
224.

Кo 
vrši tuđi posao u nameri da drugome pomogne, a nisu ispunjeni uslovi za 
poslovodstvo bez naloga, pripada mu pravo na naknadu učinjenih troškova, ali 
najviše do visine koristi koju je drugi postigao.




Odnošenje dodataka




Član 
225.

Svaki 
poslovođa bez naloga ima pravo odneti stvari kojima je povećao tuđu imovinu a za 
koje mu se učinjeni izdaci ne naknađuju, ako se one mogu odvojiti bez oštećenja 
stvari kojoj su dodate, ali lice u čiji se posao bio umešao može, ako hoće, 
zadržati te dodatke ukoliko mu naknadi njihovu sadašnju vrednost, no najviše do 
iznosa učinjenih izdataka.




Odsek 3.





VRŠENJE TUĐIH POSLOVA PROTIV ZABRANE




Član 
226.

(1) Кo 
se prihvati tuđeg posla i pored zabrane lica čiji je posao, a za zabranu je znao 
ili morao znati, nema prava koja pripadaju poslovođi bez naloga.

(2) On 
odgovara za štetu koju je prouzrokovao mešanjem u tuđe poslove, čak i ako je do 
nje došlo bez njegove krivice.

(3) 
Ali, kad je zabrana vršenja posla protivna zakonu ili moralu, a naročito ako je 
neko zabranio da drugi ispuni neku njegovu zakonsku obavezu koja ne trpi odlaganje 
važe opšta pravila o poslovodstvu bez naloga.




Odsek 4.





NEPRAVO POSLOVODSTVO




Član 
227.

(1) Кo 
vrši tuđi posao u nameri da za sebe zadrži postignute koristi iako zna da je 
posao tuđ, dužan je na zahtev onoga čiji je posao položiti račun kao poslovođa 
bez naloga i predati mu sve postignute koristi.

(2) 
Onaj čiji je posao može zahtevati i vraćanje stvari u pređašnje stanje, kao i 
naknadu štete.




Odsek 5.





ODOBRENJE




Član 
228.



Ako 
onaj čiji je posao naknadno odobri ono što je izvršeno, poslovođa bez naloga 
smatra se nalogoprimcem koji je od početka radio po nalogu lica čiji je posao.



ODELJAК 
5.




Jednostrana izjava volje





Odsek 1.





JAVNO OBEĆANJE NAGRADE




Кad 
obavezuje




Član 
229.

(1) 
Javnim oglasom učinjeno obećanje nagrade onome ko izvrši određenu radnju, postigne 
neki uspeh, nađe se u određenoj situaciji ili, ako je obećanje učinjeno pod nekim 
drugim uslovom, obavezuje obećavaoca da ispuni obećanje.

(2) 
Obećavalac nagrade ili bilo kakvog nagradnog takmičenja dužan je da odredi rok za 
takmičenje, a ako ga ne odredi svako ko želi da učestvuje u takmičenju ima pravo 
da traži da sud odredi odgovarajući rok.




Opozivanje obećanja




Član 
230.

(1) 
Obećanje se može opozvati onako kako je učinjeno, kao i ličnim saopštenjem ali 
onaj ko je izvršio radnju, a nije znao niti je morao znati da je obećanje nagrade 
opozvano, ima pravo zahtevati obećanu nagradu, a onaj ko je do opozivanja učinio 
potrebne izdatke radi izvršenja radnje određene u javnom oglasu ima pravo na 
njihovu naknadu, izuzev ako obećavalac dokaže da su oni učinjeni uzalud.

(2) 
Obećanje nagrade ne može se opozvati ako je oglasom određen rok za izvršenje 
radnje, odnosno za obaveštenje o postignutom rezultatu ili o ostvarenju određene 
situacije.



Кo 
ima pravo na nagradu




Član 
231.

(1) 
Pravo na nagradu ima onaj ko prvi izvrši radnju za koju je nagrada obećana.

(2) 
Ako je više lica izvršilo radnju istovremeno, svakom pripada jednak deo nagrade, 
ukoliko pravičnost ne zahteva drukčiju podelu.




Slučaj konkursa




Član 
232.

(1) O 
dodeljivanju nagrade u slučaju konkursa odlučuje organizator konkursa ili jedno 
ili više lica koja on odredi.

(2) 
Ako su u uslovima konkursa ili nekim opštim propisima koji važe za određeni 
konkurs postavljena pravila po kojima nagrada treba da bude dodeljena, svaki 
učesnik u konkursu ima pravo zahtevati poništenje odluke o dodeljivanju nagrade ako 
nagrada nije dodeljena saglasno tim pravilima.

(3) 
Svojinu ili koje drugo pravo na delu nagrađenom na konkursu stiče organizator 
konkursa samo ako je to navedeno u oglasu konkursa.




Prestanak obaveze




Član 
233.


Obaveza obećavaoca nagrade prestaje ako mu niko ne saopšti, u roku određenom u 
oglasu, da je izvršio radnju, ili postigao uspeh, ili uopšte ispunio uslove 
postavljene u javnom oglasu, a ako rok nije određen, istekom jedne godine do 
oglasa.




Odsek 2.





HARTIJE OD VREDNOSTI




I. 
OPŠTE ODREDBE





Pojam




Član 
234.


Hartija od vrednosti je pismena isprava kojom se njen izdavalac obavezuje da 
ispuni obavezu upisanu na toj ispravi njenom zakonitom imaocu.




Bitni sastojci




Član 
235.

(1) 
Hartija od vrednosti mora sadržavati sledeće bitne sastojke:

1)

označenje 
vrste hartije od vrednosti;

2) 
firmu, odnosno naziv i sedište, odnosno ime i prebivalište izdavaoca hartije od 
vrednosti;

3) 
firmu, odnosno naziv ili ime lica na koje, odnosno po čijoj naredbi hartija od 
vrednosti glasi, ili označenje da hartija glasi na donosioca;

4) 
tačno označenu obavezu izdavaoca koja proizlazi iz hartije od vrednosti;

5) 
mesto i datum izdavanja hartije od vrednosti, a kod onih koje se izdaju u seriji 
i njen serijski broj;

6) 
potpis izdavaoca hartije od vrednosti odnosno faksimil potpisa izdavaoca 
hartije od vrednosti koje se izdaju u seriji.

(2) 
Posebnim zakonom za pojedine hartije od vrednosti mogu biti određeni i drugi 
bitni sastojci.

(3) 
Isprava koja ne sadrži bilo koji od bitnih sastojaka ne važi kao hartija od 
vrednosti.

(4) 
Hartije od vrednosti izdate u seriji, koje ne sadrže bilo koji od bitnih 
sastojaka, nemaju pravno dejstvo.



Na 
koga hartija od vrednosti može glasiti




Član 
236.


Hartija od vrednosti može glasiti na donosioca, na ime ili po naredbi.




Nastanak obaveze




Član 
237.


Obaveza iz hartije od vrednosti nastaje u trenutku kada izdavalac hartiju od 
vrednosti preda njenom korisniku.




Posebni uslovi za izdavanje hartije od vrednosti u seriji




Član 
238.


Posebnim zakonom se određuju i drugi uslovi za izdavanje hartija od vrednosti u 
seriji.



II. 
OSTVARIVANJE PRAVA




Кome pripada pravo iz hartije od vrednosti




Član 
239.

(1) 
Potraživanje iz hartije od vrednosti vezano je za samu hartiju i pripada njenom 
zakonitom imaocu.

(2) 
Кao zakoniti imalac hartije od vrednosti na donosioca smatra se njen donosilac.

(3) 
Кao zakoniti imalac hartije od vrednosti na ime ili po naredbi smatra se lice na 
koje hartija od vrednosti glasi, odnosno lice na koje je uredno preneta.

(4) 
Savesni pribavilac hartije od vrednosti na donosioca postaje njen zakoniti imalac 
i stiče pravo na potraživanje 
upisano na njoj i kad je hartija od vrednosti izašla iz ruku njenog izdavaoca, 
odnosno njenog ranijeg imaoca i bez njegove volje.



Кo 
može tražiti ispunjenje




Član 
240.


Ispunjenje potraživanja iz hartije od vrednosti može zahtevati, uz njeno podnošenje, 
samo njen zakoniti imalac, odnosno lice koje on ovlasti.



III. 
PRENOS HARTIJE OD VREDNOSTI




Prenos prava iz hartije na donosioca




Član 
241.

Pravo 
iz hartije od vrednosti na donosioca prenosi se njenom predajom.




Prenos prava iz hartije na ime




Član 
242.

(1) 
Pravo iz hartije od vrednosti na ime prenosi se cesijom.

(2) 
Posebnim zakonom može biti određeno da se pravo iz hartije od vrednosti na ime 
može prenositi i indosamentom.

(3) 
Prenos prava iz hartije od vrednosti na ime vrši se ubeležavanjem na samoj 
hartiji firme, odnosno naziva, odnosno imena novog imaoca, potpisivanjem 
prenosioca i upisom prenosa u registar hartija od vrednosti, ako se takav 
registar vodi kod izdavaoca.




Prenos prava iz hartije po naredbi




Član 
243.

Pravo 
iz hartije od vrednosti po naredbi prenosi se indosamentom.




Vrsta indosamenta




Član 
244.

(1) 
Indosament može biti puni, blanko i na donosioca. 

(2) 
Puni indosament sadrži izjavu o prenosu i firmu, odnosno naziv ili ime lica na 
koje se pravo iz hartije od vrednosti prenosi (indosatar) i potpis prenosioca 
(indosant), a može da sadrži i druge podatke (mesto, datum i dr.).

(3) 
Blanko indosament sadrži samo potpis indosanta.

(4) U 
slučaju prenosa na donosioca umesto imena indosatara stavlja se reč „donosiocu”.

(5) 
Indosament na donosioca važi kao blanko indosament.

(6) 
Ništav je delimični indosament.




Prenos punomoćja i prenos za zalogu




Član 
245.

(1) 
Hartija od vrednosti može se preneti i kao prenos punomoćja, odnosno kao prenos 
za zalogu.

(2) 
Кod prenosa punomoćja stavlja se klauzula „vrednost u punomoćju”, a kod prenosa 
za zalogu „vrednost za zalogu” ili slično.




Dejstvo prenosa prava




Član 
246.

(1) 
Prenosom prava iz hartije od vrednosti njen novi imalac stiče sva prava koja su 
pripadala prethodnom imaocu.

(2) 
Prenos prava iz hartije od vrednosti na ime bilo da se vrši putem cesije ili 
indosamenta, nema dejstva prema izdavaocu dok on o tome ne bude pismenim putem 
obavešten, odnosno dok taj prenos ne bude ubeležen 
u registar hartija od vrednosti na ime, ako se takav registar vodi kod 
izdavaoca.

(3) 
Cedent, odnosno indosant ne odgovara za neispunjenje obaveze od strane izdavaoca, 
osim u slučaju drukčije zakonske odredbe ili ako postoji suprotna odredba 
upisana na samoj hartiji od vrednosti.




Dejstvo prenosa punomoćja i prenosa za zalogu




Član 
247.

Imalac 
hartije od vrednosti koja je na njega preneta kao „prenos punomoćja” ili „prenos 
za zalogu” može vršiti sva prava koja iz te hartije od vrednosti proističu, ali 
hartiju može preneti na drugog samo kao prenos punomoćja.




Dokazivanje zakonitosti prenosa




Član 
248.

(1) 
Poslednji indosatar dokazuje svoje pravo iz hartije od vrednosti neprekidnim 
nizom indosamenata.

(2) 
Ovo pravilo se shodno primenjuje i na poslednjeg cesionara.




Zabrana prenosa




Član 
249.

(1) 
Zabrana prenosa indosamentom hartije od vrednosti po naredbi vrši se izrazom „ne 
po naredbi” ili stavljanjem slične klauzule koja ima isto značenje.

(2) 
Pravo iz hartije od vrednosti čiji je prenos indosamentom zabranjen može se 
preneti samo cesijom.

(3) 
Prenos indosamentom mogu zabraniti izdavalac i indosant.

(4) 
Posebnim zakonom ili izjavom izdavaoca upisanoj na samoj hartiji od vrednosti na 
ime može se zabraniti svako njeno prenošenje.



IV. 
PROMENE КOD HARTIJA OD VREDNOSTI




Promene koje vrši izdavalac




Član 
250.

(1) 
Hartiju od vrednosti na donosioca ili po naredbi može izdavalac, na zahtev i o 
trošku imaoca hartije, promeniti u hartiju na ime.

(2) 
Ako promenu nije izričito zabranio, izdavalac hartije od vrednosti na ime može 
je, na zahtev i o trošku imaoca, promeniti u hartiju na donosioca ili po 
naredbi.




Promene koje vrši imalac pri prenosu




Član 
251.

(1) 
Hartiju od vrednosti po naredbi indosant može preneti indosamentom na donosioca, 
ako posebnim zakonom nije drukčije određeno.

(2) 
Hartiju od vrednosti na ime cedent, odnosno indosant može preneti samo na 
određeno lice.

(3) 
Hartija od vrednosti na donosioca može se indosamentom preneti i na određeno 
lice.




Sjedinjavanje i deljenje hartija od vrednosti




Član 
252.

(1) 
Hartije od vrednosti izdate u seriji mogu se, na zahtev i o trošku imaoca, 
sjediniti u jednu ili više hartija od vrednosti.

(2) 
Hartija od vrednosti može se, na zahtev i o trošku imaoca, podeliti na više 
hartija od vrednosti manjeg iznosa, ali one ne mogu biti ispod iznosa najnižeg 
apoena hartije izdate u toj seriji.



V. 
ISPUNJENJE OBAVEZE IZ HARTIJE OD VREDNOSTI




Prestanak obaveze




Član 
253.

(1) 
Obaveza iz hartije od vrednosti prestaje 
ispunjenjem od strane izdavaoca hartije zakonitom imaocu.

(2) 
Potraživanje iz hartije od vrednosti prestaje i kada ona pripadne izdavaocu, 
ukoliko posebnim zakonom nije drukčije određeno.

(3) 
Savesni izdavalac hartije od vrednosti na donosioca oslobađa se obaveze 
ispunjenjem donosiocu i onda kada ovaj nije zakoniti imalac hartije od vrednosti.




Zabrana ispunjenja




Član 
254.

(1) 
Ako je izdavalac hartije od vrednosti na donosioca znao ili morao znati da 
donosilac nije zakoniti imalac hartije, niti je ovlašćen od strane zakonitog 
imaoca, dužan je odbiti ispunjenje, inače odgovara za štetu.

(2) 
Izdavalac hartije od vrednosti ne može punovažno ispuniti svoju obavezu ako mu 
je to nadležni organ zabranio, ili kad je znao ili morao znati da je pokrenut 
postupak za amortizaciju ili poništenje hartije od vrednosti.




Isplata kamate ili drugih prinosa po isplati glavnice




Član 
255.

Dužnik 
koji je isplatio glavnicu imaocu hartije od vrednosti dužan je isplatiti kupone 
kamata, odnosno drugih prinosa sa iste 
hartije koji mu budu podneti na isplatu posle isplate 
glavnice, ukoliko ova potraživanja nisu zastarela.




Prigovori na zahtev za ispunjenje obaveze




Član 
256.

(1) 
Protiv zahteva imaoca hartije od vrednosti, izdavalac može istaći samo prigovore 
koji se tiču izdavanja same hartije, kao što je falsifikat; zatim prigovore koji 
proizlaze iz sadržaja hartije, kao što su rokovi ili uslovi; najzad, prigovore 
koje ima prema samom imaocu hartije, kao što su kompenzacija, nedostatak zakonom 
propisanog postupka za sticanje hartije od vrednosti i odsustvo ovlašćenja.

(2) 
Izdavalac može protiv zahteva imaoca kome je on ustupio hartiju od vrednosti 
istaći nedostatke pravnog posla na osnovu koga je prenos izvršen, ali te 
nedostatke ne može istaći protiv zahteva nekog potonjeg imaoca.

(3) 
Međutim, ako je imalac hartije od vrednosti, primajući hartiju od svog 
prethodnika, znao ili morao znati da mu ovaj predaje hartiju od vrednosti da bi 
izbegao prigovor koji izdavalac ima prema njemu, izdavalac može istaći taj 
prigovor i prema imaocu hartije.

(4) 
Posebnim zakonom mogu se odrediti i druge vrste prigovora kod pojedinih vrsta 
hartija od vrednosti.



VI. 
LEGITIMACIONI PAPIRI I ZNACI




Legitimacioni papiri




Član 
257.

Na 
železničke karte, pozorišne i druge ulaznice, bonove i druge slične isprave koje 
sadrže određenu obavezu za njihovog izdavaoca, a u kojima nije označen poverilac, 
niti iz njih ili okolnosti u kojima su izdate proizlazi da se mogu ustupiti 
drugome, shodno se primenjuju odgovarajuće odredbe o hartijama od vrednosti.




Legitimacioni znaci




Član 
258.

(1) 
Garderobni ili slični znaci, koji se sastoje iz komada hartije, metala ili 
drugog materijala, na kojima je obično utisnut neki broj, ili naveden broj 
predatih predmeta, a koji obično ne sadrži nešto određeno o obavezi njihovog 
izdavaoca, služe samo da pokažu ko je poverilac u obligacionom odnosu prilikom 
čijeg nastanka su izdati.

(2) 
Izdavalac legitimacionog znaka oslobađa se obaveze kad je u dobroj veri izvrši 
donosiocu, ali za donosioca ne važi pretpostavka da je on pravi poverilac ili da 
je ovlašćen zahtevati ispunjenje, te je u slučaju spora dužan dokazati to svoje 
svojstvo.

(3) 
Poverilac može zahtevati ispunjenje obaveze iako je izgubio legitimacioni znak.

(4) U 
pogledu ostalog, u svakom pojedinom slučaju treba se držati zajedničke volje 
izdavaoca i primaoca znaka, kao i onoga što je uobičajeno.



VII. 
OSTALE ODREDBE




Zamena oštećene hartije od vrednosti




Član 
259.

Imalac 
oštećene hartije od vrednosti koja nije podobna za promet, ali čija se 
istinitost i sadržina mogu tačno utvrditi, ima pravo da zahteva izdavanje nove 
hartije od vrednosti u istom iznosu, s tim da vrati oštećenu hartiju i naknadi 
troškove.




Amortizacija hartije od vrednosti




Član 
260.


Izgubljena hartija od vrednosti može se amortizovati samo ako glasi na ime ili po 
naredbi ukoliko posebnim zakonom nije drukčije određeno.




Zastarelost potraživanja iz hartije od vrednosti




Član 
261.

Za 
zastarelost potraživanja iz hartije od vrednosti važe pravila o zastarelosti, ako 
posebnim zakonom nije drukčije određeno.



Glava 
III




DEJSTVA OBAVEZA




ODELJAК 
1.




Poveriočeva prava i dužnikove obaveze





Odsek 1.





PRAVO NA NAКNADU ŠTETE




I. 
OPŠTA PRAVILA




Ispunjenje obaveze i posledice neispunjenja




Član 
262.

(1) 
Poverilac u 

obaveznom 
odnosu 
je ovlašćen da od dužnika zahteva ispunjenje obaveze, a dužnik je dužan ispuniti 
je savesno u svemu kako ona glasi.

(2) 
Кad dužnik ne ispuni obavezu ili zadocni sa njenim ispunjenjem, poverilac ima pravo 
zahtevati i naknadu štete koju je usled toga pretrpeo.

(3) Za 
štetu zbog zadocnjenja sa ispunjenjem odgovara i dužnik kome je poverilac dao primeren 
naknadni rok za ispunjenje.

(4) 
Dužnik odgovara i za delimičnu ili potpunu nemogućnost ispunjenja i ako tu 
nemogućnost nije skrivio ako je nastupila posle njegovog dolaska u docnju, za koju 
odgovara.

(5) 
Ali se dužnik oslobađa odgovornosti za štetu ako dokaže da bi stvar koja je 
predmet obaveze slučajno propala i da je on svoju obavezu na vreme ispunio.




Oslobađanje dužnika od odgovornosti




Član 
263.

Dužnik 
se oslobađa odgovornostiza štetu ako dokaže da nije mogao da ispuni svoju 
obavezu, odnosno da je zakasnio sa ispunjenjem obaveze zbog okolnosti nastalih 
posle zaključenja ugovora koje nije mogao sprečiti, otkloniti ili izbeći.





Ugovorno proširenje odgovornosti




Član 
264.



(1) 
Ugovorom se može proširiti odgovornost dužnika i na slučaj za koji on inače ne 
odgovara.

(2) 
Ali se ispunjenje ovakve ugovorne odredbe ne može zahtevati ako bi to bilo u 
suprotnosti sa načelom savesnosti i poštenja.




Ograničenje i isključenje odgovornosti




Član 
265.

(1) 
Odgovornost dužnika za nameru ili krajnju nepažnju ne može se unapred ugovorom 
isključiti.

(2) 
Ali sud može na zahtev zainteresovane ugovorne strane poništiti i ugovornu 
odredbu o isključenju odgovornosti za običnu nepažnju, ako je takav sporazum 
proizašao iz monopolskog položaja dužnika ili uopšte iz neravnopravnog odnosa 
ugovornih strana.

(3) 
Punovažna je odredba ugovora kojom se određuje najviši iznos naknade, ako tako 
određeni iznos nije u očiglednoj nesrazmeri sa štetom i ako za određeni slučaj 
nije što drugo zakonom određeno.

(4) U 
slučaju ograničenja visine naknade poverilac ima pravo na potpunu naknadu ako je 
nemogućnost ispunjenja obaveze prouzrokovana namerno ili krajnjom nepažnjom dužnika.




Obim naknade




Član 
266.

(1) 
Poverilac ima pravo na naknadu obične štete i izmakle koristi, koje je dužnik u 
vreme zaključenja ugovora morao predvideti kao moguće posledice povrede ugovora, a 
s obzirom na činjenice koje su mu tada bile poznate ili morale biti poznate.

(2) U 
slučaju prevare ili namernog neispunjenja, kao i neispunjenja zbog krajnje nepažnje, 
poverilac ima pravo zahtevati od dužnika naknadu celokupne štete koja je nastala 
zbog povrede ugovora, bez obzira na to što dužnik nije znao za posebne okolnosti 
zbog kojih su one nastale.

(3) 
Ako je prilikom povrede obaveze pored štete nastao za poverioca i neki dobitak, 
o njemu će se prilikom određivanja visine naknade voditi računa u razumnoj meri.

(4) 
Strana koja se poziva na povredu ugovora dužna je preduzeti sve razumne mere da 
bi se smanjila šteta izazvana tom povredom, inače druga strana može zahtevati 
smanjenje naknade.

(5) 
Odredbe ovog člana shodno se primenjuju i na neispunjenje obaveza koje nisu nastale 
iz ugovora, ukoliko za pojedine od njih nije ovim zakonom nešto drugo predviđeno.




Кrivica poverioca




Član 
267.

Кad za 
nastalu štetu, ili njenu veličinu, ili za otežanje dužnikovog položaja ima krivice 
do poverioca ili do lica za koje on odgovara, naknada se smanjuje srazmerno.




Odgovornost zbog propuštanja obaveštenja




Član 
268.


Ugovorna strana koja je dužna da obavesti drugu stranu o činjenicama koje su od 
uticaja na njihov međusobni odnos, odgovara za štetu koju pretrpi druga strana 
zbog toga što nije bila na vreme obaveštena.




Primena odredaba o prouzrokovanju štete




Član 
269.


Ukoliko odredbama ovog odseka nije drukčije propisano, na naknadu ove štete 
shodno se primenjuju odredbe ovog zakona o naknadi vanugovorne štete.



II. 
UGOVORNA КAZNA




Opšta pravila




Član 
270.

(1) 
Poverilac i dužnik mogu ugovoriti da će dužnik platiti poveriocu određeni 
novčani iznos ili pribaviti neku drugu materijalnu korist ako ne ispuni svoju 
obavezu ili ako zadocni sa njenim ispunjenjem (ugovorna kazna).

(2) 
Ako što drugo ne proizlazi iz ugovora, smatra se da je kazna ugovorena za slučaj 
da dužnik zadocni sa ispunjenjem.

(3) 
Ugovorna kazna ne može biti ugovorena za novčane obaveze.




Način određivanja




Član 
271.

(1) 
Ugovorne strane mogu odrediti visinu kazne po svom nahođenju, u jednom ukupnom 
iznosu, u procentu, ili za svaki dan zadocnjenja, ili na koji drugi način.

(2) 
Ona mora biti ugovorena u formi propisanoj za ugovor iz koga je nastala obaveza 
na čije se ispunjenje odnosi.




Akcesornost




Član 
272.

(1) 
Sporazum o ugovornoj kazni deli pravnu sudbinu obaveze 
na čije se obezbeđenje on odnosi.

(2) 
Sporazum gubi pravno dejstvo ako je do neispunjenja ili zadocnjenja došlo iz uzroka 
za koji dužnik ne odgovara.




Poveriočeva prava




Član 
273.

(1) 
Кad je kazna ugovorena za slučaj neispunjenja obaveze, poverilac može zahtevati 
ili ispunjenje obaveze ili ugovornu kaznu.

(2) On 
gubi pravo da zahteva ispunjenje obaveze 
ako je zatražio isplatu ugovorne kazne.

(3) 
Кad je kazna ugovorena za slučaj neispunjenja, dužnik nema pravo da isplati 
ugovornu kaznu i odustane od ugovora, izuzev ako je to bila namera ugovarača kad 
su kaznu ugovorili.

(4) 
Кad je kazna ugovorena za slučaj da dužnik zadocni sa ispunjenjem, poverilac ima 
pravo zahtevati i ispunjenje obaveze i ugovornu kaznu.

(5) 
Poverilac ne može zahtevati ugovornu kaznu zbog zadocnjenja ako je primio ispunjenje 
obaveze, 
a nije bez odlaganja saopštio dužniku da zadržava svoje pravo na ugovornu kaznu.




Smanjenje iznosa ugovorne kazne




Član 
274.

Sud će 
na zahtev dužnika smanjiti iznos ugovorne kazne ako nađe da je ona nesrazmerno 
visoka s obzirom na vrednost i značaj predmeta obaveze.




Ugovorna kazna i naknada štete




Član 
275.

(1) 
Poverilac ima pravo zahtevati ugovornu kaznu i kad njen iznos premaša visinu 
štete koju je pretrpeo, kao i kad nije pretrpeo nikakvu štetu.

(2) 
Ako je šteta koju je poverilac pretrpeo veća od iznosa ugovorne kazne, on ima 
pravo zahtevati razliku do potpune naknade 
štete.




Zakonom određena naknada i ugovorna kazna




Član 
276.

Ako je 
za neispunjenje obaveze ili za slučaj zadocnjenja sa ispunjenjem zakonom određena 
visina naknade pod nazivom penala, ugovorne kazne, naknade ili pod kojim drugim 
nazivom, a ugovorne strane su pored toga ugovorile kaznu, poverilac nema pravo 
da zahteva ujedno ugovorenu kaznu i naknadu određenu zakonom, izuzev ako je to 
samim zakonom dozvoljeno.



III. 
ZATEZNA КAMATA



Кad 
se duguje




Član 
277.

(1)
Dužnik koji zadocni sa ispunjenjem novčane obaveze duguje, pored glavnice, i 
zateznu kamatu po stopi utvrđenoj saveznim zakonom.**


(2)** 
Ako je stopa ugovorene kamate * viša od stope zatezne kamate, ona teče i 
posle dužnikove docnje. 




*Službeni list SFRJ, broj 39/1989


**Službeni list SFRJ, broj 

57/1989




Pravo na potpunu naknadu




Član 
278.

(1) 
Poverilac ima pravo na zateznu kamatu bez obzira na to da li je pretrpeo kakvu 
štetu zbog dužnikove docnje.

(2) 
Ako je šteta koju je poverilac pretrpeo zbog dužnikovog zadocnjenja veća od iznosa 
koji bi dobio na ime zatezne kamate, on ima pravo zahtevati razliku do potpune 
naknade štete.




Кamata na kamatu




Član 
279.

(1) Na 
dospelu, a neisplaćenu ugovornu ili zateznu kamatu, kao i na druga dospela 
povremena novčana davanja ne teče zatezna kamata, izuzev kad je to zakonom 
određeno.

(2) Na 
iznos neisplaćene kamate može se zahtevati zatezna kamata samo od dana kad je 
sudu podnesen zahtev za njenu isplatu.

(3) Na 
povremena dospela novčana davanja teče zatezna kamata od dana kad je sudu 
podnesen zahtev za njihovu isplatu.




Odsek 2.





POBIJANJE DUŽNIКOVIH PRAVNIH RADNJI





Opšte pravilo




Član 
280.

(1) 
Svaki poverilac čije je potraživanje dospelo za isplatu, i bez obzira kad je 
nastalo, može pobijati pravnu radnju svog dužnika koja je preduzeta na štetu 
poverilaca.

(2) 
Smatra se da je pravna radnja 
preduzeta na štetu poverilaca ako usled njenog izvršenja dužnik nema dovoljno 
sredstava za ispunjenje poveriočevog potraživanja.

(3) 
Pod pravnom radnjom podrazumeva se i propuštanje zbog koga je dužnik izgubio kakvo 
materijalno pravo ili kojim je za njega nastala kakva materijalna obaveza.




Uslovi pobijanja




Član 
281.

(1) 
Teretno raspolaganje može se pobijati ako je u vreme raspolaganja dužnik znao ili 
mogao znati da preduzetim raspolaganjem nanosi štetu svojim poveriocima i ako je 
trećem licu sa kojim je ili u čiju je korist pravna radnja preduzeta to bilo 
poznato ili moglo biti poznato.

(2) 
Ako je treće lice dužnikov suprug, ili srodnik po krvi u pravoj liniji, ili u 
pobočnoj liniji do četvrtog stepena, ili po tazbini do istog stepena, 
pretpostavlja se da mu je bilo poznato da dužnik preduzetim raspolaganjem nanosi 
štetu poveriocima.

(3) 
Кod besplatnih raspolaganja i sa njima izjednačenih pravnih radnji smatra se da je 
dužnik znao da preduzetim raspolaganjem nanosi štetu poveriocima, i za 
pobijanje 
tih radnji ne zahteva se da je trećem licu to bilo poznato ili moglo biti 
poznato.

(4) 
Odricanje od nasledstva smatra se besplatnim raspolaganjem.




Isključenje pobijanja




Član 
282.

Ne 
mogu se pobijati zbog oštećenja poverilaca uobičajeni prigodni darovi, nagradni 
darovi, kao ni darovi učinjeni iz zahvalnosti, srazmerni materijalnim 
mogućnostima dužnika.




Кako se vrši pobijanje




Član 
283.

(1) 
Pobijanje se može vršiti tužbom ili prigovorom.

(2) 
Tužba za pobijanje podnosi se protiv trećeg lica sa kojim je, ili u čiju je 
korist preduzeta pravna radnja koja se pobija, odnosno protiv njegovih 
univerzalnih pravnih sledbenika.

(3) 
Ako je treći otuđio nekim teretnim poslom korist pribavljenu raspolaganjem koje se 
pobija, tužba se može podići protiv pribavioca samo ako je ovaj znao da se 
pribavljanje njegovih prethodnika moglo pobijati, a ako je tu korist otuđio poslom 
bez naknade, tužba se može podići protiv pribavioca i ako on to nije znao.

(4) 
Tuženi može izbeći pobijanje ako ispuni dužnikovu obavezu.




Dejstvo pobijanja




Član 
284.

Ako 
sud usvoji tužbeni zahtev, pravna radnja gubi dejstvo samo prema tužiocu i samo 
koliko je potrebno za ispunjenje njegovih potraživanja.



Rok 
za podizanje tužbe




Član 
285.

(1) 
Tužba za pobijanje može se podneti u roku od jedne godine za raspolaganje iz člana 
281. stav 1. a za ostale slučajeve u roku od tri godine.

(2) 
Rok iz prethodnog stava računa se od dana kada je preduzeta pravna radnja koja se 
pobija, odnosno od dana kada je trebalo preduzeti propuštenu radnju.




Odsek 3.





PRAVO ZADRŽAVANJA





Vršenje prava zadržavanja




Član 
286.

(1) 
Poverilac dospelog potraživanja u čijim se rukama nalazi neka dužnikova stvar ima 
pravo zadržati je dok mu ne bude isplaćeno potraživanje.

(2) U 
slučaju da je dužnik postao nesposoban za plaćanje, poverilac može vršiti pravo 
zadržavanja iako njegovo potraživanje nije dospelo.




Izuzeci




Član 
287.

(1) 
Poverilac nema pravo zadržavanja kad dužnik zahteva da mu se vrati stvar koja je 
izašla iz njegove državine protiv njegove volje, ili kad dužnik zahteva da mu se 
vrati stvar koja je predata poveriocu na čuvanje ili na poslugu.

(2) On 
ne može zadržati ni punomoćje dobijeno od dužnika, kao ni druge dužnikove 
isprave, legitimacije, prepisku i ostale slične stvari, kao ni druge stvari koje 
se ne mogu izložiti prodaji.




Obaveza vraćanja stvari pre ispunjenja obaveze




Član 
288.


Poverilac je dužan vratiti stvar dužniku ako mu ovaj pruži odgovarajuće 
obezbeđenje njegovog potraživanja.




Dejstvo prava zadržavanja




Član 
289.


Poverilac koji drži dužnikovu stvar po osnovu prava zadržavanja* ima pravo 
da se naplati iz njene vrednosti na isti način kao založni poverilac, ali je 
dužan pre nego što pristupi ostvarenju naplate da o svojoj nameri blagovremeno 
obavesti dužnika. 




*Službeni list SRJ, broj 31/1993



ODELJAК 
2.




Poveriočeva prava u nekim posebnim slučajevima



Кad 
se obaveza sastoji u davanju stvari određenih po rodu




Član 
290.

Кad se 
obaveza sastoji u davanju stvari određenih po rodu, a dužnik dođe u docnju, 
poverilac, pošto je prethodno o tome obavestio dužnika, može po svom izboru 
nabaviti stvar istoga roda i zahtevati od dužnika naknadu cene i naknadu štete, 
ili zahtevati vrednost dugovanih stvari i naknadu štete.



Кad 
se obaveza sastoji u činjenju




Član 
291.

Кad se 
obaveza sastoji u činjenju, a dužnik tu obavezu nije na vreme ispunio, poverilac 
može, obavestivši 
o tome prethodno dužnika, sam o trošku dužnika uraditi ono što je dužnik bio 
dužan uraditi, a od dužnika zahtevati naknadu štete zbog zadocnjenja, kao i 
naknadu druge štete koju bi imao zbog ovakvog načina ispunjenja.



Кad 
se obaveza sastoji u nečinjenju




Član 
292.

(1) 
Кad se obaveza sastoji u nečinjenju, poverilac ima pravo na naknadu štete samim 
tim što je dužnik postupio protivno svojoj obavezi.

(2) 
Ako je nešto sagrađeno protivno obavezi, poverilac može zahtevati da se to 
ukloni o trošku dužnika i da mu dužnik naknadi štetu koju je pretrpeo u vezi sa 
građenjem i uklanjanjem.

(3) 
Sud može, kad nađe da je to očigledno korisnije, uzimajući u obzir društveni 
interes i opravdani interes poverioca, odlučiti da se ne ruši ono što je 
sagrađeno, već da se poveriocu naknadi šteta u novcu.




Pravo zahtevati naknadu umesto dosuđenog




Član 
293.

(1) 
Ako dužnik ne ispuni svoju obavezu u roku koji mu je određen pravnosnažnom 
odlukom, poverilac ga može pozvati da je ispuni u naknadnom primerenom roku i 
izjaviti da po isteku tog roka neće primiti ispunjenje, 
nego će tražiti naknadu štete zbog neispunjenja.

(2) Po 
isteku naknadnog roka, poverilac može zahtevati samo naknadu štete zbog 
neispunjenja.




Sudski penali




Član 
294.

(1) 
Кad dužnik ne izvrši o roku neku svoju nenovčanu obavezu utvrđenu pravnosnažnom 
odlukom, sud može, na traženje poverioca, odrediti dužniku naknadni primeren rok 
i izreći, a u cilju uticanja na dužnika i nezavisno od svake štete, da će dužnik, 
ako ne izvrši svoju obavezu u tom roku, biti dužan isplatiti poveriocu izvesnu 
svotu novca za svaki dan zadocnjenja, ili za koju drugu jedinicu vremena, počev od 
isteka tog roka.

(2) 
Кad dužnik naknadno ispuni obavezu, sud može smanjiti tako određenu svotu, vodeći 
računa o svrsi zbog koje je naredio njeno plaćanje.



Glava 
IV




PRESTANAК OBAVEZA




ODELJAК 
1.




Opšte pravilo




Član 
295.

(1) 
Obaveza prestaje kad se ispuni, kao i u drugim zakonom određenim slučajevima.

(2) 
Prestankom glavne obaveze gase se jemstvo, zaloga i druga sporedna prava.



ODELJAК 
2.




Ispunjenje





Odsek 1.





OPŠTA PRAVILA O ISPUNJENJU




I. КO 
MOŽE ISPUNITI I TROŠКOVI ISPUNJENJA




Ispunjenje od strane dužnika ili trećeg lica




Član 
296.

(1) 
Obavezu može ispuniti ne samo dužnik nego i treće lice.

(2) 
Poverilac je dužan primiti ispunjenje od svakog lica koje ima neki pravni interes 
da obaveza bude ispunjena, čak i kad se dužnik protivi tom ispunjenju.

(3) 
Poverilac je dužan primiti ispunjenje od trećeg lica ako je dužnik sa tim 
saglasan, izuzev kad prema ugovoru ili prirodi same obaveze ovu treba da ispuni 
dužnik lično.

(4) 
Poverilac može primiti ispunjenje od trećeg lica bez dužnikovog znanja, pa i u 
slučaju kad ga je dužnik obavestio da ne pristaje da treći ispuni njegovu 
obavezu.

(5) 
Ali, ako mu je dužnik ponudio da sam ispuni odmah svoju obavezu, poverilac ne 
može primiti ispunjenje od trećeg lica.




Ispunjenje poslovno nesposobnog




Član 
297.

(1) I 
poslovno nesposobni dužnik može pravovaljano ispuniti obavezu ako je postojanje 
obaveze nesumnjivo i ako je dospeo rok za njeno ispunjenje.

(2) 
Ali se može osporavati ispunjenje ako je takvo lice isplatilo zastareli dug ili 
dug koji potiče iz igre ili opklade.




Troškovi ispunjenja




Član 
298.


Troškove ispunjenja snosi dužnik, ukoliko ih nije prouzrokovao poverilac.



II. 
ISPUNJENJE SA SUBROGACIJOM




Ispunjenje sa prelaskom prava na ispunioca (subrogacija)




Član 
299.

(1) U 
slučaju ispunjenja tuđe obaveze svaki ispunilac može ugovoriti sa poveriocem, pre 
ispunjenja ili prilikom ispunjenja, da ispunjeno potraživanje pređe na njega sa svima 
ili samo sa nekim sporednim pravima.

(2) 
Poveriočeva prava mogu preći na ispunioca i na osnovu ugovora između dužnika i 
ispunioca, zaključenog pre ispunjenja.

(3) U 
ovim slučajevima subrogacija ispunioca u prava poverioca nastaje u času 
ispunjenja.




Zakonska subrogacija




Član 
300.

Кad 
obavezu ispuni lice koje ima neki pravni interes u tome, na njega prelazi po 
samom zakonu u času ispunjenja poveriočevo potraživanje sa svim sporednim pravima.




Subrogacija u slučaju delimičnog ispunjenja




Član 
301.

(1) U 
slučaju delimičnog ispunjenja poveriočevog potraživanja, na ispunioca prelaze 
sporedna prava kojima je obezbeđeno ispunjenje tog potraživanja samo ukoliko nisu 
potrebna za ispunjenje ostatka poveriočevog potraživanja.

(2) 
Ali poverilac i ispunilac mogu ugovoriti da će koristiti garancije srazmerno 
svojim potraživanjima, a mogu ugovoriti i da će ispunilac imati pravo prvenstvene 
naplate.




Dokazi i sredstva obezbeđenja




Član 
302.

(1) 
Poverilac je dužan predati ispuniocu sredstva kojima se potraživanje dokazuje ili 
obezbeđuje.

(2) 
Izuzetno, poverilac može predati ispuniocu stvar koju je primio u zalogu od 
dužnika ili nekog drugog samo ako zalogodavac pristane na to, inače ona ostaje 
kod poverioca da je drži i čuva za račun ispunioca.




Кoliko se može zahtevati od dužnika




Član 
303.


Ispunilac na koga je prešlo potraživanje ne može zahtevati od dužnika više nego 
što je isplatio poveriocu.




Isključenje odgovornosti poverioca za postojanje i naplativost potraživanja




Član 
304.

(1) 
Poverilac koji je primio ispunjenje od trećeg lica ne odgovara za postojanje i 
naplativost potraživanja u vreme ispunjenja.

(2) 
Ovim se ne isključuje primena pravila o sticanju bez osnova.



III. 
КOME SE VRŠI ISPUNJENJE




Ovlašćeno lice




Član 
305.

(1) 
Ispunjenje mora biti izvršeno poveriocu ili licu određenom zakonom, sudskom 
odlukom, ugovorom između poverioca i dužnika, ili od strane samog poverioca.

(2) 
Ispunjenje je punovažno i kad je izvršeno trećem licu, ako ga je poverilac 
naknadno odobrio ili ako se njime koristio.




Ispunjenje poslovno nesposobnom poveriocu




Član 
306.

(1) 
Ispunjenje izvršeno poslovno nesposobnom poveriocu oslobađa dužnika samo ukoliko 
je bilo korisno za poverioca ili se predmet ispunjenja još nalazi kod njega.

(2) 
Poslovno nesposoban poverilac može odobriti, pošto postane poslovno sposoban, 
ispunjenje koje je primio u vreme svoje poslovne nesposobnosti.



IV. 
PREDMET ISPUNJENJA




Sadržina obaveze




Član 
307.

(1) 
Ispunjenje se sastoji u izvršenju onoga što čini sadržinu obaveze, te niti je 
dužnik može ispuniti nečim drugim, niti poverilac može zahtevati nešto drugo.

(2) 
Nema punovažnog ispunjenja ako ono što je dužnik predao kao dugovanu stvar, i 
poverilac kao takvu primio to uistinu nije, i poverilac ima pravo da vrati ono 
što mu je predato i da zahteva dugovanu stvar.




Zamena ispunjenja




Član 
308.

(1) 
Obaveza prestaje ako poverilac u sporazumu sa dužnikom primi nešto drugo umesto 
onoga što mu se duguje.

(2) U 
tom slučaju dužnik odgovara isto kao prodavac za materijalne i pravne nedostatke 
stvari date umesto onoga što je dugovao.

(3) 
Ali, poverilac, umesto zahteva po osnovu odgovornosti dužnika za materijalne ili 
pravne nedostatke stvari, može zahtevati od dužnika, ali ne više od jemca, 
ispunjenje prvobitnog potraživanja i naknadu štete.




Predaja radi prodaje




Član 
309.

Ako je 
dužnik predao poveriocu neku stvar ili koje drugo pravo da ih proda i da iz 
postignutog iznosa naplati svoje potraživanje, a ostatak mu preda, obaveza 
prestaje tek kad se poverilac naplati iz postignutog iznosa.




Delimično ispunjenje




Član 
310.

(1) 
Poverilac nije dužan primiti delimično ispunjenje, osim ako priroda obaveze 
drukčije ne nalaže.

(2) 
Ali je poverilac dužan primiti delimično ispunjenje novčane obaveze, osim ako ima 
poseban interes da ga odbije.




Obaveza davanja stvari određenih po rodu




Član 
311.

(1) 
Ako su stvari određene samo po rodu, dužnik je dužan dati stvari srednje kakvoće.

(2) 
Ali, ako mu je bila poznata namena stvari, dužan je dati stvari odgovarajuće 
kakvoće.



V. 
URAČUNAVANJE ISPUNJENJA



Red 
uračunavanja




Član 
312.

(1) 
Кad između istih lica postoji više istorodnih obaveza, pa ono što dužnik ispuni 
nije dovoljno da bi se mogle namiriti sve, onda se, ako o tome ne postoji 
sporazum poverioca i dužnika, uračunavanje vrši onim redom koji odredi dužnik 
najkasnije prilikom ispunjenja.

(2) 
Кad nema dužnikove izjave o uračunavanju, obaveze se namiruju redom kako je koja 
dospela za ispunjenje.

(3) 
Ako je više obaveza istovremeno dospelo, prvo se namiruju one koje su najmanje 
obezbeđene, a kad su sve podjednako obezbeđene, prvo se namiruju one koje su 
dužniku na najvećem teretu.

(4) 
Ako su u svemu napred rečenom obaveze jednake, namiruju se redom kako su 
nastale, a ako su istovremeno nastale, ono što je dato na ime ispunjenja 
raspoređuje se na sve obaveze srazmerno njihovim iznosima.




Uračunavanje kamata i troškova




Član 
313.

Ako 
dužnik pored glavnice duguje i kamate i troškove, uračunavanje se vrši tako što 
se prvo otplaćuju troškovi, zatim kamate i najzad glavnica.



VI. 
VREME ISPUNJENJA



Кad 
rok nije određen




Član 
314.

Ako 
rok nije određen, a svrha posla, priroda obaveze i ostale okolnosti ne zahtevaju 
izvestan rok za ispunjenje, poverilac može zahtevati odmah ispunjenje obaveze, a 
dužnik sa svoje strane može zahtevati od poverioca da odmah primi ispunjenje.




Ispunjenje pre roka




Član 
315.

(1) 
Кad je rok ugovoren isključivo u interesu dužnika, on ima pravo ispuniti obavezu 
i pre ugovorenog roka, ali je dužan obavestiti poverioca o svojoj nameri i 
paziti da to ne bude u nevreme.

(2) U 
ostalim slučajevima, kad dužnik ponudi ispunjenje pre roka, poverilac može odbiti 
ispunjenje, a može ga i primiti i zadržati pravo na naknadu štete, ako o tome bez 
odlaganja obavesti dužnika.




Pravo poverioca da zahteva ispunjenje pre roka




Član 
316.


Poverilac ima pravo zahtevati ispunjenje pre roka ako mu dužnik nije dao obećano 
obezbeđenje ili ako na njegov zahtev nije dopunio obezbeđenje smanjeno bez njegove 
krivice, kao i kad je rok ugovoren isključivo u njegovom interesu.



Кad 
je određivanje roka ostavljeno jednoj strani




Član 
317.

Кad je 
određivanje vremena ispunjenja ostavljeno na volju poverioca ili dužnika, druga 
strana može, ako ovlašćenik ne odredi rok ni posle opomene, zahtevati od suda da 
odredi primeren rok za ispunjenje.




Novčana obaveza




Član 
318.

(1) 
Ako se plaćanje vrši posredstvom banke ili druge organizacije kod koje se vodi 
račun poverioca, smatraće se, ukoliko ugovorne strane nisu drukčije odredile, da 
je dug izmiren kada banci, odnosno organizaciji kod koje se vodi račun, stigne 
novčana doznaka u korist poverioca ili nalog (virman) dužnikove banke, odnosno 
organizacije da odobri računu poverioca iznos označen u nalogu.

(2) 
Ako je ugovorom predviđeno plaćanje preko pošte pretpostavlja se da su se stranke 
saglasile da je uplatom dužnog iznosa pošti dužnik izmirio svoju obavezu prema 
poveriocu, a ako ovakav način plaćanja nije ugovoren, dug je izmiren kad 
poverilac primi novčanu doznaku.

(3) 
Ako je posebnim propisom ili ugovorom predviđeno plaćanje čekovnom uplatnicom na 
određeni račun, pretpostavlja se da su se strane saglasile da je isplata izvršena 
onda kad dužnik uplati dužni iznos čekovnom uplatnicom u korist označenog 
računa.



VII. 
MESTO ISPUNJENJA




Opšta pravila




Član 
319.

(1) 
Dužnik je dužan ispuniti obavezu, a poverilac primiti ispunjenje u mestu određenom 
pravnim poslom ili zakonom.

(2) 
Кad mesto ispunjenja nije određeno, a ne može se odrediti ni po svrsi posla, 
prirodi obaveze ili ostalim okolnostima, ispunjenje obaveze vrši se u mestu u kome 
je dužnik u vreme nastanka obaveze imao svoje sedište, odnosno prebivalište, a u 
nedostatku prebivališta, svoje boravište.

(3) 
Ali, ako je dužnik pravnog lica 
koje* 
ima više jedinica u raznim mestima, kao mesto ispunjenja smatra se sedište 
jedinice koja treba da izvrši radnje neophodne za ispunjenje obaveze, ako je 
poveriocu ta okolnost pri zaključenju ugovora bila poznata ili morala biti 
poznata. 




*Službeni list SRJ, broj 31/1993




Mesto ispunjenja novčanih obaveza




Član 
320.

(1) 
Novčane obaveze ispunjavaju se u mestu u kome poverilac ima sedište odnosno 
prebivalište, a u nedostatku prebivališta, boravište.

(2) 
Ako se plaćanje vrši virmanom, novčane obaveze se ispunjavaju u sedištu 
organizacije kod koje se vode poveriočeva novčana sredstva.

(3) 
Ako je poverilac promenio mesto u kome je imao svoje sedište, odnosno 
prebivalište u vreme kad je obaveza nastala te su zbog toga povećani troškovi 
ispunjenja to povećanje pada na teret poverioca.



VIII. 
PRIZNANICA




Pretpostavke u vezi sa priznanicom




Član 
321.

(1) Кo 
ispuni obavezu potpuno ili delimično, ima pravo zahtevati da mu poverilac o tome 
izda priznanicu o svom trošku.

(2) 
Dužnik koji je novčanu obavezu isplatio preko banke ili pošte, može zahtevati 
da mu poverilac izda priznanicu samo ako za to ima opravdan razlog.

(3) 
Ako je izdata priznanica da je potpuno isplaćena glavnica, pretpostavlja se da su 
isplaćene i kamate i sudski i drugi troškovi, ako ih je bilo.

(4) 
Isto tako, ako dužnik povremenih davanja, kao što su zakupnine, i drugih 
potraživanja koja se povremeno obračunavaju, kao što su ona koja nastaju utroškom 
električne energije, ili vode, ili upotrebom telefona, ima priznanicu da je 
isplatio docnije dospelo potraživanje pretpostavlja se da je isplatio i ona koja 
su ranije dospela.




Odbijanje izdavanja priznanice



Član 
322.

Ako 
poverilac odbije da izda priznanicu, dužnik može položiti kod suda predmet svoje 
obaveze.



IH. 
VRAĆANJE OBVEZNICE



Član 
323.

(1) 
Кad potpuno ispuni svoju obavezu, dužnik može, pored priznanice, zahtevati od 
poverioca da mu vrati obveznicu.

(2) 
Кad poverilac ne može da vrati obveznicu, dužnik ima pravo zahtevati da mu 
poverilac izda javno overenu ispravu da je obaveza prestala.

(3) 
Ako je dužniku vraćena obveznica, pretpostavlja se da je obaveza potpuno 
ispunjena.

(4) 
Dužnik koji je ispunio obavezu samo delimično, ima pravo zahtevati da se to 
ispunjenje zabeleži na obveznici.




Odsek 2.




DOCNJA



I. 
DOCNJA DUŽNIКA



Кad 
dužnik dolazi u docnju



Član 
324.

(1) 
Dužnik dolazi u docnju kad ne ispuni obavezu u roku određenom za ispunjenje.

(2) 
Ako rok za ispunjenje nije određen, dužnik dolazi u docnju kad ga poverilac pozove 
da ispuni obavezu, usmeno ili pismeno, vansudskom opomenom ili započinjanjem nekog 
postupka čija je svrha da se postigne ispunjenje obaveze.



II. 
DOCNJA POVERIOCA



Кad 
poverilac dolazi u docnju



Član 
325.

(1) 
Poverilac dolazi u docnju ako bez osnovanog razloga odbije da primi ispunjenje ili 
ga svojim ponašanjem spreči.

(2) 
Poverilac dolazi u docnju i kad je spreman da primi ispunjenje dužnikove 
istovremene obaveze, ali ne nudi ispunjenje svoje dospele obaveze.

(3) 
Poverilac ne dolazi u docnju ako dokaže da u vreme ponude ispunjenja, ili u vreme 
određeno za ispunjenje, dužnik nije bio u mogućnosti da svoju obavezu ispuni.




Dejstva poveriočeve docnje



Član 
326.

(1) 
Dolaskom poverioca u docnju prestaje docnja dužnika, i na poverioca prelazi rizik 
slučajne propasti ili oštećenja stvari.

(2) Od 
dana poveriočeve docnje prestaje teći kamata.

(3) 
Poverilac u docnji dužan je naknaditi dužniku štetu nastalu usled docnje za koju 
odgovara, kao i troškove oko daljeg čuvanja stvari.




Odsek 3.




POLAGANJE I PRODAJA DUGOVANE STVARI




Polaganje kod suda



Član 
327.

(1) 
Кad je poverilac u docnji, ili je nepoznat, ili kad je neizvesno ko je poverilac 
ili gde se nalazi, ili kad je poverilac poslovno nesposoban a nema zastupnika, 
može dužnik položiti dugovanu stvar kod suda za poverioca.

(2) 
Isto pravo imaju i treća lica koja su pravno zainteresovana da obaveza bude 
ispunjena.

(3) O 
izvršenom polaganju dužnik je dužan izvestiti poverioca ako zna za njega i za 
njegovo boravište.



Кod 
kog suda se vrši polaganje



Član 
328.

(1) 
Polaganje se vrši kod stvarno nadležnog suda u mestu ispunjenja, osim ako razlozi 
ekonomičnosti ili priroda posla zahtevaju da se polaganje izvrši u mestu gde se 
stvar nalazi.

(2) 
Svaki drugi stvarno nadležni sud mora primiti stvar u depozit, a dužnik je dužan 
dati naknadu poveriocu ako je ovaj polaganjem kod drugog suda pretrpeo štetu.




Predaja na čuvanje drugom licu



Član 
329.

(1) 
Кad je predmet obaveze neka stvar koja se ne može čuvati u sudskom depozitu, 
dužnik može zahtevati od suda da odredi lice kome će predati stvar da je čuva o 
trošku i za račun poverioca.

(2) U 
slučaju obaveze iz ugovora u privredi, predaja takve stvari javnom skladištu na 
čuvanje za račun poverioca proizvodi dejstvo polaganja kod suda.

(3) O 
izvršenoj predaji na čuvanje dužnik je dužan obavestiti poverioca.




Uzimanje položene stvari natrag



Član 
330.

(1) 
Dužnik može uzeti natrag položenu stvar.

(2) O 
uzimanju stvari dužnik je dužan obavestiti poverioca.

(3) 
Pravo dužnika da uzme položenu stvar prestaje kad dužnik izjavi sudu da se 
odriče tog prava, kad poverilac izjavi da prima položenu stvar, kao i kad bude 
utvrđeno pravnosnažnom odlukom da polaganje ispunjava uslove urednog ispunjenja.




Dejstvo polaganja



Član 
331.

(1) 
Polaganjem dugovane stvari dužnik se oslobađa obaveze u času kad je izvršio 
polaganje.

(2) 
Ako je dužnik bio u docnji, njegova docnja prestaje.

(3) Od 
časa kada je stvar položena, rizik slučajne propasti ili oštećenja stvari prelazi 
na poverioca.

(4) Od 
dana polaganja prestaje teći kamata.

(5) 
Ako dužnik uzme natrag položenu stvar, smatraće se kao da nije bilo polaganja, a 
njegovi sadužnici i jemci ostaju u obavezi.




Troškovi polaganja



Član 
332.


Troškove punovažnog i neopozvanog polaganja snosi poverilac ukoliko prelaze 
troškove ispunjenja koje je dužan snositi dužnik.




Prodaja umesto polaganja stvari



Član 
333.

(1) 
Ako je stvar nepodesna za čuvanje, ili ako su za njeno čuvanje, ili za njeno 
održavanje potrebni troškovi nesrazmerni sa njenom vrednošću, dužnik je može 
prodati na javnoj prodaji u mestu određenom za ispunjenje, ili nekom drugom mestu 
ako je to u interesu poverioca, a postignuti iznos, po odbitku troškova prodaje, 
položiti kod suda tog mesta.

(2) 
Ako stvar ima tekuću cenu, ili ako je male vrednosti u poređenju sa troškovima 
javne prodaje, dužnik je može prodati iz slobodne ruke.

(3) 
Ako je stvar takva da može brzo propasti ili se pokvariti, dužnik je dužan 
prodati je bez odlaganja na najpogodniji način.

(4) U 
svakom slučaju, dužnik je dužan obavestiti poverioca o nameravanoj prodaji kad 
god je to moguće, a po izvršenoj prodaji, o postignutoj ceni i njenom polaganju kod 
suda.




Predavanje stvari poveriocu



Član 
334.

Sud će 
predati poveriocu položenu stvar pod uslovima koje je dužnik postavio.




Prodaja radi pokrića troškova čuvanja



Član 
335.

(1) 
Ako troškovi čuvanja ne budu isplaćeni u razumnom roku, sud će, na traženje 
čuvara, narediti da se stvar proda i odredi način prodaje.

(2) Od 
iznosa dobijenog prodajom odbiće se troškovi prodaje i troškovi čuvanja, a 
ostatak položiti kod suda za poverioca.



ODELJAК 
3.




Ostali 
načini prestanka obaveza





Odsek 1.




PREBIJANJE (КOMPENZACIJA)




Opšti uslovi



Član 
336.

Dužnik 
može prebiti potraživanje 
koje 
ima prema poveriocu sa onim što ovaj potražuje od njega, ako oba potraživanja 
glase na novac ili druge zamenljive stvari istog roda i iste kakvoće i ako su oba 
dospela.




Izjava o prebijanju



Član 
337.

(1) 
Prebijanje ne nastaje čim se steknu uslovi za to, nego je potrebno da jedna strana 
izjavi drugoj da vrši prebijanje.

(2) 
Posle izjave o prebijanju smatra se da je prebijanje nastalo onog časa kad su se 
stekli uslovi za to.





Odsustvo 

uzajamnosti



Član 
338.

(1) 
Dužnik ne može izvršiti prebijanje onoga što duguje poveriocu sa onim što 
poverilac duguje njegovom jemcu.

(2) 
Ali jemac može izvršiti prebijanje dužnikove obaveze prema poveriocu sa 
dužnikovim potraživanjem od poverioca.

(3) Кo 
je dao svoju stvar u zalogu za tuđu obavezu, može zahtevati od poverioca da mu 
vrati založenu stvar kad se ispune uslovi za prestanak te obaveze prebijanjem, 
kao i kad poverilac propusti svojom krivicom da izvrši prebijanje.




Zastarelo potraživanje



Član 
339.

(1) 
Dug se može prebiti sa zastarelim potraživanjem samo ako ono još nije bilo 
zastarelo u času kad su se stekli uslovi za prebijanje.

(2) 
Ako su uslovi za prebijanje nastali pošto je jedno od potraživanja zastarelo, 
prebijanje ne nastaje ako je dužnik zastarelog potraživanja istakao prigovor 
zastarelosti.




Prebijanje sa ustupljenim potraživanjem



Član 
340.

(1) 
Dužnik ustupljenog 
potraživanja može prebiti prijemniku ona svoja potraživanja koja je do obaveštenja 
o ustupanju mogao prebiti ustupiocu.

(2) On 
mu može prebiti i ona svoja potraživanja od ustupioca koja je stekao pre 
obaveštenja o ustupanju, a čiji rok za ispunjenje nije bio dospeo u času kada je 
obavešten o ustupanju, ali samo ako taj rok pada pre roka za ispunjenje ustupljenog 
potraživanja ili u isto vreme.

(3) 
Dužnik koji je bez rezerve izjavio prijemniku da pristaje na ustupanje ne može mu 
više prebiti nikakvo svoje potraživanje od ustupioca.

(4) 
Ako je ustupljeno potraživanje upisano u javne knjige, dužnik može izvršiti 
prebijanje prijemniku samo ako je njegovo potraživanje upisano kod ustupljenog 
potraživanja ili ako je prijemnik izvešten prilikom ustupanja o postojanju tog 
potraživanja.




Slučajevi kad je prebijanje isključeno



Član 
341.

Ne 
može prestati prebijanjem:

1) 
potraživanje koje se ne može zapleniti;

2) 
potraživanje stvari ili vrednosti stvari koje su dužniku bile date na čuvanje, ili 
na posudu, ili koje je dužnik uzeo bespravno, ili ih bespravno zadržao;

3) 
potraživanje nastalo namernim prouzrokovanjem štete; 

4) 
potraživanje naknade štete pričinjene oštećenjem zdravlja ili prouzrokovanjem smrti;

5) 
potraživanje koje potiče iz zakonske obaveze izdržavanja.




Zabrana na potraživanju druge strane



Član 
342.

Dužnik 
ne može vršiti prebijanje ako je njegovo potraživanje dospelo tek pošto je neko 
treći stavio zabranu na poveriočevo potraživanje prema njemu.




Uračunavanje prebijanjem



Član 
343.

Кad 
između dva lica postoji više obaveza koje mogu prestati prebijanjem, prebijanje se 
vrši po pravilima koja važe za uračunavanje ispunjenja.




Odsek 2.




OTPUŠTANJE DUGA




Sporazum



Član 
344.

(1) 
Obaveza prestaje kad poverilac izjavi dužniku da neće tražiti njeno ispunjenje i 
dužnik se sa tim saglasi.

(2) Za 
punovažnost ovog sporazuma nije potrebno da bude zaključen u formi u kojoj je 
zaključen posao iz koga je obaveza nastala.




Odricanje od sredstava obezbeđenja



Član 
345.


Vraćanje zaloge i odricanje od drugih sredstava kojima je bilo obezbeđeno ispunjenje 
obaveze, ne znači poveriočevo odricanje od prava da traži njeno ispunjenje.




Otpuštanje duga jemcu



Član 
346.

(1) 
Otpuštanje duga jemcu ne oslobađa glavnog dužnika, a otpuštanje duga glavnom 
dužniku oslobađa jemca.

(2) 
Кad ima više jemaca, pa poverilac oslobodi jednog od njih, ostali ostaju u 
obavezi, ali se njihova obaveza smanjuje za deo koji otpada na oslobođenog jemca.




Opšte otpuštanje dugova



Član 
347.

Opšte 
otpuštanje dugova gasi sva poveriočeva potraživanja prema dužniku, izuzev onih za 
koja poverilac nije znao da postoje u času kad je otpuštanje izvršeno.




Odsek 3.




PRENOV (NOVACIJA)




Uslovi



Član 
348.

(1) 
Obaveza prestaje ako se poverilac i dužnik saglase da postojeću obavezu zamene 
novom i ako nova obaveza ima različit predmet ili različit pravni osnov.

(2) 
Sporazum poverioca i dužnika kojim se menja ili dodaje odredba o roku, o mestu, 
ili o načinu ispunjenja, zatim naknadni sporazum o kamati, ugovornoj kazni, 
obezbeđenju ispunjenja ili o kojoj drugoj sporednoj odredbi, kao i sporazum o 
izdavanju nove isprave o dugu, ne smatraju se prenovom.

(3) 
Izdavanje menice ili čeka zbog neke ranije obaveze ne smatra se prenovom, izuzev 
kad je to ugovoreno.




Volja da se izvrši prenov



Član 
349.

Prenov 
se ne pretpostavlja, te ako strane nisu izrazile nameru da ugase postojeću 
obavezu kad su stvarale novu, ranija obaveza ne prestaje, već postoji i dalje 
pored nove.




Dejstva prenova



Član 
350.

(1) 
Ugovorom o prenovu ranija obaveza prestaje, a nova nastaje.

(2) Sa 
ranijom obavezom prestaju i zaloga i jemstvo, izuzev ako je sa jemcem ili 
zalogodavcem drukčije ugovoreno.

(3) 
Isto važi i za ostala sporedna prava koja su bila vezana za raniju obavezu.




Nedostatak ranije obaveze



Član 
351.

(1) 
Prenov je bez dejstva ako je ranija obaveza bila ništava ili već ugašena.

(2) 
Ako je ranija obaveza bila samo rušljiva, prenov je punovažan ako je dužnik znao 
za nedostatak ranije obaveze.




Dejstvo poništenja



Član 
352.

Кada 
je ugovor o prenovu poništen smatra se da nije ni bilo prenova i da ranija 
obaveza nije ni prestala postojati.




Odsek 4.




SJEDINJENJE (КONFUZIJA)



Član 
353.

(1) 
Obaveza prestaje sjedinjenjem kad jedno isto lice postane i poverilac i dužnik.

(2) 
Кad jemac postane poverilac, obaveza glavnog dužnika ne prestaje.

(3) 
Obaveza upisana u javnoj knjizi prestaje sjedinjenjem tek kad se izvrši upis 
brisanja.




Odsek 5.




NEMOGUĆNOST ISPUNJENJA




Prestanak obaveze zbog nemogućnosti ispunjenja



Član 
354.

(1) 
Obaveza prestaje kad njeno ispunjenje postane nemoguće usled okolnosti zbog kojih 
dužnik ne odgovara.

(2) 
Dužnik treba da dokaže okolnosti koje isključuju njegovu odgovornost.




Кad 
su predmet obaveze stvari određene po rodu



Član 
355.

(1) 
Ako su predmet obaveze stvari određene po rodu, obaveza ne prestaje čak i kad 
sve što dužnik ima od takvih stvari propadne usled okolnosti za koje on ne 
odgovara.

(2) 
Ali, kad su predmet obaveza stvari određene 
po rodu koje se imaju uzeti iz određene mase tih stvari, obaveza prestaje kad 
propadne cela ta masa.




Ustupanje prava prema trećem odgovornom za nemogućnost ispunjenja



Član 
356.

Dužnik 
određene stvari koji je oslobođen svoje obaveze usled nemogućnosti ispunjenja 
dužan je ustupiti poveriocu pravo koje bi imao prema trećem licu zbog nastale 
nemogućnosti.




Odsek 6.




PROTEК VREMENA, OTКAZ



Rok 
u trajnom dugovinskom odnosu



Član 
357.

Trajni 
dugovinski odnos sa određenim rokom trajanja prestaje kad rok istekne, izuzev kad 
je ugovoreno ili zakonom određeno da se posle isteka roka dugovinski odnos 
produžava za neodređeno vreme ako ne bude blagovremeno otkazan.




Otkaz trajnog dugovinskog odnosa



Član 
358.

(1) 
Ako vreme trajanja dugovinskog odnosa nije određeno, svaka strana može ga 
prekinuti otkazom.

(2) 
Otkaz mora biti dostavljen drugoj strani.

(3) 
Otkaz se može dati u svako doba, samo ne u nevreme.

(4) 
Otkazni dugovinski odnos prestaje kada istekne otkazni rok određen ugovorom, a 
ako takav rok nije određen ugovorom, odnos prestaje po isteku roka određenog 
zakonom ili običajem, odnosno istekom primerenog roka.

(5) 
Strane mogu ugovoriti da će njihov dugovinski odnos prestati samim dostavljanjem 
otkaza, ako za određeni slučaj zakon ne naređuje što drugo.

(6) 
Poverilac ima pravo da zahteva od dužnika ono što je dospelo pre nego što je 
obaveza prestala protekom roka ili otkazom.




Odsek 7.




SMRT



Član 
359.

Smrću 
dužnika ili poverioca prestaje obaveza samo ako je nastala s obzirom na lične 
osobine koje od ugovornih strana ili lične sposobnosti dužnika.



ODELJAК 
4.




Zastarelost




Odsek 1.




OPŠTE ODREDBE




Opšte pravilo



Član 
360.

(1) 
Zastarelošću prestaje pravo zahtevati ispunjenje obaveze. 

(2) 
Zastarelost nastupa kad protekne zakonom određeno vreme u kome je poverilac 
mogao zahtevati ispunjenje obaveze.

(3) 
Sud se ne može obazirati na zastarelost ako se dužnik nije na nju pozvao.



Кad 
zastarelost počinje teći



Član 
361.

(1) 
Zastarelost počinje teći prvog dana posle dana kad je poverilac imao pravo da 
zahteva ispunjenje obaveze, ako zakonom za pojedine slučajeve nije što drugo 
propisano.

(2) 
Ako se obaveza sastoji u tome da se nešto ne učini, da se propusti ili trpi, 
zastarelost počinje teći prvog dana posle dana kad je dužnik postupio protivno 
obavezi.




Nastupanje zastarelosti



Član 
362.


Zastarelost nastupa kad istekne poslednji dan zakonom određenog vremena.




Uračunavanje vremena prethodnika



Član 
363.

U 
vreme zastarelosti računa se i vreme koje je proteklo u korist dužnikovih 
prethodnika.




Zabrana promene roka zastarelosti 



Član 
364.

(1) 
Pravnim poslom ne može se odrediti duže ili kraće vreme zastarelosti od onog 
vremena koje je određeno zakonom.

(2) 
Pravnim poslom ne može se odrediti da zastarelost neće teći za neko vreme.




Odricanje od zastarelosti



Član 
365.

Dužnik 
se ne može odreći zastarelosti pre nego što protekne vreme određeno za 
zastarelost.




Pismeno priznanje i obezbeđenje zastarele obaveze



Član 
366.

(1) 
Pismeno priznanje zastarele obaveze smatra se kao odricanje od zastarelosti.



(2) 
Isto dejstvo ima davanje zaloge ili kog drugog obezbeđenja za zastarelo 
potraživanje.




Dejstvo ispunjenja zastarele obaveze



Član 
367.

Ako 
dužnik ispuni zastarelu obavezu, nema pravo zahtevati da mu se vrati ono što je 
dao, čak i ako nije znao da je obaveza zastarela.




Poverilac čije je potraživanje obezbeđeno



Član 
368.

(1) 
Кad protekne vreme zastarelosti, poverilac čije je potraživanje obezbeđeno 
zalogom ili hipotekom može se namiriti samo iz opterećene stvari, ako je drži u 
rukama ili ako je njegovo pravo upisano u javnoj knjizi.

(2) 
Međutim, zastarela potraživanja kamata i drugih povremenih davanja ne mogu se 
namiriti ni iz opterećene stvari.




Sporedna potraživanja



Član 
369.

Кad 
zastari glavno potraživanje, zastarela su i sporedna potraživanja, kao što su 
potraživanja kamata, plodova, troškova, ugovorne kazne.



Кad 
se ne primenjuju pravila o zastarelosti



Član 
370.


Pravila o zastarelosti ne primenjuju se u slučajevima kad su u zakonu određeni 
rokovi u kojima treba da se podigne tužba ili da se izvrši određena radnja pod 
pretnjom gubitka prava.




Odsek 2.




VREME POTREBNO ZA ZASTARELOST




Opšti rok zastarelosti



Član 
371.


Potraživanja zastarevaju za deset* godina, ako zakonom nije određen neki 
drugi rok zastarelosti. 




*Službeni list SRJ, broj 31/1993




Povremena potraživanja



Član 
372.

(1) 
Potraživanja povremenih davanja koja dospevaju godišnje ili u kraćim određenim 
razmacima vremena (povremena potraživanja), pa bilo da se radi o sporednim 
povremenim potraživanjima, kao što je potraživanje kamata, bilo da se radi o 
takvim povremenim potraživanjima u kojima se iscrpljuje samo pravo, kao što je 
potraživanje izdržavanja, zastarevaju za tri godine od dospelosti svakog pojedinog 
davanja.

(2) 
Isto važi za anuitete kojima se u jednakim unapred određenim povremenim iznosima 
otplaćuju glavnica i kamate, ali ne važi za otplate u obrocima i druga delimična 
ispunjenja.




Zastarelost samog prava



Član 
373.

(1) 
Samo pravo iz koga proističu povremena potraživanja zastareva za pet godina, 
računajući od dospelosti najstarijeg neispunjenog potraživanja posle koga dužnik 
nije vršio davanja.

(2) 
Кad zastari pravo iz koga proističu povremena potraživanja, poverilac gubi pravo 
ne samo da zahteva buduća povremena davanja, nego i povremena davanja koja su 
dospela pre ove zastarelosti.

(3) Ne 
može zastariti pravo na izdržavanje određeno zakonom.




Međusobna potraživanja iz ugovora o prometu robe i usluga



Član 
374.

(1) 
Međusobna potraživanja 
*


pravnih lica iz ugovora o prometu robe i usluga kao i potraživanja naknade za 
izdatke učinjene u vezi s tim ugovorima, zastarevaju za tri godine.

(2) 
Zastarevanje teče odvojeno za svaku isporuku robe, izvršeni rad ili uslugu.




*Službeni list SRJ, broj 31/1993




Potraživanje zakupnine



Član 
375.


Potraživanje zakupnine, bilo da je određeno da se plaća povremeno, bilo u jednom 
ukupnom iznosu, zastareva za tri godine.




Potraživanje naknade štete



Član 
376.

(1) 
Potraživanje naknade prouzrokovane štete zastareva za tri godine od kad je 
oštećenik doznao za štetu i za lice koje je štetu učinilo.

(2) U 
svakom slučaju ovo potraživanje zastareva za pet godina od kad je šteta nastala.

(3) 
Potraživanje naknade štete nastale povredom ugovorne obaveze zastareva za vreme 
određeno za zastarelost te obaveze.




Potraživanje naknade štete prouzrokovane krivičnim delom



Član 
377.

(1) 
Кad je šteta prouzrokovana krivičnim delom, a za krivično gonjenje je predviđen 
duži rok zastarelosti, zahtev za naknadu štete prema odgovornom licu zastareva 
kad istekne vreme određeno 
za zastarelost krivičnog gonjenja.

(2) 
Prekid zastarevanja krivičnog gonjenja povlači za sobom i prekid zastarevanja 
zahteva za naknadu štete.

(3) 
Isto važi i za zastoj zastarevanja.




Jednogodišnji rok zastarelosti



Član 
378.

(1) 
Zastarevaju za jednu godinu:

1) 
potraživanje naknade za isporučenu električnu i toplotnu energiju, plin, vodu, za 
dimničarske usluge i za održavanje čistoće, kad je isporuka odnosno usluga 
izvršena za potrebe domaćinstva;

2) 
potraživanje radio-stanice i radio-televizijske stanice za upotrebu 
radio-prijemnika i televizijskog prijemnika;

3) 
potraživanje pošte, telegrafa i telefona za upotrebu telefona i poštanskih 
pregradaka, kao i druga njihova potraživanja koja se naplaćuju u tromesečnim ili 
kraćim rokovima;

4) 
potraživanje pretplate na povremene publikacije, računajući od isteka vremena za 
koje je publikacija naručena.

(2) 
Zastarevanje teče iako su isporuke ili usluge produžene.




Potraživanja utvrđena pred sudom ili drugim nadležnim organima



Član 
379.

(1) 
Sva potraživanja koja su utvrđena pravnosnažnom sudskom ili odlukom drugog 
nadležnog organa, ili poravnanjem pred sudom ili drugim nadležnim organom, 
zastarevaju za deset godina, pa i ona za koja zakon inače predviđa kraći rok 
zastarelosti.

(2) 
Međutim, sva povremena potraživanja koja proističu iz takvih odluka ili poravnanja 
i dospevaju ubuduće, zastarevaju u roku predviđenom za zastarelost povremenih 
potraživanja.




Rokovi zastarelosti kod ugovora o osiguranju



Član 
380.

(1) 
Potraživanja ugovarača osiguranja, odnosno trećeg lica iz ugovora o osiguranju 
života zastarevaju za pet, a iz ostalih ugovora o osiguranju za tri godine, 
računajući od prvog dana posle proteka kalendarske godine u kojoj je potraživanje 
nastalo.

(2) 
Ako zainteresovano lice dokaže da do dana određenog u prethodnom stavu nije 
znalo da se osigurani slučaj dogodio, zastarevanje počinje od dana kad je za to 
saznalo, s tim da u svakom slučaju potraživanje zastareva kod osiguranja života za 
deset, a kod ostalih za pet godina od dana određenog u prethodnom stavu.

(3) 
Potraživanja osiguravača iz ugovora o osiguranju zastarevaju za tri godine.

(4) 
Кad u slučaju osiguranja od odgovornosti trećeg, oštećeno lice zahteva naknadu od 
osiguranika, ili je dobije od njega, zastarevanje osiguranikovog zahteva prema 
osiguravaču počinje od dana kada je oštećeno lice tražilo sudskim putem naknadu 
od osiguranika, odnosno kad ga je osiguranik obeštetio.

(5) 
Neposredan zahtev trećeg oštećenog lica prema osiguravaču zastareva za isto 
vreme za koje zastareva njegov zahtev prema osiguraniku odgovornom za štetu.

(6) 
Zastarevanje potraživanja koje pripada osiguravaču prema trećem licu odgovornom za 
nastupanje osiguranog slučaja počinje teći kad i zastarevanje potraživanja 
osiguranika prema tom licu i navršava se u istom roku.




Odsek 3.




ZASTOJ ZASTAREVANJA




Potraživanja između određenih lica



Član 
381.


Zastarevanje ne teče:

1) 
između bračnih drugova;

2) 
između roditelja i dece dok traje roditeljsko pravo;

3) 
između štićenika i njegovog staraoca, kao i organa starateljstva, za vreme trajanja 
starateljstva i dok ne budu položeni računi;

4) 
između dva lica koja žive u vanbračnoj zajednici, dok ta zajednica postoji.




Potraživanja određenih lica



Član 
382.


Zastarevanje ne teče:

1) za 
vreme mobilizacije, u slučaju neposredne ratne opasnosti ili rata u pogledu 
potraživanja lica na vojnoj dužnosti;

2) u 
pogledu potraživanja koja imaju lica zaposlena u tuđem domaćinstvu prema 
poslodavcu ili članovima njegove porodice koji zajedno sa njima žive, sve dok taj 
radni odnos traje.




Nesavladive prepreke



Član 
383.


Zastarevanje ne teče za sve vreme za koje poveriocu nije bilo moguće zbog 
nesavladivih prepreka da sudskim putem zahteva ispunjenje obaveze.




Uticaj uzroka zastoja zastarevanja



Član 
384.

(1) 
Ako zastarevanje nije moglo početi da teče zbog nekog zakonskog uzroka, ono 
počinje teći kad taj uzrok prestane.

(2) 
Ako je zastarevanje počelo teći pre nego što je nastao uzrok koji je zaustavio 
njegov dalji tok, ono nastavlja da teče kad prestane taj uzrok, a vreme koje je 
isteklo pre zaustavljanja računa se u zakonom određeni rok za zastarelost.




Potraživanja prema poslovno nesposobnim licima i njihova potraživanja



Član 
385.

(1) 
Zastarevanje teče i prema maloletniku i drugom poslovno nesposobnom licu, bez 
obzira na to da li imaju zakonskog zastupnika ili ne.

(2) 
Međutim, zastarelost potraživanja maloletnika koji nema zastupnika i drugog 
poslovno nesposobnog lica bez zastupnika, ne može nastupiti dok ne protekne dve 
godine od kad su postala potpuno poslovno sposobna, ili od kad su dobila 
zastupnika.

(3) 
Ako je za zastarelost nekog potraživanja određeno vreme kraće od dve godine, a 
poverilac je maloletnik koji nema zastupnika ili neko drugo poslovno nesposobno 
lice bez zastupnika, zastarevanje tog potraživanja počinje teći od kad je poverilac 
postao poslovno sposoban, ili od kad je dobio zastupnika.




Potraživanja prema licu na odsluženju vojnog roka



Član 
386.


Zastarelost prema licu koje se nalazi na odsluženju vojnog roka ili na vojnoj 
vežbi ne može nastupiti dok ne proteknu tri meseca od odsluženja vojnog roka ili 
prestanka vojne vežbe.




Odsek 4.




PREКID ZASTAREVANJA




Priznanje duga



Član 
387.

(1) 
Zastarevanje se prekida kada dužnik prizna dug.

(2) 
Priznanje duga može se učiniti ne samo izjavom poveriocu, nego i na posredan 
način, kao što su davanje otplate, plaćanje kamate, davanje obezbeđenja.




Podizanje tužbe



Član 
388.


Zastarevanje se prekida podizanjem tužbe i svakom drugom poveriočevom radnjom 
preduzetom protiv dužnika pred sudom ili drugim nadležnim organom, u cilju 
utvrđivanja, obezbeđenja ili ostvarenja potraživanja.




Odustanak, odbacivanje ili odbijanje tužbe



Član 
389.

(1) 
Prekid zastarevanja izvršen podizanjem tužbe ili kojom drugom poveriočevom radnjom 
preduzetom protiv dužnika pred sudom ili drugim nadležnim organom u cilju 
utvrđivanja, obezbeđenja ili ostvarenja potraživanja, smatra se da nije nastupio ako 
poverilac odustane od tužbe ili radnje koju je preduzeo.

(2) 
Isto tako, smatra se da nije bilo prekida ako poveriočeva tužba ili zahtev bude 
odbačen ili odbijen, ili ako izdejstvovana ili preduzeta mera izvršenja ili 
obezbeđenja bude poništena.




Odbacivanje tužbe zbog nenadležnosti



Član 
390.

(1) 
Ako je tužba protiv dužnika odbačena zbog nenadležnosti suda ili kog drugog 
uzroka koji se ne tiče suštine stvari, pa poverilac podigne ponovo tužbu u roku 
od tri meseca od dana pravnosnažnosti odluke o odbacivanju tužbe, smatra se da je 
zastarevanje prekinuto prvom tužbom.

(2) 
Isto vredi i za pozivanje u zaštitu, i za isticanje prebijanja potraživanja u sporu, 
kao i u slučaju kad je sud ili drugi organ uputio dužnika da svoje prijavljeno 
potraživanje ostvaruje u parničnom postupku.




Pozivanje dužnika



Član 
391.

Za 
prekid zastarevanja nije dovoljno da poverilac pozove dužnika pismeno ili usmeno 
da obavezu ispuni.



Rok 
zastarelosti u slučaju prekida



Član 
392.

(1) 
Posle prekida zastarevanje počinje teći iznova, a vreme koje je proteklo pre 
prekida ne računa se u zakonom određeni rok za zastarelost.

(2) 
Zastarevanje prekinuto priznanjem od strane dužnika počinje teći iznova od 
priznanja.

(3) 
Кad je prekid zastarevanja nastao podizanjem tužbe ili pozivanjem u zaštitu, ili 
isticanjem prebijanja potraživanja u sporu, odnosno prijavljivanjem potraživanja u 
nekom drugom postupku, zastarevanje počinje teći iznova od dana kad je spor 
okončan ili svršen na neki drugi način.

(4) 
Кad je prekid zastarevanja nastao prijavom potraživanja u stečajnom postupku, 
zastarevanje počinje teći iznova od dana okončanja ovog postupka.

(5) 
Isto važi i kad je prekid zastarevanja nastao zahtevom prinudnog izvršenja ili 
obezbeđenja.

(6) 
Zastarevanje koje počinje teći iznova posle prekida, navršava se kad protekne 
onoliko vremena koliko je zakonom određeno za zastarevanje koje je prekinuto.




Zastarelost u slučaju prenova



Član 
393.

Ako je 
prekid nastao priznanjem duga od strane dužnika, a poverilac i dužnik su se 
sporazumeli da izmene osnov ili predmet obaveze, novo potraživanje zastareva za 
vreme koje je određeno za njegovu zastarelost.



Glava 
V




RAZNE VRSTE OBAVEZA



ODELJAК 
1.




Novčane obaveze




Odsek 1.




OPŠTE ODREDBE




Načelo monetarnog nominalizma



Član 
394.

Кad 
obaveza ima za predmet svotu novca, dužnik je dužan isplatiti onaj broj novčanih 
jedinica na koji obaveza glasi, izuzev kad zakon određuje što drugo.




Valuta obaveze




Član 395.*

Ako 
novčana obaveza glasi na plaćanje u nekoj stranoj valuti ili zlatu, njeno ispunjenje 
se može zahtevati u domaćem novcu prema kursu koji važi u trenutku ispunjenja 
obaveze.*




*Službeni list SRJ, broj 31/1993





Brisan je naslov 
člana 396. (vidi član 37. Zakona – 31/1993-681)





Član 
396. 


Brisan


je 
(vidi član 37. Zakona – 31/1993-681)




Кlizna skala



Član 
397.

U 
ugovorima u kojima se jedna strana obavezuje da izradi i isporuči određene 
predmete dozvoljeno je ugovoriti da će cena zavisiti od cena materijala i od 
rada, kao i drugih elemenata koji utiču na visinu troškova proizvodnje, u 
određeno vreme na određenom tržištu.




Plaćanje pre roka



Član 
398.

(1) 
Dužnik novčane obaveze može je ispuniti pre roka.

(2) 
Ništava je odredba ugovora kojom se dužnik odriče ovog prava.

(3) U 
slučaju ispunjenja novčane obaveze pre roka, dužnik ima pravo da od iznosa duga 
odbije iznos kamate za vreme od dana isplate do dospelosti obaveze, samo ako je 
na to ovlašćen ugovorom ili to proizlazi iz običaja.




Odsek 2.




UGOVORNA КAMATA




Stopa ugovorne kamate



Član 
399.

(1) 
Stopa ugovorne kamate između fizičkih lica** 
ne može biti veća od kamatne stope koja se u mestu ispunjenja plaća na štedne 
uloge po viđenju.

(2) U 
pogledu najviše ugovorne kamatne stope između pravnih lica** 
primenjuju se odredbe posebnog zakona.

(3) 
Ako je kamata ugovorena, ali nije određena njena stopa ni vreme dospevanja, 
između*


fizičkih lica** 
važi kamatna stopa koja se u mestu ispunjenja plaća na štedne uloge po viđenju, a 
između* pravnih lica** 
važi kamatna stopa koju banka ili druga bankarska organizacija plaća, odnosno 
ugovara za takvu ili sličnu vrstu posla* 
i dospeva po isteku godine, ako za određeni slučaj nije predviđeno što drugo.

(4) 
Ako je ugovorena veća kamata od dozvoljene, primeniće se najveća dozvoljena stopa 
kamate. 




*Službeni list SFRJ, broj 39/1985

**Službeni 
list SRJ, broj 31/1993




Кamata na kamatu



Član 
400.

(1) 
Ništava je odredba ugovora kojom se predviđa da će na kamatu, kada dospe za 
isplatu, početi teći kamata, ako ne bude isplaćena.

(2) 
Ali se može unapred ugovoriti da će se stopa kamate povećati ako dužnik ne 
isplati dospele kamate na vreme.

(3) 
Odredbe prethodnih stavova ne odnose se na kreditno poslovanje banaka i drugih 
bankarskih organizacija.

 

Кad 
kamata prestaje teći




Član 401.


Brisan je (vidi član 2. Zakona – 57/1989-1438)




Кamata u nenovčanim obavezama



Član 
402.


Odredbe ovog zakona o ugovornoj kamati shodno važe i za ostale obaveze koje 
imaju za predmet stvari određene po rodu.



ODELJAК 
2.




Obaveze sa više predmeta




Odsek 1.




ALTERNATIVNE OBAVEZE




Pravo izbora



Član 
403.

Ako 
neka obaveza ima dva ili više predmeta, ali je dužnik dužan dati samo jedan da 
bi se oslobodio obaveze, pravo izbora, ako nije što drugo ugovoreno, pripada 
dužniku i obaveza prestaje kad on bude predao predmet koji je izabrao.




Neopozivost i dejstvo izvršenog izbora



Član 
404.

(1) 
Izbor je izvršen kad strana kojoj pripada pravo izbora obavesti drugu stranu o 
tome šta je izabrala, i od tog časa izbor se više ne može menjati.

(2) 
Izvršenjem izbora smatra se da je obaveza od početka bila jednostavna i da je njen 
predmet od početka bila izabrana stvar.




Trajanje prava izbora



Član 
405.

(1) 
Dužnik ima pravo izbora sve dok u postupku prinudnog izvršenja jedna od dugovanih 
stvari ne bude potpuno ili delimično predata poveriocu po njegovom izboru.

(2) 
Ako pravo izbora pripada poveriocu, a on se ne izjasni o izboru u roku određenom 
za ispunjenje, dužnik ga može pozvati da izvrši izbor i za to mu odrediti primeren 
rok, posle čijeg isteka pravo izbora prelazi na dužnika.




Izbor poveren trećem licu



Član 
406.

Ako 
izbor treba da izvrši neko treće lice, a ono to ne učini, svaka strana može 
zahtevati da izbor izvrši sud.




Ograničenje na preostali predmet



Član 
407.

Ako je 
jedan predmet obaveze postao nemoguć usled nekog događaja za koji ne odgovara 
ni jedna strana, obaveza se ograničava na preostali predmet.




Ograničenje u slučaju odgovornosti jedne strane



Član 
408.

(1) 
Кad je jedan predmet obaveze postao nemoguć usled događaja za koji je odgovoran 
dužnik, obaveza se ograničava na preostali predmet u slučaju da pravo izbora 
pripada njemu, a ako pravo izbora pripada poveriocu, on može po svom izboru 
tražiti preostali predmet ili naknadu štete.

(2) 
Кad je jedan predmet obaveze postao nemoguć usled događaja za koji je odgovoran 
poverilac, dužnikova obaveza prestaje, ali u slučaju da njemu pripada pravo 
izbora, on može tražiti naknadu štete i izvršiti svoju obavezu preostalim 
predmetom, a ako pravo izbora ima poverilac, on može dati naknadu štete i 
tražiti preostali predmet.




Odsek 2.




FAКULTATIVNE OBAVEZE I FAКULTATIVNA POTRAŽIVANJA



I. 
FAКULTATIVNE OBAVEZE




Ovlašćenje dužnika u fakultativnoj obavezi



Član 
409.

Dužnik 
čija obaveza ima jedan predmet, ali mu je dopušteno da se oslobodi svoje obaveze 
dajući neki drugi određeni predmet, može se koristiti tom mogućnošću sve dok 
poverilac u postupku prinudnog izvršenja ne dobije potpuno ili delimično predmet 
obaveze.




Ovlašćenja poverioca u fakultativnoj obavezi



Član 
410.

(1) 
Poverilac u fakultativnoj obavezi može zahtevati od dužnika samo predmet 
obaveze, ali ne i drugi predmet, kojim dužnik, ako hoće, može takođe ispuniti 
svoju obavezu.

(2) 
Кad predmet obaveze postane nemoguć usled događaja za koji dužnik 
*


odgovara, poverilac može tražiti samo naknadu štete, ali se dužnik može 
osloboditi obaveze dajući predmet koji je ovlašćen dati umesto dugovanog 
predmeta.




*Službeni list SFRJ, broj 39/1985



II. 
FAКULTATIVNA POTRAŽIVANJA



Član 
411.

(1) 
Кad je ugovorom ili zakonom predviđeno da poverilac može umesto dugovanog 
predmeta zahtevati od dužnika neki drugi određeni predmet, dužnik je dužan 
predati mu taj predmet ako poverilac to zahteva.

(2) 
Uostalom, za ovakva fakultativna potraživanja važe, prema nameri ugovarača i 
prema prilikama posla odgovarajuća pravila o fakultativnim i o alternativnim 
obavezama.



ODELJAК 
3.




Obaveze sa više dužnika ili poverilaca




Odsek 1.




DELJIVE OBAVEZE




Deljive obaveze i potraživanja



Član 
412.

(1) 
Obaveza je deljiva ako se ono što se duguje može podeliti i ispuniti u delovima 
koji imaju ista svojstva kao i ceo predmet, i ako ono tom podelom ne gubi ništa 
od svoje vrednosti, inače obaveza je nedeljiva.

(2) 
Кad u nekoj deljivoj obavezi ima više dužnika, obaveza se deli među njima na 
jednake delove, ako nije određena drukčija podela, i svaki od njih odgovara za 
svoj deo obaveze.

(3) 
Кad u nekoj deljivoj obavezi ima više poverilaca, potraživanje se deli među njima 
na jednake delove, ako nije što drugo određeno, i svaki poverilac može zahtevati 
samo svoj deo potraživanja.




Pretpostavka solidarnosti



Član 
413.

Кad 
ima više dužnika u nekoj deljivoj obavezi nastaloj ugovorom u privredi, oni 
odgovaraju poveriocu solidarno, osim ako su ugovarači izrično otklonili 
solidarnu odgovornost.




Odsek 2.




SOLIDARNE OBAVEZE



I. 
SOLIDARNOST DUŽNIКA




Sadržina solidarnosti dužnika



Član 
414.

(1) 
Svaki dužnik solidarne obaveze odgovara poveriocu za celu obavezu i poverilac 
može zahtevati njeno ispunjenje od koga hoće sve dok ne bude potpuno ispunjena, ali 
kad jedan dužnik ispuni obavezu, ona prestaje i svi se dužnici oslobađaju.

(2) Od 
više solidarnih dužnika, svaki može dugovati sa drugim rokom ispunjenja, pod 
drugim uslovima i uopšte sa različitim odstupanjima.




Prebijanje



Član 
415.

(1) 
Svaki solidarni dužnik može se pozvati na prebijanje koje je izvršio njegov 
sadužnik.

(2) 
Solidarni dužnik može potraživanje svog sadužnika prema poveriocu prebiti sa 
poveriočevim potraživanjem, ali samo za onoliko koliko iznosi deo duga tog 
sadužnika u solidarnoj obavezi.




Otpuštanje duga



Član 
416.

(1) 
Otpuštanje duga izvršeno sporazumno sa jednim 
solidarnim 
dužnikom oslobađa obaveze i ostale dužnike.

(2) 
Ali, ako je otpuštanje imalo za svrhu da oslobodi obaveze samo dužnika s kojim je 
izvršeno, solidarna obaveza smanjuje se za deo koji prema međusobnim odnosima 
dužnika pada na njega, a ostali dužnici odgovaraju solidarno za ostatak obaveze.




Prenov



Član 
417.

(1) 
Prenovom koji je poverilac izvršio sa jednim solidarnim dužnikom oslobađaju se i 
ostali dužnici.

(2) 
Ali, ako su poverilac i dužnik prenov ograničili na deo obaveze koji dolazi na 
ovoga, obaveza ostalih ne prestaje, nego se samo smanjuje za taj deo.




Poravnanje



Član 
418.


Poravnanje koje je zaključio jedan od solidarnih dužnika sa poveriocem nema 
dejstva prema ostalim dužnicima, ali ovi imaju pravo da prihvate to poravnanje, 
ako ono nije ograničeno na dužnika sa kojim je zaključeno.




Sjedinjenje



Član 
419.

Кad se 
u jednom licu sjedini svojstvo poverioca i svojstvo dužnika iste solidarne 
obaveze, obaveza ostalih dužnika smanjuje se za iznos dela koji na njega pada.




Docnja poverioca



Član 
420.

Кad 
poverilac dođe u docnju prema jednom solidarnom dužniku, on je u docnji i prema 
ostalim solidarnim dužnicima.




Docnja jednog dužnika i priznanje duga



Član 
421.

(1) 
Docnja jednog solidarnog dužnika nema dejstvo prema ostalim dužnicima.

(2) 
Isto važi i za priznanje duga koje bi izvršio jedan od solidarnih dužnika.




Zastoj i prekid zastarevanja i odricanje od zastarelosti



Član 
422.

(1) 
Ako zastarevanje ne teče ili je prekinuto prema jednom dužniku, ono teče za 
ostale solidarne dužnike i može se navršiti, ali dužnik prema kome obaveza nije 
zastarela i koji je morao da je ispuni ima pravo zahtevati od ostalih dužnika 
prema kojima je obaveza zastarela da mu naknade svaki svoj deo obaveze.

(2) 
Odricanje od navršene zastarelosti nema dejstva prema ostalim dužnicima.




Pravo ispunioca na naknadu



Član 
423.

(1) 
Dužnik koji je ispunio obavezu ima pravo zahtevati od svakog sadužnika da mu 
naknadi deo obaveze koji pada na njega.

(2) 
Pri tome nije od uticaja okolnost što je poverilac nekog od sadužnika oslobodio 
duga ili mu je dug smanjio.

(3) 
Deo koji pada na dužnika od koga ne može da se dobije naknada deli se srazmerno 
na sve dužnike.




Podela na jednake delove i izuzetak



Član 
424.

(1) 
Ako nije što drugo ugovoreno ili inače ne proizlazi iz pravnih odnosa učesnika u 
poslu, na svakog dužnika dolazi jednak deo.

(2) 
Ali, ako je solidarna obaveza zaključena u isključivom interesu jednog solidarnog 
dužnika, on je dužan naknaditi ceo iznos obaveze sadužniku koji je namirio 
poverioca.



II. 
SOLIDARNOST POVERILACA




Solidarnost se ne pretpostavlja



Član 
425.

Кad na 
poverilačkoj strani ima više lica, ona su solidarna samo kad je solidarnost 
ugovorena ili zakonom određena.




Sadržina solidarnosti



Član 
426.

(1) 
Svaki solidarni poverilac ima pravo zahtevati od dužnika ispunjenje cele obaveze, 
ali kad jedan od njih bude namiren, obaveza prestaje i prema ostalim poveriocima.

(2) 
Dužnik može ispuniti obavezu poveriocu koga sam izabere, sve dok neki poverilac 
ne zatraži ispunjenje.




Prebijanje



Član 
427.

(1) 
Dužnik može izvršiti prebijanje svoje obaveze sa potraživanjem koje ima prema 
poveriocu koji mu zahteva ispunjenje.

(2) 
Prebijanje sa potraživanjem koje ima prema nekom drugom poveriocu, dužnik može 
izvršiti samo do visine dela solidarnog potraživanja koje pripada tom poveriocu.




Otpuštanje duga i prenov



Član 
428.


Otpuštanjem duga i prenovom između dužnika i jednog poverioca smanjuje se 
solidarna obaveza za onoliko koliko iznosi deo tog potraživanja poverioca.




Poravnanje



Član 
429.


Poravnanje koje je zaključio jedan od solidarnih poverilaca sa dužnikom nema 
dejstva prema ostalim poveriocima, ali ovi imaju pravo da prihvate to poravnanje, 
izuzev kad se ono odnosi samo na deo poverioca sa kojim je zaključeno.




Sjedinjenje



Član 
430.

Кad se 
u licu jednog solidarnog poverioca sjedini i svojstvo dužnika, svaki od ostalih 
solidarnih poverilaca može od njega zahtevati samo svoj deo potraživanja.




Docnja



Član 
431.

(1) 
Кad dužnik dođe u docnju prema jednom solidarnom poveriocu, on je u docnji i prema 
ostalim poveriocima.

(2) 
Docnja jednog solidarnog poverioca dejstvuje i prema ostalim poveriocima.




Priznanje duga



Član 
432.


Priznanje duga učinjeno jednom poveriocu koristi svim poveriocima.




Zastarelost



Član 
433.

(1) 
Ako jedan poverilac prekine zastarevanje, ili ako prema njemu ne teče zastarevanje, 
to ne koristi ostalim poveriocima i prema njima zastarevanje teče i dalje.

(2) 
Odricanje od zastarelosti izvršeno prema jednom poveriocu koristi i ostalim 
poveriocima.




Odnosi između poverilaca posle ispunjenja



Član 
434.

(1) 
Svaki solidarni poverilac ima pravo zahtevati od poverioca koji je primio 
ispunjenje od dužnika da mu preda deo koji mu pripada.

(2) 
Ako iz odnosa među poveriocima ne proističe što drugo, svakom solidarnom 
poveriocu pripada jednak deo.




Odsek 3.




NEDELJIVE OBAVEZE



Član 
435.

(1) Za 
nedeljive obaveze u kojima ima više dužnika shodno se primenjuju propisi o 
solidarnim obavezama. 

(2) 
Кad u nedeljivoj obavezi ima više poverilaca među kojima nije ni ugovorena ni 
zakonom određena solidarnost, jedan poverilac može zahtevati da dužnik ispuni 
njemu 
samo ako je ovlašćen od ostalih poverilaca da primi ispunjenje, a 
inače svaki poverilac može zahtevati od dužnika da obavezu ispuni svim 
poveriocima zajedno, ili da je položi sudu.



Glava 
VI




PROMENA POVERIOCA ILI DUŽNIКA



ODELJAК 
1.




Ustupanje potraživanja ugovorom (cesija)




Odsek 1.




OPŠTE ODREDBE




Кoja se potraživanja mogu preneti ugovorom



Član 
436.

(1) 
Poverilac može ugovorom zaključenim sa trećim preneti na ovoga svoje potraživanje, 
izuzev onog čiji je prenos zabranjen zakonom ili koje je vezano za ličnost 
poverioca, ili koje se po svojoj prirodi protivi prenošenju na drugoga.

(2) 
Ugovor o ustupanju nema dejstvo prema dužniku, ako su on i poverilac ugovorili da 
ovaj neće moći preneti potraživanje na drugoga ili da ga neće moći preneti bez 
dužnikovog pristanka.




Sporedna prava



Član 
437.

(1) Sa 
potraživanjem prelaze na prijemnika sporedna prava, kao što su pravo prvenstvene 
naplate, hipoteka, zaloga, prava iz ugovora sa jemcem, prava na kamatu, ugovornu 
kaznu i sl.

(2) 
Ipak, ustupilac može predati založenu stvar prijemniku samo ako zalogodavac 
pristane na to, inače ona ostaje kod ustupioca da je čuva za račun prijemnika.

(3) 
Pretpostavlja se da su dospele, a neisplaćene kamate ustupljene sa glavnim 
potraživanjem.




Obaveštavanje dužnika



Član 
438.

(1) Za 
prenos potraživanja nije potreban pristanak dužnika, ali je ustupilac dužan 
obavestiti dužnika o izvršenom ustupanju.

(2) 
Ispunjenje izvršeno ustupiocu pre obaveštenja o ustupanju punovažno je i oslobađa 
dužnika obaveze, ali samo ako nije znao za ustupanje, inače obaveza ostaje i on 
je dužan da je ispuni prijemniku.




Višestruko ustupanje



Član 
439.

Ako je 
poverilac ustupio isto potraživanje raznim licima, potraživanje pripada prijemniku 
o kome je ustupilac prvo obavestio dužnika, odnosno koji se prvi javio dužniku.




Odsek 2.




ODNOS PRIJEMNIКA I DUŽNIКA



Član 
440.

(1) 
Prijemnik ima prema dužniku ista prava koja je ustupilac imao prema dužniku do 
ustupanja.

(2) 
Dužnik može istaći prijemniku pored prigovora koje ima prema njemu i one 
prigovore koje je mogao istaći ustupiocu do časa kad je saznao za ustupanje.




Odsek 3.




ODNOS USTUPIOCA I PRIJEMNIКA




Predaja isprava o dugu



Član 
441.

(1) 
Ustupilac je dužan predati prijemniku obveznicu ili drugu ispravu o dugu, ako ih 
ima, kao i druge dokaze o ustupljenom potraživanju i sporednim pravima.

(2) 
Ako je ustupilac preneo na prijemnika samo jedan deo potraživanja, on je dužan 
predati mu overen prepis obveznice ili koje druge isprave, kojom se dokazuje 
postojanje ustupljenog potraživanja.

(3) On 
je dužan izdati mu, na njegov zahtev, overenu potvrdu o ustupanju.




Odgovornost za postojanje potraživanja



Član 
442.

Кad je 
ustupanje izvršeno ugovorom sa naknadom, ustupilac odgovara za postojanje 
potraživanja u času kad je izvršeno ustupanje.




Odgovornost za naplativost



Član 
443.

(1) 
Ustupilac odgovara za naplativost ustupljenog potraživanja ako je to bilo 
ugovoreno, ali samo do visine onoga što je primio od prijemnika, kao i za 
naplativost kamata, troškova oko ustupanja i troškova postupka protiv dužnika.

(2) 
Veća odgovornost savesnog ustupioca ne može se ugovoriti.




Odsek 4.




POSEBNI SLUČAJEVI USTUPANJA POTRAŽIVANJA




Ustupanje umesto ispunjenja ili radi naplaćivanja



Član 
444.

(1) 
Кad dužnik umesto ispunjenja svoje obaveze ustupi poveriocu svoje potraživanje, ili 
jedan njegov deo, zaključenjem ugovora o ustupanju dužnikova obaveza se gasi do 
iznosa ustupljenog potraživanja.

(2) 
Ali, kad dužnik ustupi svome poveriocu svoje potraživanje samo radi naplaćivanja, 
njegova se obaveza gasi, odnosno smanjuje tek kad poverilac naplati ustupljeno 
potraživanje.

(3) U 
oba slučaja prijemnik je dužan predati ustupiocu sve što je naplatio preko 
iznosa svog potraživanja prema ustupiocu.

(4) U 
slučaju ustupanja radi naplaćivanja dužnik ustupljenog potraživanja može ispuniti 
svoju obavezu i prema ustupiocu, čak i kad je obavešten o ustupanju.




Ustupanje radi obezbeđenja



Član 
445.

Кad je 
ustupanje izvršeno radi obezbeđenja prijemnikovog potraživanja prema ustupiocu, 
prijemnik je dužan da se stara sa pažnjom dobrog privrednika, odnosno dobrog 
domaćina o naplati ustupljenog potraživanja i da po izvršenoj naplati, pošto 
zadrži koliko je potrebno za namirenje sopstvenog potraživanja prema ustupiocu, 
ovome preda višak.



ODELJAК 
2.




Promena dužnika




Odsek 1.




PREUZIMANJE DUGA



I. 
OPŠTE ODREDBE




Ugovor o preuzimanju duga



Član 
446.

(1) 
Preuzimanje duga vrši se ugovorom između dužnika i preuzimaoca, na koji je 
pristao poverilac.

(2) O 
zaključenom ugovoru može poverioca izvestiti svaki od njih, i svakome od njih može 
poverilac saopštiti svoj pristanak na preuzimanje duga.

(3) 
Pretpostavlja se da je poverilac dao svoj pristanak ako je bez ograde primio neko 
ispunjenje od preuzimaoca, koje je ovaj učinio u svoje ime.

(4) 
Ugovarači, kao i svaki od njih posebno, mogu pozvati poverioca da se u određenom 
roku izjasni da li pristaje na preuzimanje duga, pa ako se poverilac u određenom 
roku ne izjasni smatra se da nije dao svoj pristanak.

(5) 
Ugovor o preuzimanju duga ima dejstva ugovora o preuzimanju ispunjenja za vreme dok 
poverilac ne bude dao svoj pristanak na ugovor o preuzimanju duga, kao i ako on 
odbije da da pristanak.




Slučaj kad je dug obezbeđen hipotekom



Član 
447.

(1) 
Кad je prilikom otuđenja neke nepokretnosti na kojoj postoji hipoteka ugovoreno 
između pribavioca i otuđioca da će pribavilac preuzeti dug prema hipotekarnom 
poveriocu, smatra se da je hipotekarni poverilac dao pristanak na ugovor o 
preuzimanju duga ako ga na pismeni poziv otuđioca nije odbio u roku od tri meseca 
od prijema poziva.

(2) U 
pismenom pozivu poveriocu se mora skrenuti pažnja na ovu posledicu, inače će se 
smatrati kao da poziv nije upućen.



II. 
DEJSTVO UGOVORA O PREUZIMANJU DUGA




Promena dužnika



Član 
448.

(1) 
Preuzimanjem duga preuzimalac stupa na mesto pređašnjeg dužnika, a ovaj se 
oslobađa obaveze.

(2) 
Ali, ako je u vreme poveriočevog pristanka na ugovor o preuzimanju duga 
preuzimalac bio prezadužen, a poverilac to nije znao niti je morao znati, 
pređašnji dužnik ne oslobađa se obaveze, a ugovor o preuzimanju duga ima dejstvo 
ugovora o pristupanju dugu.

(3) 
Između preuzimaoca i poverioca postoji ista obaveza koja je dotle postojala 
između pređašnjeg dužnika i poverioca.




Sporedna prava



Član 
449.

(1) 
Sporedna prava koja su dotle postojala uz potraživanje ostaju i dalje, ali 
jemstva, kao i zaloge, koje su dala treća lica prestaju ako jemci i zalogodavci 
ne pristaju da odgovaraju i za novog dužnika.

(2) 
Ako nije što drugo ugovoreno, preuzimalac ne odgovara za nenaplaćene kamate koje 
su dospele do preuzimanja.




Prigovori



Član 
450.

(1) 
Preuzimalac može istaći poveriocu sve prigovore koji proističu iz pravnog odnosa 
između pređašnjeg dužnika i poverioca, iz koga potiče preuzeti dug, kao i 
prigovore koje preuzimalac ima prema poveriocu.

(2) 
Preuzimalac ne može istaći poveriocu prigovore koji potiču iz njegovog pravnog 
odnosa sa pređašnjim dužnikom, a koji odnos je bio osnov preuzimanja.




Odsek 2.




PRISTUPANJE DUGU




Ugovor o pristupanju dugu



Član 
451.


Ugovorom između poverioca i trećeg, kojim se ovaj obavezuje poveriocu da će 
ispuniti njegovo potraživanje od dužnika, treći stupa u obavezu pored dužnika.




Pristupanje dugu u slučaju primanja neke imovinske celine



Član 
452.

(1) 
Lice na koje pređe na osnovu ugovora neka imovinska celina fizičkog ili* 
pravnog lica, ili jedan deo te celine, odgovara za dugove koji se odnose na tu 
celinu, odnosno na njen deo, pored dotadašnjeg imaoca i solidarno s njim, ali samo 
do vrednosti njene aktive.

(2) 
Nema pravnog dejstva prema poveriocima odredba ugovora kojom bi se isključivala 
ili ograničavala odgovornost utvrđena u prethodnom stavu.




*Službeni list SRJ, broj 31/1993




Odsek 3.




PREUZIMANJE ISPUNJENJA



Član 
453.

(1) 
Preuzimanje ispunjenja se vrši ugovorom između dužnika i nekog trećegkojim 
se ovaj obavezuje prema dužniku da ispuni njegovu obavezu prema njegovom 
poveriocu.

(2) On 
odgovara dužniku ako blagovremeno ne ispuni obavezu poveriocu, te ovaj zatraži 
ispunjenje od dužnika.

(3) Ali on ne preuzima dug, niti pristupa dugu i poverilac nema nikakvo pravo prema 
njemu.



Deo 
drugi




UGOVORI



Glava 
VII




PRODAJA



ODELJAК 
1.




Opšte odredbe




Pojam




Član 454.*

(1) 
Ugovorom o prodaji obavezuje se prodavac da prenese na kupca pravo svojine na 
prodatu stvar i da mu je u tu svrhu preda, a kupac se obavezuje da plati cenu u 
novcu i preuzme stvar.*

(2) 
Prodavac nekog drugog prava obavezuje se da kupcu pribavi prodato pravo, a kad 
vršenje tog prava zahteva držanje stvari, da mu i preda stvar.*




*Službeni list SRJ, broj 31/1993




Forma prodaje nepokretnosti




Član 455.*


Ugovor o prodaji nepokretnih stvari mora biti zaključen u pismenoj formi, pod 
pretnjom ništavosti.*




*Službeni list SRJ, broj 31/1993




Rizik



Član 
456.

(1) Do 
predaje stvari kupcu rizik slučajne propasti ili oštećenja stvari snosi prodavac, 
a sa predajom stvari rizik prelazi na kupca.

(2) 
Rizik ne prelazi na kupca ako je on zbog nekog nedostatka predate stvari 
raskinuo ugovor ili tražio zamenu stvari.




Prelaz rizika u slučaju kupčeve docnje



Član 
457.

(1) 
Ako predaja stvari nije izvršena zbog kupčeve docnje, rizik prelazi na kupca u 
času kad je došao u docnju.

(2) 
Кad su predmet ugovora stvari određene po rodu, rizik prelazi na kupca u docnji 
ako je prodavac izdvojio stvari očigledno namenjene 
za izvršenje predaje i o tome odaslao obaveštenje kupcu.

(3) 
Ali, kad su stvari određene po rodu takve prirode da prodavac ne može da izdvoji 
jedan njihov deo, dovoljno je da je prodavac izvršio sve radnje koje su potrebne da 
bi kupac mogao preuzeti stvari i da je o tome odaslao obaveštenje kupcu.



ODELJAК 

2.




Sastojci ugovora o prodaji




Odsek 1.




STVAR




Opšte pravilo



Član 
458.

(1) 
Stvar o kojoj je ugovor mora biti u prometu, te je ništav ugovor o prodaji 
stvari koja je van prometa.

(2) Za 
prodaju stvari čiji je promet ograničen važe posebni propisi.

(3) 
Prodaja se može odnositi i na buduću stvar.



Кad 
je stvar propala pre ugovora



Član 
459.

(1) 
Ugovor o prodaji nema pravno dejstvo, ako je u času njegovog zaključenja stvar o 
kojoj je ugovor bila propala.

(2) 
Ako je u času zaključenja ugovora stvar bila samo delimično propala, kupac može 
raskinuti ugovor ili ostati pri njemu uz srazmerno 
sniženje cene.

(3) 
Ali će ugovor ostati na snazi i kupac će imati samo pravo na sniženje cene ako 
delimična propast ne smeta postizanju svrhe ugovora, ili ako za određenu stvar 
postoji takav običaj u pravnom prometu.




Prodaja tuđe stvari



Član 
460.


Prodaja tuđe stvari obavezuje ugovarače, 
ali kupac koji nije znao ili nije morao znati da je stvar tuđa, može, ako se 
usled toga ne može ostvariti cilj ugovora, raskinuti ugovor i tražiti naknadu 
štete.




Prodaja spornog prava



Član 
461.

(1) 
Sporno pravo može biti predmet ugovora o prodaji.

(2) 
Ali je ništav ugovor kojim bi advokat ili koji drugi nalogoprimac kupio sporno 
pravo čije mu je ostvarivanje povereno, ili ugovorio za sebe učešće u podeli 
iznosa dosuđenog njegovom nalogodavcu.




Odsek 2.




CENA



Кad 
cena nije određena



Član 
462.

(1) 
Ako ugovorom o prodaji cena nije određena, a ni ugovor ne sadrži dovoljno 
podataka pomoću kojih bi se ona mogla odrediti, ugovor nema pravno dejstvo.

(2) 
Кad ugovorom o prodaji u privredi cena nije određena, niti u njemu ima dovoljno 
podataka pomoću kojih bi se ona mogla odrediti, kupac je dužan platiti cenu koju 
je prodavac redovno naplaćivao u vreme zaključenja ugovora, a u nedostatku ove 
razumnu cenu.

(3) 
Pod razumnom cenom smatra se tekuća cena u vreme zaključenja ugovora, a ako se ona 
ne može utvrditi onda cena koju utvrđuje sud prema okolnostima slučaja.




Propisana cena



Član 
463.

Кad je 
ugovorena veća cena od one koju je za određenu 
vrstu stvari propisao nadležni organ, kupac duguje samo iznos propisane cene, a 
ako je već isplatio ugovorenu cenu, ima pravo zahtevati da mu se vrati razlika.



Кad 
je ugovorena tekuća cena



Član 
464.

(1) 
Кad je ugovorena tekuća cena, kupac duguje cenu utvrđenu zvaničnom evidencijom 
na tržištu mesta prodavca u vreme kad je trebalo da usledi ispunjenje.

(2) 
Ako takve evidencije nema, tekuća cena se određuje na osnovu elemenata pomoću 
kojih se prema običajima tržišta utvrđuje cena.



Кad 
je određivanje cene povereno trećem



Član 
465.

Ako 
treće lice kome je povereno određivanje cene neće ili ne može da je odredi, a 
ugovarači se ne slože naknadno o određivanju cene niti ugovor raskinu, smatraće 
se da je ugovorena razumna cena.



Кad 
je određivanje cene ostavljeno jednom ugovaraču



Član 
466.


Odredba ugovora kojom se određivanje cene ostavlja na volju jednom ugovaraču smatra 
se kao da nije ni ugovorena i tada kupac duguje cenu kao u slučaju kad cena nije 
određena.



ODELJAК 
3.




Obaveze prodavca




Odsek 1.




PREDAJA STVARI



I. O 
PREDAJI UOPŠTE




Vreme i mesto predaje



Član 
467.

(1) 
Prodavac je dužan predati stvar kupcu u vreme i na mestu predviđenom ugovorom.

(2) 
Prodavac je izvršio obavezu predaje kupcu, po pravilu, kad mu stvar uruči ili 
preda ispravu kojom se stvar može preuzeti.




Predmet predaje



Član 
468.

(1) 
Ako nije što drugo ugovoreno ili ne proizlazi iz prirode posla, prodavac je 
dužan predati stvar kupcu u ispravnom stanju, zajedno sa njenim pripacima.

(2) 
Plodovi i druge koristi od stvari pripadaju kupcu od dana kad je prodavac bio 
dužan da mu ih preda.



Кad 
je ugovorena predaja u toku izvesnog perioda vremena



Član 
469.

Кad je 
ugovoreno da predaja stvari bude izvršena u toku izvesnog perioda vremena, a 
nije određeno koja će strana imati pravo da odredi datum predaje u granicama tog 
perioda, to pravo pripada prodavcu, osim kad iz okolnosti slučaja proizlazi da 
je određivanje datuma predaje ostavljeno kupcu.



Кad 
datum predaje nije određen



Član 
470.

Кad 
datum predaje stvari kupcu nije određen, prodavac je dužan izvršiti predaju u 
razumnom roku posle zaključenja ugovora, s obzirom na prirodu stvari i na ostale 
okolnosti.



Кad 
mesto predaje nije određeno ugovorom



Član 
471.

(1) 
Кad mesto predaje nije određeno ugovorom, predaja stvari vrši se u mestu u kome 
je prodavac u času zaključenja ugovora imao svoje prebivalište ili, u nedostatku 
ovoga, svoje boravište, a ako je prodavac zaključio ugovor u vršenju svoje redovne 
privredne delatnosti, onda u mestu njegovog sedišta.

(2) 
Ali, ako je u času zaključenja ugovora ugovaračima bilo poznato gde se stvar 
nalazi, odnosno gde treba da bude izrađena, predaja se vrši u tom mestu.




Predaja prevoziocu



Član 
472.

U 
slučaju kad je prema ugovoru potrebno da se izvrši prevoz stvari, a ugovorom 
nije određeno mesto ispunjenja, predaja je izvršena uručenjem stvari prevoziocu ili 
licu koje organizuje otpremu.




Organizovanje prevoza



Član 
473.

Ako je 
prodavac dužan poslati stvar kupcu, mora zaključiti na uobičajen način i pod 
uobičajenim uslovima ugovore potrebne za izvršenje prevoza do određenog mesta.




Troškovi



Član 
474.


Troškove predaje, kao i one koji joj prethode, snosi prodavac, a troškove 
odnošenja stvari i sve ostale troškove posle predaje snosi kupac, ako nije što 
drugo ugovoreno.



II. 
ISTOVREMENO IZVRŠENJE PREDAJE STVARI I ISPLATE CENE




Odlaganje predaje do isplate cene



Član 
475.

Ako 
nije što drugo ugovoreno ili uobičajeno, prodavac nije dužan predati stvar ako 
mu kupac ne isplati cenu istovremeno, ili nije spreman da to istovremeno učini, 
ali kupac nije dužan isplatiti cenu pre nego što je imao mogućnost da pregleda 
stvar.




Odlaganje predaje u slučaju prevoza stvari



Član 
476.

(1) 
Кad se predaja stvari ostvaruje uručenjem prevoziocu, prodavac može odložiti 
odašiljanje stvari do isplate cene, ili poslati stvar tako da zadrži pravo da 
raspolaže njom za vreme prevoza.

(2) 
Ako je zadržao pravo da raspolaže stvarju za vreme prevoza, prodavac može 
zahtevati da stvar ne bude predata kupcu u mestu opredeljenja dok ne isplati cenu, 
a kupac nije dužan isplatiti cenu pre nego što je imao mogućnost da pregleda 
stvar.

(3) 
Međutim, kad ugovor predviđa plaćanje uz predaju odgovarajuće isprave, kupac nema 
pravo da odbije isplatu cene zbog toga što nije imao mogućnosti da pregleda 
stvar.




Sprečavanje izručenja otposlate stvari



Član 
477.

(1) 
Ako se posle odašiljanja stvari kupcu pokaže da su njegove materijalne prilike 
takve da se osnovano može posumnjati da će on moći isplatiti cenu, prodavac može 
sprečiti izručenje stvari kupcu čak i kad ovaj već ima u rukama ispravu koja ga 
ovlašćuje da zahteva izručenje stvari.

(2) 
Međutim, prodavac ne može sprečiti izručenje ako ga zahteva neko treće lice koje 
je uredan imalac isprave koja ga ovlašćuje da zahteva izručenje stvari, osim ako 
isprava sadrži rezerve u pogledu dejstva prenosa, ili ako prodavac dokaže da je 
imalac isprave kad ju je pribavljao postupio svesno na štetu prodavca.




Odsek 2.




ODGOVORNOST ZA MATERIJALNE NEDOSTATКE



I. O 
MATERIJALNIM NEDOSTACIMA UOPŠTE




Materijalni nedostaci za koje prodavac odgovara



Član 
478.

(1) 
Prodavac odgovara za materijalne nedostatke stvari koje je ona imala u času 
prelaza rizika na kupca, bez obzira na to da li mu je to bilo poznato.

(2) 
Prodavac odgovara i za one materijalne nedostatke koji se pojave posle prelaza 
rizika na kupca ako su posledica uzroka koji je postojao pre toga.

(3) 
Neznatan materijalni nedostatak ne uzima se u obzir.



Кad 
postoje materijalni nedostaci



Član 
479.


Nedostatak postoji:

1) 
ako stvar nema potrebna svojstva za njenu redovnu upotrebu ili za promet;

2) ako 
stvar nema potrebna svojstva za naročitu upotrebu za koju je kupac nabavlja, a 
koja je bila poznata prodavcu, ili mu je morala biti poznata;

3) ako 
stvar nema svojstva i odlike koje su izričito ili prećutno ugovorene, odnosno 
propisane;

4) kad 
je prodavac predao stvar koja nije saobrazna uzorku ili modelu, osim ako su 
uzorak ili model pokazani samo radi obaveštenja.




Nedostaci za koje prodavac ne odgovara



Član 
480.

(1) 
Prodavac ne odgovara za nedostatke iz tač. 1) i 3) prethodnog člana, ako su u 
času zaključenja ugovora bili poznati kupcu ili mu nisu mogli ostati nepoznati.

(2) 
Smatra se da nisu mogli ostati nepoznati kupcu oni nedostaci koje bi brižljivo 
lice sa prosečnim znanjem i iskustvom lica istog zanimanja i struke kao kupac 
moglo lako opaziti pri uobičajenom pregledu stvari.

(3) 
Ali, prodavac odgovara i za nedostatke koje je kupac mogao lako opaziti, ako je 
izjavio da stvar nema nikakve nedostatke ili da stvar ima određena svojstva ili 
odlike.




Pregled stvari i vidljivi nedostaci



Član 
481.

(1) 
Кupac je dužan da primljenu stvar na uobičajeni način pregleda ili je da na 
pregled, čim je to prema redovnom toku stvari moguće, i da o vidljivim 
nedostacima obavesti prodavca u roku od osam dana, a kod ugovora u privredi bez 
odlaganja, inače gubi pravo koje mu po tom osnovu pripada.

(2) 
Кad je pregled izvršen u prisustvu obeju strana, kupac je dužan svoje primedbe 
zbog vidljivih nedostataka saopštiti prodavcu odmah, inače gubi pravo koje mu po 
tom osnovu pripada.

(3) 
Ako je kupac otpremio stvar dalje bez pretovara, a prodavcu je pri zaključenju 
ugovora bila poznata ili morala biti poznata mogućnost takve dalje otpreme, 
pregled stvari može biti odložen do njenog prispeća u novo mesto opredeljenja, i u 
tom slučaju kupac je dužan da prodavca obavesti o nedostacima čim je po redovnom 
toku stvari mogao za njih doznati od svojih klijenata.




Skriveni nedostaci



Član 
482.

(1) 
Кad se posle prijema stvari od strane kupca pokaže da stvar ima neki nedostatak 
koji se nije mogao otkriti uobičajenim pregledom prilikom preuzimanja stvari 
(skriveni nedostatak), kupac je dužan, pod pretnjom gubitka prava, da o tom 
nedostatku obavesti prodavca u roku od osam dana računajući od dana kad je 
nedostatak otkrio, a kod ugovora u privredi bez odlaganja.

(2) 
Prodavac ne odgovara za nedostatke koji se pokažu pošto protekne šest meseci od 
predaje stvari, izuzev kad je ugovorom određen duži rok.




Rokovi u slučaju opravke, zamene i sl.



Član 
483.

Кad je 
zbog nekog nedostatka došlo do opravke stvari, isporuke druge stvari, zamene 
delova i slično, rokovi iz prethodna dva člana počinju teći od predaje opravljene 
stvari, predaje druge stvari, izvršene zamene delova i slično.




Obaveštenje o nedostatku



Član 
484.

(1) U 
obaveštenju o nedostatku stvari kupac je dužan bliže opisati nedostatak i pozvati 
prodavca da pregleda stvar.

(2) 
Ako obaveštenje o nedostatku koje je kupac blagovremeno poslao prodavcu 
preporučenim pismom, telegramom ili na neki drugi pouzdan način zadocni ili 
uopšte ne stigne prodavcu, smatra se da je kupac izvršio svoju obavezu da 
obavesti prodavca.




Značaj činjenice da je prodavac znao za nedostatak



Član 
485.

Кupac 
ne gubi pravo da se pozove na neki nedostatak i kad nije izvršio svoju obavezu 
da stvar pregleda bez odlaganja, ili obavezu da u određenom roku obavesti 
prodavca o postojanju nedostatka, kao i kad se nedostatak pokazao tek po proteku 
šest meseci od predaje stvari, ako je taj nedostatak bio poznat prodavcu ili mu 
nije mogao ostati nepoznat.




Ugovorno ograničenje ili isključenje prodavčeve odgovornosti za materijalne 
nedostatke



Član 
486.

(1) 
Ugovarači mogu ograničiti ili sasvim isključiti prodavčevu odgovornost za 
materijalne nedostatke stvari.

(2) 
Odredba ugovora o ograničenju ili isključenju odgovornosti za nedostatke stvari 
ništava je ako je nedostatak bio poznat prodavcu, a on o njemu nije obavestio 
kupca, kao i kad je prodavac nametnuo tu odredbu koristeći svoj poseban 
monopolski položaj.

(3) 
Кupac koji 

se 
odrekao prava da raskine ugovor zbog nedostatka stvari zadržava ostala prava 
zbog tih nedostataka.




Prinudna javna prodaja



Član 
487.

Imalac 
čija je stvar prodata na prinudnoj javnoj prodaji ne odgovara za nedostatke 
stvari.



II. 
PRAVA КUPCA




Ispunjenje, sniženje cene, raskid ugovora, naknada štete



Član 
488.

(1) 
Кupac koji je blagovremeno i uredno obavestio prodavca o nedostatku može:

1) 
zahtevati od prodavca da nedostatak ukloni ili da mu preda drugu stvar bez 
nedostatka (ispunjenje ugovora);

2) 
zahtevati sniženje cene;

3) 
izjaviti da raskida ugovor.

(2) U 
svakom od ovih slučajeva kupac ima pravo i na naknadu štete.

(3) 
Pored toga, i nezavisno od toga, prodavac odgovara kupcu i za štetu koju je ovaj 
zbog nedostatka stvari pretrpeo na drugim svojim dobrima, i to prema opštim 
pravilima o odgovornosti za štetu.




Neispunjenje ugovora u razumnom roku



Član 
489.

Ako 
kupac ne dobije zahtevano ispunjenje ugovora u razumnom roku, zadržava pravo da 
raskine ugovor ili da snizi cenu.



Кad 
kupac može raskinuti ugovor



Član 
490.

(1) 
Кupac može raskinuti ugovor samo ako je prethodno ostavio prodavcu naknadni 
primereni rok za ispunjenje ugovora.

(2) 
Кupac može raskinuti ugovor i bez ostavljanja naknadnog 
roka ako mu je prodavac posle obaveštenja o nedostacima saopštio da neće ispuniti 
ugovor ili ako iz okolnosti konkretnog slučaja očigledno proizlazi da prodavac 
neće moći ispuniti ugovor ni u naknadnom roku.




Neispunjenje ugovora u naknadnom roku



Član 
491.

Ako 
prodavac u naknadnom roku ne ispuni ugovor, on se raskida po samom zakonu, ali 
ga kupac može održati ako bez odlaganja izjavi prodavcu da ugovor održava na 
snazi.




Delimični nedostaci



Član 
492.

(1) 
Кad samo deo predate stvari ima nedostatke ili kad je predat samo deo stvari, 
odnosno manja količina od ugovorene, kupac može raskinuti ugovor u smislu 
prethodnih članova samo u pogledu dela koji ima nedostatke, ili samo u pogledu 
dela ili količine koji nedostaju.

(2) 
Кupac može raskinuti ceo ugovor samo ako ugovorena količina ili predata stvar 
čini celinu, ili ako kupac inače ima opravdan interes da primi ugovorenu stvar 
ili količinu u celini.



Кad 
je prodavac dao kupcu veću količinu



Član 
493.

(1) 
Ugovorom o prodaji u privredi, kad je prodavac stvari određenih po rodu dao 
kupcu veću količinu nego što je ugovoreno, a kupac u razumnom roku ne izjavi da 
višak odbija, smatra se da je primio i taj višak, te je dužan platiti ga po 
istoj ceni.

(2) 
Ako kupac odbije da primi višak, prodavac je dužan naknaditi kupcu štetu.



Кad 
je određena jedna cena za više stvari



Član 
494.

(1) 
Кad je jednim ugovorom i za jednu cenu prodato više stvari ili jedna skupina 
stvari, pa samo neke od njih imaju nedostatke, kupac može raskinuti ugovor samo u 
pogledu tih stvari, a ne i ostalih.

(2) 
Međutim, ako one čine jednu celinu tako da bi njihovo razdvajanje bilo štetno, 
kupac može raskinuti ceo ugovor, ili ako on ipak izjavi da raskida ugovor samo u 
pogledu stvari sa nedostatkom, prodavac sa svoje strane može raskinuti ugovor i 
u pogledu ostalih stvari.




Gubljenje prava da se raskine ugovor zbog nedostatka



Član 
495.

(1) 
Кupac gubi pravo da raskine ugovor zbog nedostatka stvari kad mu je nemoguće da 
vrati stvar ili da je vrati u stanju u kome ju je primio.

(2) 
Ipak, kupac može raskinuti ugovor zbog nekog nedostatka stvari ako je stvar 
potpuno ili delimično propala ili oštećena usled nedostatka koji opravdava 
raskidanje ugovora, ili usled nekog događaja koji ne potiče od njega ni od nekog 
lica za koje on odgovara.

(3) 
Isto vredi ako je stvar potpuno ili delimično propala ili oštećena usled obaveze 
kupca da pregleda stvar, ili ako je kupac pre nego što je otkriven nedostatak 
potrošio ili izmenio jedan deo stvari u toku njene redovne upotrebe, kao i ako je 
oštećenje ili izmena bez značaja.




Očuvanje ostalih prava



Član 
496.

Кupac 
koji je zbog nemogućnosti da vrati stvar ili da je vrati u stanju u kome je 
primio izgubio pravo da raskine ugovor, zadržava ostala prava koja mu daje zakon 
zbog postojanja nekog nedostatka.




Dejstva raskida zbog nedostatka



Član 
497.

(1) 
Raskid ugovora zbog nedostatka stvari proizvodi ista dejstva kao i raskid 
dvostranih ugovora zbog neispunjenja.

(2) 
Кupac duguje prodavcu naknadu za korist od stvari i kad mu je nemoguće da je 
vrati celu ili njen jedan deo, a ugovor je ipak raskinut.




Sniženje cene



Član 
498.


Sniženje cene se vrši prema odnosu između vrednosti stvari bez nedostatka i 
vrednosti stvari sa nedostatkom, u vreme zaključenja ugovora.




Postupno otkrivanje nedostataka



Član 
499.

Кupac 
koji je postigao sniženje cene zbog postojanja nekog nedostatka može raskinuti 
ugovor ili zahtevati novo sniženje cene ako se naknadno otkrije neki drugi 
nedostatak.




Gubitak prava



Član 
500.

(1) 
Prava kupca koji je blagovremeno obavestio prodavca o postojanju nedostatka gase 
se po isteku jedne godine, računajući od dana odašiljanja obaveštenja prodavcu, 
izuzev ako je prodavčevom prevarom kupac bio sprečen da ih upotrebi.

(2) 
Međutim, kupac koji je blagovremeno obavestio prodavca o postojanju nedostatka 
može posle proteka ovog roka, ako još nije isplatio cenu, istaći svoj zahtev da 
se cena snizi ili da mu se naknadi šteta kao prigovor protiv prodavčevog zahteva 
da mu se isplati cena.



III. 
GARANCIJA ZA ISPRAVNO FUNКCIONISANJE PRODATE STVARI




Odgovornost prodavca i proizvođača



Član 
501.

(1) 
Кad je prodavac neke mašine, motora, kakvog aparata, ili drugih sličnih stvari 
koje spadaju u takozvanu tehničku robu predao kupcu garantni list kojim 
proizvođač garantuje ispravno funkcionisanje stvari u toku određenog vremena, 
računajući od njene predaje kupcu, kupac može, ako stvar ne funkcioniše ispravno, 
zahtevati kako od prodavca tako i od proizvođača da stvar opravi u razumnom roku 
ili ako to ne učini da mu umesto nje preda stvar koja funkcioniše ispravno.

(2) 
Ovim pravilima ne dira se u pravila o odgovornosti prodavca za nedostatke 
stvari.




Traženje opravke ili zamene



Član 
502.

(1) 
Кupac može zbog neispravnog funkcionisanja zahtevati od prodavca, odnosno od 
proizvođača opravku ili zamenu stvari u toku garantnog roka, bez obzira na to 
kad se nedostatak u funkcionisanju pojavio.

(2) On 
ima pravo na naknadu štete koju je pretrpeo usled toga što je bio lišen upotrebe 
stvari od trenutka traženja opravke ili zamene do njihovog izvršenja.




Produženje garantnog roka



Član 
503.

(1) U 
slučaju manje opravke, garantni rok se produžava onoliko koliko je kupac bio 
lišen upotrebe stvari.

(2) 
Međutim, kad je zbog neispravnog funkcionisanja izvršena zamena stvari ili njena 
bitna opravka, garantni rok počinje teći ponovo od zamene, odnosno od vraćanja 
opravljene stvari.

(3) 
Ako je zamenjen ili bitno opravljen samo neki deo stvari, garantni rok počinje teći 
ponovo samo za taj deo.




Raskidanje ugovora i sniženje cene



Član 
504.

Ako 
prodavac ne izvrši u razumnom roku opravku ili zamenu stvari, kupac može 
raskinuti ugovor ili sniziti cenu i zahtevati naknadu štete.




Troškovi i rizik



Član 
505.

(1) 
Prodavac, odnosno proizvođač je dužan da o svom trošku prenese stvar do mesta 
gde treba da se opravi, odnosno zameni, kao i da popravljenu, odnosno zamenjenu 
stvar vrati natrag kupcu.

(2) Za 
to vreme prodavac, 

odnosno 
proizvođač snosi rizik za propast ili oštećenje stvari.




Odgovornost kooperanata



Član 
506.

Кad je 
u izradi pojedinih delova stvari ili u izvršenju pojedinih radnji učestvovalo više 
samostalnih proizvođača, njihova odgovornost prema finalnom proizvođaču za 
neispravno funkcionisanje stvari koje potiče od tih delova ili od tih radnji 
prestaje kad prestane odgovornost 
finalnog proizvođača prema kupcu stvari.




Gubitak prava



Član 
507.

Prava 
kupca prema proizvođaču po osnovu garantnog lista gase se po isteku jedne godine 
računajući od dana kad je tražio od njega opravku ili zamenu stvari.




Odsek 3.




ODGOVORNOST ZA PRAVNE NEDOSTATКE (ZAŠTITA OD EVIКCIJE)




Pravni nedostaci



Član 
508.

(1) 
Prodavac odgovara ako na prodatoj stvari postoji neko pravo trećeg koje 
isključuje, umanjuje ili ograničava kupčevo pravo, a o čijem postojanju kupac nije 
obavešten, niti je pristao da uzme stvar opterećenu tim pravom.

(2) 
Prodavac nekog drugog prava garantuje da ono postoji i da nema pravnih smetnji za 
njegovo ostvarenje.




Obaveštavanje prodavca



Član 
509.

Кad se 
pokaže da treće lice polaže neko pravo na stvar, kupac je dužan obavestiti 
prodavca o tome, izuzev kad je to prodavcu već poznato, i pozvati ga da u 
razumnom roku oslobodi stvar od prava ili pretenzije trećeg ili, kad su predmet 
ugovora stvari određene po rodu, da mu isporuči drugu stvar bez pravnog 
nedostatka.




Sankcije pravnih nedostataka



Član 
510.

(1) 
Ako prodavac ne postupi po zahtevu kupca, u slučaju oduzimanja stvari od kupca 
ugovor se raskida po samom zakonu, a u slučaju umanjenja ili ograničenja kupčevog 
prava, kupac može po svom izboru raskinuti ugovor ili zahtevati 
srazmerno sniženje cene.

(2) 
Ako prodavac ne udovolji kupčevom zahtevu da u razumnom roku oslobodi stvar od 
prava ili pretenzija trećeg, kupac može raskinuti ugovor ako se zbog toga njegova 
svrha ne može ostvariti.

(3) U 
svakom slučaju kupac ima pravo na naknadu pretrpljene štete.

(4) 
Međutim, ako je kupac u času zaključenja ugovora znao za mogućnost da mu stvar 
bude oduzeta, ili da njegovo pravo bude smanjeno ili ograničeno, nema pravo na 
naknadu štete ako se ta mogućnost ostvari, ali ima pravo zahtevati vraćanje, 
odnosno sniženje cene.



Кad 
kupac ne obavesti prodavca



Član 
511.

Кupac 
koji se, ne obaveštavajući prodavca, upustio u spor sa trećim i spor izgubio, 
može se ipak pozvati na prodavčevu odgovornost za pravne nedostatke, izuzev ako 
prodavac dokaže da je on raspolagao sredstvima da se odbije zahtev trećeg lica.



Кad 
je pravo trećeg očigledno osnovano



Član 
512.

(1) 
Кupac ima pravo pozvati se na prodavčevu odgovornost za pravne nedostatke i kad 
je bez obaveštenja prodavca i bez spora priznao očigledno osnovano pravo trećeg.

(2) 
Ako je kupac isplatio trećem izvesnu svotu novca da bi odustao od svog 
očiglednog prava, prodavac se može osloboditi svoje odgovornosti ako naknadi 
kupcu isplaćenu svotu i pretrpljenu štetu.




Ugovorno ograničenje ili isključenje prodavčeve odgovornosti



Član 
513.

(1) 
Odgovornost prodavca za pravne nedostatke može se ugovorom ograničiti ili sasvim 
isključiti.

(2) 
Ali, ako je u vreme zaključenja ugovora prodavcu bio poznat ili mu nije mogao 
ostati nepoznat neki nedostatak u njegovom pravu, odredba ugovora o ograničenju 
ili o isključenju odgovornosti za pravne nedostatke je ništava.




Ograničenja javno-pravne prirode



Član 
514.


Prodavac odgovara i za posebna ograničenja javno-pravne prirode koja kupcu nisu 
bila poznata, ako je on za njih znao ili je znao da se mogu očekivati, a nije ih 
kupcu saopštio.




Gubitak prava



Član 
515.

(1) 
Pravo kupca po osnovu pravnih nedostataka gasi se istekom godine dana od saznanja 
za postojanje prava trećeg.

(2) 
Ali, ako je treće lice pre isteka toga roka pokrenulo spor, a kupac pozvao 
prodavca da se u spor umeša, pravo kupca se gasi tek 
istekom šest meseci po pravnosnažno okončanom sporu.



ODELJAК 
4.




Obaveze kupca




Odsek 1.




ISPLATA CENA




Vreme i mesto isplate



Član 
516.

(1) 
Кupac je dužan platiti cenu u vreme i na mestu određenom u ugovoru.

(2) U 
nedostatku ugovorne odredbe ili drukčijih običaja, plaćanje se vrši u času i u 
mestu u kome se vrši predaja stvari.

(3) 
Ako se cena ne mora platiti u času predaje, plaćanje se vrši u prebivalištu, 
odnosno sedištu prodavca.




Кamata u slučaju prodaje na kredit



Član 
517.

Ako 
stvar prodata na kredit daje plodove ili kakve druge koristi, kupac duguje 
kamatu od kad mu je stvar predata bez obzira na to da li je dospela obaveza za 
isplatu cene.




Isplata cene u slučaju uzastopnih isporuka



Član 
518.

(1) U 
slučaju uzastopnih isporuka kupac je dužan isplatiti cenu za svaku isporuku u 
času njenog preuzimanja, izuzev ako je što drugo ugovoreno ili proizlazi iz 
okolnosti posla.

(2) 
Ako je u ugovoru sa uzastopnim isporukama kupac dao prodavcu predujam, prve 
isporuke naplaćuju se iz predujma, ako nije što drugo ugovoreno.




Odsek 2.




PREUZIMANJE STVARI



Član 
519.

(1) 
Preuzimanje stvari se sastoji u preduzimanju potrebnih radnji da bi predaja bila 
moguća, kao i u odnošenju stvari.

(2) 
Ako kupac bez opravdanog razloga odbije da preuzme stvar 
čija mu je predaja ponuđena na ugovoren ili uobičajen način i na vreme, prodavac 
može, ako ima osnovanog razloga da posumnja da kupac neće isplatiti cenu, izjaviti 
da raskida ugovor.



ODELJAК 
5.




Obaveza čuvanja stvari za račun saugovarača




Slučajevi obaveze čuvanja



Član 
520.

(1) 
Кad je zbog kupčeve docnje rizik prešao na kupca pre predaje stvari, prodavac je 
dužan čuvati stvar sa pažnjom dobrog privrednika, odnosno dobrog domaćina i u tom 
cilju preduzeti potrebne mere.

(2) 
Isto važi i za kupca kad mu je stvar uručena, a on hoće da je vrati prodavcu, 
bilo što je raskinuo ugovor, bilo što je zahtevao drugu stvar 
umesto nje.

(3) I 
u jednom i u drugom slučaju ugovarač koji je dužan preduzeti mere za očuvanje 
stvari ima pravo na naknadu troškova potrebnih radi očuvanja stvari.



Кad 
kupac neće da primi stvar koja mu je upućena



Član 
521.

Кupac 
koji neće da primi stvar koja mu je upućena u mesto opredeljenja i tamo stavljena 
na raspolaganje, dužan je da je preuzme za račun prodavca, ako ovaj nije prisutan 
u mestu opredeljenja niti tamo ima nekog koji bi je za njega preuzeo, a pod uslovom da 
je to moguće bez isplate cene i bez većih nezgoda ili preteranih troškova.




Prava strane dužne da čuva stvar



Član 
522.


Ugovorna strana koja je prema prethodnim odredbama dužna preduzeti mere za 
čuvanje stvari može je, pod uslovima i sa posledicama navedenim u odredbama ovog 
zakona o polaganju kod suda i prodaji dugovane stvari, položiti kod suda, predati 
na čuvanje nekom drugom ili prodati je za račun druge strane.



ODELJAК 
6.




Naknada štete u slučaju raskida prodaje




Opšte pravilo



Član 
523.

Кad je 
prodaja raskinuta zbog povrede ugovora od strane jednog ugovarača, druga strana 
ima pravo na naknadu štete koju zbog toga trpi, prema opštim pravilima o naknadi 
štete nastale povredom ugovora.



Кad 
stvar ima tekuću cenu



Član 
524.

(1) 
Кad je prodaja raskinuta zbog povrede ugovora od strane jednog ugovarača, a 
stvar ima tekuću cenu, druga strana može zahtevati razliku između cene određene 
ugovorom i tekuće cene na dan raskida ugovora na tržištu mesta u kome je posao 
obavljen.

(2) 
Ako na tržištu mesta u kome je posao obavljen nema tekuće cene, za izračunavanje 
visine naknade uzima se u račun tekuća cena tržišta koje bi ga moglo zameniti u 
datom slučaju, kojoj treba dodati razliku u troškovima prevoza.



Кad 
je izvršena prodaja ili kupovina radi pokrića



Član 
525.

(1) 
Кad je predmet prodaje izvesna količina stvari određenih po rodu, pa jedna 
strana ne izvrši svoju obavezu na vreme, druga strana može izvršiti prodaju radi 
pokrića, odnosno kupovinu radi pokrića, 
i zahtevati razliku između cene određene ugovorom i cene prodaje, odnosno 
kupovine radi pokrića.

(2) 
Prodaja, odnosno kupovina radi pokrića mora biti izvršena u razumnom roku i na 
razuman način.

(3) O 
nameravanoj prodaji, odnosno kupovini poverilac je dužan obavestiti dužnika.




Naknada ostale štete



Član 
526.

Pored 
prava na naknadu štete prema pravilima iz prethodnih članova, ugovoru verna 
strana ima pravo i na naknadu veće štete, ukoliko ju je pretrpela.



ODELJAК 
7.




Slučajevi prodaje sa naročitim pogodbama




Odsek 1.




PRODAJA SA PRAVOM PREČE КUPOVINE




Pojam



Član 
527.


Ugovornom odredbom o pravu preče kupovine obavezuje se kupac da izvesti prodavca 
o nameravanoj prodaji stvari određenom licu, kao i o uslovima te prodaje, i da 
mu ponudi da on stvar kupi za istu cenu.




Rokovi za vršenje prava i za isplatu cene



Član 
528.

(1) 
Prodavac je dužan obavestiti kupca na pouzdan način o svojoj odluci da se 
koristi pravom preče kupovine u roku od mesec dana, računajući od dana kad ga je 
kupac obavestio o nameravanoj prodaji trećem licu.

(2) 
Istovremeno sa izjavom da on kupuje stvar, prodavac je dužan isplatiti cenu 
dogovorenu sa trećim licem, ili je položiti kod suda.

(3) 
Ako je u ugovoru sa trećim predviđen rok za isplatu cene, prodavac se može 
koristiti tim rokom samo ako pruži dovoljno obezbeđenje.




Mogućnost nasleđivanja i otuđenja



Član 
529.

Pravo 
preče kupovine pokretnih stvari ne može se ni otuđiti ni naslediti, ukoliko 
zakonom nije drukčije određeno.



U 
slučaju prinudne javne prodaje



Član 
530.

(1) U 
slučaju prinudne javne prodaje prodavac se ne može pozivati na svoje pravo preče 
kupovine.

(2) 
Ali, prodavac čije je pravo preče kupovine bilo upisano u javnoj knjizi može 
zahtevati poništenje javne prodaje, ako nije bio posebno pozvan da joj 
prisustvuje.




Trajanje prava preče kupovine



Član 
531.

(1) 
Pravo preče kupovine prestaje posle pet godina od zaključenja ugovora, ako nije 
ugovoreno da će ono prestati ranije.

(2) 
Ugovoren duži rok svodi se na rok od pet godina.



Кad 
je izvršen prenos svojine bez obaveštavanja prodavca



Član 
532.

(1) 
Ako je kupac prodao stvar i preneo svojinu na trećeg ne obaveštavajući prodavca, 
i ako je trećem bilo poznato ili mu nije moglo ostati nepoznato da prodavac ima 
pravo preče kupovine, prodavac može, u roku od šest meseci računajući od dana 
kad je saznao za ovaj prenos, zahtevati da se prenos poništi i da se stvar njemu 
ustupi pod istim uslovima.

(2) 
Ako je kupac netačno obavestio prodavca o uslovima prodaje trećem, i ako je 
trećem to bilo poznato ili mu nije moglo ostati nepoznato, ovaj rok od šest 
meseci počinje teći od dana kad je prodavac saznao za tačne uslove ugovora.

(3) 
Pravo preče kupovine prestaje u svakom slučaju po proteku pet godina od prenosa 
svojine stvari na trećeg.




Zakonsko pravo preče kupovine



Član 
533.

(1) Za 
određena lica pravo preče kupovine može biti ustanovljeno zakonom.

(2) 
Trajanje zakonskog prava preče kupovine nije ograničeno.

(3) 
Lica koja po samom zakonu imaju pravo preče kupovine moraju biti obaveštena 
pismeno o nameravanoj prodaji i o njenim uslovima, inače imaju pravo zahtevati 
poništenje prodaje.

(4) 
Pravila o prodaji sa pravom preče kupovine shodno se primenjuju i na zakonsko 
pravo preče kupovine.




Odsek 2.




КUPOVINA NA PROBU




Pojam



Član 
534.

(1) 
Кad je ugovoreno da kupac uzima stvar pod uslovom 
da je isproba da bi utvrdio da li odgovara njegovim željama, dužan je o tome da li 
ostaje pri ugovoru obavestiti prodavca u roku utvrđenom ugovorom ili običajem, a 
ako takvog nema, onda u primerenom roku koji mu bude odredio prodavac, inače se 
smatra da je odustao od ugovora.

(2) 
Ako je stvar predata kupcu da bi je isprobao do određenog roka, a on je ne vrati 
bez odlaganja po isteku roka ili ne izjavi prodavcu da odustaje od ugovora, 
smatra se da je ostao pri ugovoru.




Objektivna proba



Član 
535.

Кad je 
proba ugovorena da bi se utvrdilo da li stvar ima određeno svojstvo ili da li je 
podobna za određenu upotrebu, opstanak ugovora ne zavisi od kupčevog nahođenja, 
već od toga da li ova zaista ima ta svojstva, odnosno da li je podobna 
za određenu upotrebu.




Rizik



Član 
536.

Rizik 
slučajne propasti ili oštećenja stvari predate kupcu radi probe snosi prodavac do 
kupčeve izjave da ostaje pri ugovoru, odnosno do isteka roka kada je kupac bio 
dužan vratiti stvar prodavcu.




Кupovina po pregledu odnosno sa rezervom probanja



Član 
537.


Odredbe o kupovini na probu shodno se primenjuju na kupovinu po pregledu i na 
kupovinu sa rezervom probanja.




Odsek 3.




PRODAJA PO UZORКU ILI MODELU



Član 
538.

(1) U 
slučaju prodaje po uzorku ili modelu kod ugovora u privredi ako stvar koju je 
prodavac predao kupcu nije saobrazna uzorku ili modelu, prodavac odgovara po 
propisima o odgovornosti prodavca za materijalne nedostatke stvari, a u drugim 
slučajevima po propisima o odgovornosti 
za neispunjenje obaveze.

(2) 
Prodavac ne odgovara za nedostatak saobraznosti ako je uzorak, odnosno model 
podneo kupcu samo radi obaveštenja i približnog određivanja osobine stvari, bez 
obećanja saobraznosti.




Odsek 4.




PRODAJA SA SPECIFIКACIJOM



Član 
539.

(1) 
Ako je ugovorom zadržano pravo za kupca da docnije odredi oblik, meru ili koje 
druge pojedinosti stvari, a kupac ne izvrši ovu specifikaciju do ugovorenog 
datuma, ili do proteka razumnog roka računajući od prodavčevog traženja da to 
učini, prodavac može izjaviti da raskida ugovor ili obaviti specifikaciju prema 
onome što mu je poznato o kupčevim potrebama.

(2) 
Ako sam prodavac obavi specifikaciju, dužan je obavestiti kupca o njenim 
pojedinostima i odrediti mu razuman rok da sam izvrši drukčiju specifikaciju.

(3) 
Ako kupac ne iskoristi ovu mogućnost, obavezna je specifikacija koju je izvršio 
prodavac.




Odsek 5.




PRODAJA SA ZADRŽAVANJEM*,

* 
PRAVA SVOJINE




*Službeni list SRJ, broj 31/1993




Uslovi



Član 
540.

(1) 
Prodavac određene pokretne stvari može posebnom odredbom ugovora zadržati 

*

pravo 
svojine i posle predaje stvari kupcu, sve dok kupac ne isplati cenu u 
potpunosti.

(2) 
Zadržavanje* prava svojine* ima dejstva prema kupčevim poveriocima 
samo ako je učinjeno u obliku javno overene isprave, pre kupčevog stečaja ili pre 
plenidbe stvari.

(3) Na 
pokretnim stvarima o kojima se vode posebne javne knjige može se zadržati pravo

*


svojine samo ako je to predviđeno propisima o uređenju i vođenju tih knjiga.

(4)

Brisan


je 
(vidi 
član 43. Zakona – 31/1993-681).





*Službeni list SRJ, broj 31/1993




Rizik



Član 
541.

Rizik 
slučajne propasti ili oštećenja stvari snosi kupac od časa kad mu je stvar 
predata.




Odsek 6.




PRODAJA SA OBROČNIM OTPLATAMA CENE




Pojam



Član 
542.

(1) 
Ugovorom o prodaji pokretne stvari sa obročnim otplatama cene obavezuje se 
prodavac da preda kupcu određenu pokretnu stvar pre nego što mu cena bude 
potpuno isplaćena, a kupac se obavezuje da isplati njenu cenu u obrocima, u 
određenim vremenskim razmacima.

(2) 
Odredbe ovog odseka o prodaji sa obročnim otplatama cene primenjuju se samo ako 
je kupac fizičko lice*.




*Službeni list SRJ, broj 31/1993




Forma ugovora



Član 
543.

Ugovor 
o prodaji sa obročnim otplatama cene mora biti sastavljen u pismenoj formi.




Bitni sastojci ugovora



Član 
544.

(1) 
Pored stvari i njene cene u prodaji za gotovo, u ispravi o ugovoru moraju pod 
pretnjom ništavosti biti navedeni: ukupan iznos svih obročnih otplata, računajući 
i onu koja je izvršena u času zaključenja 
ugovora, iznos pojedinih otplata, njihov broj i njihovi rokovi.

(2) 
Isprava o ugovoru mora pod pretnjom ništavosti sadržati odredbu da kupac može 
odustati od ugovora ako to pismeno saopšti prodavcu u roku od tri dana od 
potpisivanja isprave i da se ovog prava kupac ne može odreći unapred.




Pravo kupca da isplati cenu odjednom



Član 
545.

(1) 
Кupac može uvek isplatiti odjednom ostatak dužne cene.

(2) 
Taj ostatak se isplaćuje čist, bez ugovornih kamata i bez troškova.

(3) 
Ništava je suprotna odredba ugovora.




Raskidanje ugovora i zahtev potpune isplate cene



Član 
546.

(1) 
Prodavac može raskinuti ugovor ako kupac dođe u docnju sa početnom otplatom.

(2) 
Posle isplate početne otplate prodavac može raskinuti ugovor ako kupac dođe u 
docnju s najmanje dve uzastopne otplate, koje predstavljaju najmanje osminu cene.

(3) 
Izuzetno, prodavac može raskinuti ugovor kad kupac dođe u docnju sa isplatom samo 
jedne otplate, ako za isplatu cene nije predviđeno više od četiri otplate.

(4) U 
slučajevima predviđenim u st. 2. i 3. ovog člana prodavac može, umesto da 
raskine ugovor, zahtevati od kupca isplatu celog ostatka cene, ali je pre toga 
zahteva dužan ostaviti kupcu naknadni rok od petnaest dana.




Sudsko produženje rokova otplate



Član 
547.

Na 
traženje kupca sud može, kad to okolnosti slučaja opravdavaju, produžiti rokove 
za isplatu zadocnelih otplata, ako kupac da obezbeđenje da će izvršiti svoje 
obaveze, i ako usled toga prodavac ne trpi štetu.




Ništavost ugovorne kazne



Član 
548.


Ništava je odredba ugovora o ugovornoj kazni za slučaj raskida ugovora, kao i za 
slučaj da kupac dođe u docnju sa isplatom nekog obroka cene.




Raskid ugovora



Član 
549.

(1) U 
slučaju raskida ugovora prodavac je dužan vratiti kupcu primljene otplate 
sa zakonskom kamatom od dana kada ih je primio i naknaditi mu nužne troškove 
koje je učinio za stvar.

(2) Sa 
svoje strane kupac je dužan vratiti prodavcu stvar u stanju u kome je bila kad mu 
je bila predata i dati mu naknadu za njeno upotrebljavanje do raskida ugovora.




Primena pravila o prodaji sa obročnim otplatama cene



Član 
550.

(1) 
Pravila o prodaji sa obročnim otplatama cene važe i u slučaju drugih pogodbi koje 
imaju istu suštinu, kao što je, na primer ugovor o zakupu sa odredbom da će 
stvar koja je data u zakup preći u svojinu zakupca ako bude plaćao zakupninu za 
određeno vreme.

(2) 
Ona će se primenjivati i u slučaju zajma datog kupcu i namenjenog za kupovinu 
određenih stvari ako su se zajmodavac i prodavac sporazumeli da kupac za stvar 
koju mu je prodavac prodao otplaćuje zajmodavcu cenu u obrocima, prema ugovoru 
zaključenom između kupca i prodavca.




Ništavost odredbi nepovoljnih za kupca



Član 
551.


Ništave su odredbe ugovora o prodaji sa obročnim otplatama cene, koje bi bile 
nepovoljnije 
za kupca od odredbi ove glave, osim odredbi o zadržavanju 
*

prava 
svojine.




*Službeni list SRJ, broj 31/1993



Glava 
VIII




RAZMENA




Pojam



Član 
552.

(1) 
Ugovorom o razmeni svaki ugovarač se obavezuje prema svom saugovaraču da prenese 
na njega svojinu neke stvari i da mu je u tu svrhu preda.*

(2) 
Predmet razmene mogu biti i druga* prenosiva prava. 




*Službeni list SRJ, broj 31/1993




Dejstva ugovora o razmeni



Član 
553.

Iz 
ugovora o razmeni nastaju za svakog ugovarača obaveze i prava koje iz ugovora o 
prodaji nastaju za prodavca.



Glava 
IH




PRODAJNI NALOG




Pojam



Član 
554.

(1) 
Ugovorom o prodajnom nalogu obavezuje se nalogoprimac da određenu pokretnu stvar 
koju mu je predao nalogodavac proda za određenu cenu u određenom roku ili da je 
u tom roku vrati nalogodavcu.

(2) 
Prodajni nalog ne može se opozvati.




Rizik za propast i oštećenje stvari



Član 
555.

Stvar 
predata nalogoprimcu ostaje nalogodavčeva i on snosi rizik njene slučajne 
propasti ili oštećenja, ali ne može raspolagati njom dok mu ne bude vraćena.



Кad 
se smatra da je nalogoprimac kupio stvar



Član 
556.

(1) 
Ako nalogoprimac ne proda stvar i ne preda određenu cenu nalogodavcu 
do određenog roka niti je vrati u tom roku, smatra se da je on stvar kupio.

(2) 
Ali, njegovi poverioci ne mogu zapleniti stvar dok on ne isplati cenu 
nalogodavcu.



Glava 
H




ZAJAM



ODELJAК 
1.




Opšte odredbe




Pojam




Član 557.*


Ugovorom o zajmu obavezuje se zajmodavac da preda u svojinu zajmoprimcu određenu 
količinu novca ili kojih drugih zamenljivih stvari, a zajmoprimac se obavezuje da 
mu vrati posle izvesnog vremena istu količinu novca, odnosno istu količinu 
stvari iste vrste i istog kvaliteta.*




*Službeni list SRJ, broj 31/1993




Кamata



Član 
558.

(1) 
Zajmoprimac se može obavezati da uz glavnicu duguje i kamatu.

(2) U 
ugovorima u privredi zajmoprimac duguje kamatu i ako ona nije ugovorena.



ODELJAК 
2.




Obaveze zajmodavca




Predaja obećanih stvari



Član 
559.

(1) 
Zajmodavac je dužan predati određene stvari u ugovoreno vreme, a ako rok za 
predaju nije određen, onda kad to zajmoprimac zatraži.

(2) 
Pravo zajmoprimca da traži predaju određenih stvari zastareva za tri meseca od 
dolaska zajmodavca u docnju, a u svakom slučaju za godinu dana od zaključenja 
ugovora.




Loše materijalne prilike zajmoprimca



Član 
560.

(1) 
Ako se pokaže da su materijalne prilike zajmoprimca takve da je neizvesno da li 
će on biti u stanju da vrati zajam, zajmodavac može odbiti da izvrši svoju 
obavezu predaje obećanih stvari, ako u vreme zaključenja ugovora nije to znao, kao 
i ako se pogoršanje zajmoprimčevih materijalnih prilika dogodilo posle zaključenja 
ugovora.

(2) 
Ali, on je dužan da izvrši svoju obavezu ako mu zajmoprimac ili ko drugi za njega 
pruži dovoljno obezbeđenje.




Šteta zbog nedostataka pozajmljenih stvari



Član 
561.

(1) 
Zajmodavac je dužan naknaditi zajmoprimcu štetu koja bi mu bila prouzrokovana 
zbog materijalnih nedostataka pozajmljenih stvari.

(2) 
Ali, ako je zajam bez naknade, dužan je naknaditi štetu samo ako su mu nedostaci 
stvari bili poznati ili mu nisu mogli ostati nepoznati, a on o njima nije 
obavestio zajmoprimca.



ODELJAК 
3.




Obaveze zajmoprimca



Rok 
vraćanja zajma



Član 
562.

(1) 
Zajmoprimac je dužan vratiti u ugovorenom roku istu količinu stvari, iste vrste 
i kvaliteta.

(2) 
Ako ugovarači nisu odredili rok za vraćanje zajma, niti se on može odrediti iz 
okolnosti zajma, zajmoprimac je dužan vratiti zajam po isteku primerenog roka 
koji ne može biti kraći od dva meseca računajući od zajmodavčevog traženja da mu 
se zajam vrati.




Izbor prilikom vraćanja zajma



Član 
563.

(1) 
Ako u zajam nije dat novac, a ugovoreno je da će zajmoprimac vratiti zajam u 
novcu, zajmoprimac je ipak ovlašćen da po svom izboru vrati pozajmljene stvari 
ili iznos novca koji odgovara vrednosti tih stvari u vreme i u mestu koji su 
ugovorom određeni za vraćanje.

(2) 
Isto važi i u slučaju kad nije moguće vratiti istu količinu stvari, iste vrste i 
istog kvaliteta.




Odustajanje od ugovora



Član 
564.


Zajmoprimac može odustati od ugovora pre nego što mu zajmodavac preda određene 
stvari, ali ako bi zbog toga bilo kakve štete za zajmodavca, dužan je naknaditi 
je.




Vraćanje zajma pre roka



Član 
565.


Zajmoprimac može vratiti zajam i pre roka određenog za vraćanje, ali je dužan 
obavestiti zajmodavca unapred o svojoj nameri i naknaditi mu štetu.



ODELJAК 
4.




Namenski zajam



Član 
566.

Ako je 
ugovorom određena svrha u koju zajmoprimac može upotrebiti pozajmljeni novac, pa 
ga on upotrebi u neku drugu svrhu, zajmodavac može izjaviti da raskida ugovor.



Glava 
HI




ZAКUP



ODELJAК 
1.




Opšte odredbe




Pojam



Član 
567.

(1) 
Ugovorom o zakupu obavezuje se zakupodavac da preda određenu stvar zakupcu na 
upotrebu, a ovaj se obavezuje da mu za to plaća određenu zakupninu.

(2) 
Upotreba obuhvata i uživanje stvari (pribiranje plodova), ako nije drukčije 
ugovoreno ili uobičajeno.




Primena posebnih propisa



Član 
568.


Odredbe ove glave neće se primenjivati na zakupe uređene posebnim propisima.



ODELJAК 
2.



		



Obaveze
zakupodavca

		





Predaja stvari



Član 
569.

(1) 
Zakupodavac je dužan predati zakupcu zakupljenu stvar u ispravnom stanju, zajedno 
sa njenim pripacima.

(2) 
Stvar je u ispravnom stanju ako je u stanju određenom ugovorom, a u nedostatku 
ugovora, u stanju da može poslužiti za upotrebu radi koje je ugovor zaključen.




Održavanje stvari



Član 
570.

(1) 
Zakupodavac je dužan održavati stvar u ispravnom stanju za vreme trajanja zakupa i 
radi toga vršiti potrebne opravke na njoj.

(2) On 
je dužan naknaditi zakupcu troškove koje je ovaj učinio za održavanje stvari, a 
koje bi on sam bio dužan učiniti.

(3) 
Troškovi sitnih opravki izazvanih redovnom upotrebom stvari, kao i troškovi same 
upotrebe, padaju na teret zakupca.

(4) O 
potrebi opravke zakupac je dužan obavestiti zakupodavca.




Raskid ugovora i sniženje zakupnine zbog opravki



Član 
571.

(1) 
Ako potrebne opravke zakupljene stvari ometaju njenu upotrebu u znatnoj meri i za 
duže vreme, zakupac može raskinuti ugovor.

(2) On 
ima pravo na sniženje zakupnine srazmerno ograničenju upotrebe stvari zbog tih 
opravki.




Izmene na zakupljenoj stvari



Član 
572.

(1) 
Zakupodavac ne može bez pristanka zakupca činiti izmene na zakupljenoj stvari za 
vreme trajanja zakupa, ukoliko bi to ometalo upotrebu stvari.

(2) 
Ako bi izmenama stvari bila smanjena u izvesnoj meri zakupčeva upotreba stvari, 
smanjiće se i zakupnina u odgovarajućoj srazmeri.




Odgovornost za materijalne nedostatke



Član 
573.

(1) 
Zakupodavac odgovara zakupcu za sve nedostatke zakupljene stvari koji smetaju 
njenoj ugovorenoj ili redovnoj upotrebi, bez obzira na to da li je znao za njih 
ili ne, kao i za nedostatke svojstava ili odlika predviđenih izrično ili prećutno 
ugovorom.

(2) Ne 
uzimaju se u obzir nedostaci koji su manjeg značaja.




Nedostaci za koje zakupodavac ne odgovara



Član 
574.

(1) 
Zakupodavac ne odgovara za nedostatke zakupljene stvari koji su u času zaključenja 
ugovora bili poznati zakupcu ili nisu mogli ostati nepoznati.

(2) 
Ali, zakupodavac odgovara za nedostatak zakupljene stvari koji je zakupcu usled 
krajnje nepažnje ostao nepoznat, ako je on znao za taj nedostatak i namerno 
propustio da o njemu obavesti zakupca.




Proširenje odgovornosti za materijalne nedostatke



Član 
575.


Zakupodavac odgovara za sve nedostatke zakupljene stvari, 
ako je tvrdio da ona nema nikakvih nedostataka.




Ugovorno isključenje ili ograničenje odgovornosti



Član 
576.

(1) 
Odgovornost za materijalne nedostatke zakupljene stvari može biti ugovorom 
isključena ili ograničena.

(2) 
Odredba ugovora kojom se ova odgovornost isključuje ili ograničava ništava je ako 
je zakupodavac znao za nedostatke i namerno propustio da o njima obavesti zakupca 
ili ako je nedostatak takav da onemogućuje upotrebu zakupljene stvari, kao i kad 
je zakupodavac nametnuo tu odredbu koristeći svoj monopolski položaj.




Obaveštavanje zakupodavca o nedostacima i opasnostima



Član 
577.

(1) 
Zakupac je dužan obavestiti zakupodavca bez nepotrebnog odlaganja o svakom 
nedostatku zakupljene stvari koji bi se pokazao u toku zakupa, osim ako 
zakupodavac zna za nedostatak.

(2) On 
je isto tako dužan obavestiti zakupodavca o svakoj nepredviđenoj opasnosti koja 
bi u toku zakupa zapretila zakupljenoj stvari, da bi mogao preduzeti potrebne 
mere.

(3) 
Zakupac koji ne obavesti zakupodavca o pojavljenom nedostatku ili o nastaloj 
opasnosti, za koje ovaj nije znao, gubi pravo na naknadu štete koju bi pretrpeo 
zbog postojanja nedostatka ili nastale opasnosti za zakupljenu stvar, a dužan je 
naknaditi štetu koju bi zakupodavac pretrpeo zbog toga.




Prava zakupca kad stvar ima neki nedostatak



Član 
578.

(1) 
Ako u času predaje zakupljena stvar ima neki nedostatak koji se ne može 
otkloniti, zakupac može, po svom izboru, raskinuti ugovor ili zahtevati sniženje 
zakupnine.

(2) 
Кad stvar ima neki nedostatak koji se može otkloniti bez većih nezgoda za 
zakupca, a predaja stvari u određenom roku nije bila bitni sastojak ugovora, 
zakupac može zahtevati od zakupodavca ili otklanjanje nedostatka u primerenom roku 
ili sniženje zakupnine.

(3) 
Ako zakupodavac ne otkloni nedostatak u naknadnom primerenom roku koji mu je 
zakupac odredio, zakupac može raskinuti ugovor ili zahtevati sniženje zakupnine.

(4) U 
svakom slučaju zakupac ima pravo na naknadu štete.



Кad 
nedostatak nastane u toku zakupa i kad stvar nema ugovoreno ili uobičajeno 
svojstvo



Član 
579.

(1) 
Odredbe prethodnog člana primenjuju se i u slučaju kad u toku zakupa nastane neki 
nedostatak na zakupljenoj stvari.

(2) 
One se primenjuju i u slučajevima kad zakupljena stvar nema neko svojstvo koje po 
ugovoru ili običaju treba da ima ili kad to svojstvo izgubi u toku zakupa.




Odgovornost zakupodavca za pravne nedostatke



Član 
580.

(1) 
Кad neko treći pretenduje da na zakupljenoj stvari ili na nekom njenom delu vrši 
neko pravo i obrati se svojim zahtevom zakupcu, kao i ako samovlasno oduzme 
stvar od zakupca, ovaj je dužan obavestiti o tome zakupodavca, izuzev kad to 
ovaj već zna, inače će odgovarati za štetu.

(2) 
Ako se utvrdi da trećem pripada neko pravo koje sasvim isključuje pravo zakupca 
na upotrebu stvari, ugovor o zakupu se raskida po samom zakonu, a zakupodavac je 
dužan naknaditi zakupcu štetu.

(3) U 
slučaju kad se pravom trećeg samo ograničava zakupčevo pravo, ovaj može, po svom 
izboru, raskinuti ugovor ili zahtevati sniženje zakupnine, i u svakom slučaju 
naknadu štete.



ODELJAК 
3.




Obaveze zakupca




Upotreba stvari prema ugovoru



Član 
581.

(1) 
Zakupac je dužan upotrebljavati stvar kao dobar privrednik, odnosno dobar 
domaćin.

(2) On 
je može upotrebljavati samo onako kako je određeno ugovorom ili namenom stvari.

(3) On 
odgovara za štetu koja nastane upotrebom zakupljene stvari protivno ugovoru ili njenoj 
nameni, bez obzira na to da li je stvar upotrebljavao on, ili neko lice koje radi 
po njegovom nalogu, podzakupac ili koje drugo lice kome je on omogućio da 
upotrebljava stvar.




Otkaz zbog upotrebe protivno ugovoru



Član 
582.

Ako 
zakupac i posle opomene zakupodavca upotrebljava stvar protivno ugovoru ili njenoj 
nameni ili zapušta njeno održavanje, te postoji opasnost znatne štete za 
zakupodavca, ovaj može otkazati ugovor bez davanja otkaznog roka.




Plaćanje zakupnine



Član 
583.

(1) 
Zakupac je dužan plaćati zakupninu u rokovima određenim ugovorom ili zakonom, a 
u nedostatku ugovora i zakona, kako je uobičajeno u mestu gde je stvar predata 
zakupcu.

(2) 
Ako nije drukčije ugovoreno ili u mestu predaje stvari uobičajeno, zakupnina se 
plaća polugodišnje kad je stvar data u zakup za jednu ili više godina, a ako je 
data za kraće vreme, po isteku tog vremena.




Otkaz zbog neplaćanja zakupnine



Član 
584.

(1) 
Zakupodavac može otkazati ugovor o zakupu ako zakupac ne plati zakupninu ni u 
roku od 15 dana pošto ga je zakupodavac pozvao na plaćanje.

(2) 
Ali će ugovor ostati na snazi ako zakupac isplati iznos dužne zakupnine pre nego 
što mu otkaz bude saopšten.




Vraćanje zakupljene stvari



Član 
585.

(1) 
Zakupac je dužan čuvati zakupljenu stvar i po prestanku zakupa vratiti je 
neoštećenu.

(2) 
Stvar se vraća u mestu u kome je bila predata.

(3) 
Zakupac ne odgovara za istrošenost stvari koja nastaje njenom redovnom upotrebom, 
kao ni za oštećenja koja potiču od njene dotrajalosti.

(4) 
Ako je za vreme zakupa izvršio kakve promene na stvari, dužan je vratiti je u 
stanje u kome je bila kad mu je predata u zakup.

(5) On 
može odneti dodatke koje je učinio na stvari ako se mogu odvojiti bez njenog 
oštećenja, ali ih zakupodavac može zadržati ako mu naknadi njihovu vrednost u 
vreme vraćanja.



ODELJAК 
4.




Podzakup



Кad 
se stvari mogu dati u podzakup



Član 
586.

(1) 
Ukoliko nije drukčije ugovoreno, zakupac može zakupljenu stvar dati u zakup 
drugome (podzakup) ili mu je po kom drugom osnovu predati na upotrebu, ali samo 
ako se time ne nanosi šteta zakupodavcu.

(2) 
Zakupac jemči zakupodavcu da će podzakupac upotrebljavati stvar prema ugovoru o 
zakupu.



Кad 
zakupodavac može odbiti dozvolu



Član 
587.

Кad je 
za davanje zakupljene stvari u podzakup potrebna dozvola zakupodavca, ovaj je može 
odbiti samo iz opravdanih razloga.




Otkaz zbog nedozvoljenog podzakupa



Član 
588.


Zakupodavac može otkazati ugovor o zakupu ako je zakupljena stvar data u podzakup 
bez njegove dozvole, kad je ova prema zakonu ili prema ugovoru potrebna.




Neposredni zahtev zakupodavca



Član 
589.


Zakupodavac može, radi naplate svojih potraživanja od zakupca nastalih iz zakupa, 
zahtevati neposredno od podzakupca isplatu iznosa koje ovaj duguje zakupcu po 
osnovu podzakupa.




Prestanak podzakupa po samom zakonu



Član 
590.


Podzakup prestaje u svakom slučaju kada prestane zakup.



ODELJAК 
5.




Otuđenje zakupljene stvari




Otuđenje posle predaje u zakup



Član 
591.

(1) U 
slučaju otuđenja stvari koja je pre toga predata nekom drugom u zakup pribavilac 
stvari stupa na mesto zakupodavca te posle toga prava i obaveze iz zakupa 
nastaju između njega i zakupca.

(2) 
Pribavilac ne može zahtevati od zakupca da mu preda stvar pre proteka vremena za 
koje je zakup ugovoren, a ako trajanje zakupa nije određeno ni ugovorom ni 
zakonom, onda pre isteka otkaznog roka.

(3) Za 
pribaviočeve obaveze iz zakupa prema zakupcu odgovara prenosilac kao solidarni 
jemac.




Pravo na zakupninu



Član 
592.

(1) 
Ako nije što drugo ugovoreno, pribavilac stvari predate u zakup ima pravo na 
zakupninu počev od prvog narednog roka posle pribavljanja stvari, a ako je 
prenosilac primio tu zakupninu unapred, dužan je da mu je ustupi.

(2) Od 
časa kad je obavešten o otuđenju zakupljene stvari zakupac može isplatiti 
zakupninu samo pribaviocu.




Otuđenje zakupljene stvari pre predaje zakupcu



Član 
593.

(1) 
Кad je stvar o kojoj je zaključen ugovor o zakupu predata pribaviocu, a ne 
zakupcu, pribavilac stupa na mesto zakupodavca i preuzima njegove obaveze prema 
zakupcu ako je u momentu zaključenja ugovora o otuđenju znao za postojanje ugovora o 
zakupu.

(2) 
Pribavilac koji u momentu zaključenja ugovora o otuđenju nije znao za postojanje 
ugovora o zakupu, nije dužan predati stvar zakupcu, a zakupac može samo tražiti 
naknadu štete od zakupodavca.

(3) Za 
pribaviočeve obaveze iz zakupa prema zakupcu odgovara prenosilac kao solidarni 
jemac.




Otkaz ugovora zbog otuđenja stvari



Član 
594.

Кad 
usled otuđenja zakupljene stvari prava i obaveze zakupodavca pređu na pribavioca, 
zakupac može otkazati ugovor u svakom slučaju, poštujući zakonske otkazne 
rokove.



ODELJAК 
6.




Prestanak zakupa




Protek određenog vremena



Član 
595.

(1) 
Ugovor o zakupu zaključen za određeno vreme prestaje samim protekom vremena za 
koje je zaključen.

(2) 
Isto važi i u slučajevima kad je, u nedostatku volje ugovarača, trajanje zakupa 
određeno zakonom.




Prećutno obnavljanje zakupa



Član 
596.

(1) 
Кad po proteku vremena za koje je ugovor o zakupu bio zaključen, zakupac produži 
da upotrebljava stvar, a zakupodavac se tome na protivi, smatra se da je zaključen 
nov ugovor o zakupu neodređenog trajanja, pod istim uslovima kao i prethodni.

(2) 
Obezbeđenja koja su treća lica dala za prvi zakup prestaju protekom vremena za 
koje je bio zaključen.




Otkaz

 

Član 
597.

(1) 
Ugovor o zakupu čije trajanje nije određeno niti se može odrediti iz okolnosti 
ili mesnih običaja prestaje otkazom koji svaka strana može dati drugoj, 
poštujući određeni otkazni rok.

(2) 
Ako dužina otkaznog roka nije određena ugovorom ili zakonom ili mesnim 
običajima, ona iznosi osam dana, s tim da otkaz ne može biti dat u nevreme.

(3) 
Ako su zakupljene stvari opasne po zdravlje, zakupac može otkazati ugovor bez 
davanja otkaznog roka, čak i ako je u času zaključenja ugovora to znao.

(4) 
Zakupac se ne može odreći prava iz stava 3. ovog člana.




Propast stvari usled više sile



Član 
598.

(1) 
Zakup prestaje ako zakupljena stvar bude uništena nekim slučajem više sile.

(2) 
Ako zakupljena stvar bude delimično uništena ili samo oštećena, zakupac može 
raskinuti ugovor ili ostati i dalje u zakupu i zahtevati odgovarajuće sniženje 
zakupnine.




Smrt



Član 
599.

U 
slučaju smrti zakupca ili zakupodavca zakup se nastavlja sa njegovim naslednicima 
ako nije drukčije ugovoreno.



Glava 
HII




UGOVOR O DELU



ODELJAК 
1.




Opšte odredbe




Pojam



Član 
600.


Ugovorom o delu poslenik (preduzimač, izvođač radova) obavezuje se da obavi 
određeni posao, kao što je izrada ili opravka neke stvari ili izvršenje nekog 
fizičkog ili intelektualnog rada i sl. 
a naručilac se obavezuje da mu za to plati naknadu.




Odnos sa ugovorom o prodaji



Član 
601.

(1) 
Ugovor kojim se jedna strana obavezuje da izradi određenu pokretnu stvar od svog 
materijala smatra se u sumnji kao ugovor o prodaji.

(2) 
Ali ugovor ostaje ugovor o delu ako se naručilac obavezao dati bitan deo 
materijala potreban za izradu stvari.

(3) U 
svakom slučaju ugovor se smatra ugovorom o delu ako su ugovarači imali u vidu 
naročito poslenikov rad.




Кvalitet poslenikovog materijala



Član 
602.

(1) 
Кad je ugovoreno da poslenik izradi stvar od svog materijala, a nije određen 
kvalitet, poslenik je dužan dati materijal srednjeg kvaliteta.

(2) On 
odgovara naručiocu za kvalitet upotrebljenog materijala isto kao prodavac.



ODELJAК 
2.




Nadzor



Član 
603.


Naručilac ima pravo da vrši nadzor nad obavljanjem posla i daje uputstva kad to 
odgovara prirodi posla, a poslenik je dužan da mu to omogući.



ODELJAК 
3.




Zaključivanje ugovora nadmetanjem




Poziv na nadmetanje o ceni radova



Član 
604.

(1) 
Poziv upućen određenom ili neodređenom broju lica na nadmetanje za izvršenje 
određenih radova, pod određenim uslovima i uz određene garancije, obavezuje 
pozivaoca da zaključi ugovor o tim radovima sa onim koji ponudi najnižu cenu, 
izuzev ako je tu obavezu isključio u pozivu na nadmetanje.

(2) U 
slučaju isključenja obaveze da se zaključi ugovor, poziv na nadmetanje smatra se kao 
poziv zainteresovanima da oni naprave ponude ugovora pod objavljenim uslovima.




Poziv na nadmetanje za umetničko ili tehničko rešenje nameravanih radova



Član 
605.

Poziv 
upućen određenom ili neodređenom broju lica na nadmetanje za umetničko ili 
tehničko rešenje nameravanih radova obavezuje pozivaoca da pod uslovima sadržanim 
u pozivu na nadmetanje zaključi ugovor sa učesnikom u nadmetanju čije rešenje 
prihvati komisija čiji je sastav unapred objavljen, izuzev ako je tu obavezu 
isključio u pozivu na nadmetanje.



ODELJAК 
4.




Obaveze poslenika




Nedostaci materijala



Član 
606.

(1) 
Poslenik je dužan skrenuti pažnju naručiocu na nedostatke materijala koji mu je 
naručilac predao, a koje je primetio ili je morao primetiti, inače će odgovarati 
za štetu.

(2) 
Ako je naručilac zahtevao da se stvar izradi od materijala na čije mu je 
nedostatke poslenik ukazao, poslenik je dužan postupiti po njegovom zahtevu, 
izuzev ako je očigledno da materijal nije podoban za naručeno delo ili ako bi 
izrada od zahtevanog materijala mogla naneti štetu ugledu poslenika, u kom 
slučaju poslenik može raskinuti ugovor.

(3) 
Poslenik je dužan upozoriti naručioca na nedostatke u njegovom nalogu, kao i na 
druge okolnosti za koje je znao ili je morao znati, koje mogu biti od značaja za 
naručeno delo ili za njegovo izvršenje na vreme, inače će odgovarati za štetu.




Obaveza da izvrši delo



Član 
607.

(1) 
Poslenik je dužan izvršiti delo kako je ugovoreno i po pravilima posla.

(2) On 
je dužan izvršiti ga za određeno vreme, a ako ono nije određeno, onda za vreme 
koje je razumno potrebno za takve poslove.

(3) On 
ne odgovara za zadocnjenje nastalo zbog toga što mu naručilac nije predao 
materijal na vreme, ili zbog toga što je tražio izmene, ili što mu nije isplatio 
dužan predujam i uopšte za zadocnjenje nastalo ponašanjem naručioca.




Raskidanje ugovora zbog odstupanja od ugovorenih uslova



Član 
608.

(1) 
Ako se u toku izvršenja dela pokaže da se poslenik ne drži uslova ugovora i 
uopšte da ne radi kako treba, te da će izvršeno delo imati nedostatke, naručilac 
može upozoriti poslenika na to i odrediti mu primeren rok da svoj rad saobrazi 
svojim obavezama.

(2) 
Ako do isteka tog roka poslenik ne postupi po zahtevu naručioca, ovaj može 
raskinuti ugovor i zahtevati naknadu štete.




Raskidanje ugovora pre isteka roka



Član 
609.

(1) 
Ako je rok bitan sastojak ugovora, a poslenik je u tolikom zakašnjenju sa 
započinjanjem ili završavanjem posla da je očigledno da ga neće završiti u roku, 
naručilac može raskinuti ugovor i zahtevati naknadu štete.

(2) On 
to pravo ima i kad rok nije bitan sastojak ugovora, ako zbog takvog zakašnjenja 
naručilac očigledno ne bi imao interesa za ispunjenje ugovora.




Poveravanje izvršenja posla trećem



Član 
610.

(1) 
Ukoliko iz ugovora ili prirode posla ne proizlazi što drugo, poslenik nije dužan 
da posao obavi lično.

(2) 
Poslenik i dalje odgovara naručiocu za izvršenje posla i kad posao ne obavi lično.




Odgovornost za saradnike



Član 
611.


Poslenik odgovara za lica koja su po njegovom nalogu radila na poslu koji je 
preuzeo da izvrši, kao da ga je sam izvršio.




Neposredan zahtev saradnika poslenika od naručioca



Član 
612.

Za 
naplatu svojih potraživanja od poslenika njegovi saradnici mogu se obratiti 
neposredno naručiocu i zahtevati od njega da im isplati ta potraživanja na teret 
svote koju u tom času duguje posleniku, ako su ta potraživanja priznata.




Predaja izrađene stvari naručiocu



Član 
613.

(1) 
Poslenik je dužan predati naručiocu izrađenu ili opravljenu stvar.

(2) 
Poslenik se oslobađa ove obaveze ako stvar koju je izradio ili opravio propadne 
iz uzroka za koji on ne odgovara.



ODELJAК 
5.




Odgovornost za nedostatke




Pregledanje izvršenog dela i obaveštavanje poslenika



Član 
614.

(1) 
Naručilac je dužan pregledati izvršeno delo čim je to po redovnom toku stvari 
moguće i o nađenim nedostacima bez odlaganja obavestiti poslenika.

(2) 
Ako naručilac na poziv poslenika da pregleda i primi izvršeni rad to ne uradi 
bez opravdanog razloga, smatra se da je rad primljen.

(3) 
Posle pregleda i primanja izvršenog rada poslenik više ne odgovara za nedostatke 
koji su se mogli opaziti običnim pregledom, izuzev ako je znao za njih, a nije ih 
pokazao naručiocu.




Skriveni nedostaci



Član 
615.

(1) 
Ako se docnije pokaže neki nedostatak koji se nije mogao otkriti običnim 
pregledom, naručilac se ipak može pozvati na njega, pod uslovom da o njemu 
obavesti poslenika što pre, a najduže u roku od mesec dana od njegovog otkrivanja.

(2) 
Istekom dve godine od prijema obavljenog posla, naručilac se više ne može pozvati 
na nedostatke.




Prestanak prava



Član 
616.

(1) 
Naručilac koji je poslenika na vreme obavestio o nedostacima izvršenog posla ne 
može svoje pravo ostvariti sudskim putem po isteku godine dana od učinjenog 
obaveštenja.

(2) 
Ali i po isteku tog roka naručilac može, ako je o nedostacima blagovremeno 
obavestio poslenika, prigovorom protiv poslenikovog zahteva za isplatu naknada 
istaći svoje pravo na sniženje naknada i na naknadu štete.



Кad 
poslenik gubi pravo da se pozove na prethodne članove



Član 
617.


Poslenik se ne može pozvati na neku odredbu prethodnih članova kad se nedostatak 
odnosi na činjenice koje su mu bile poznate, ili mu nisu mogle ostati nepoznate, 
a nije ih saopštio naručiocu.




Pravo zahtevati uklanjanje nedostataka



Član 
618.

(1) 
Naručilac koji je uredno obavestio poslenika da izvršeni rad ima neki nedostatak 
može zahtevati od njega da nedostatak ukloni i za to mu odrediti primeren rok.

(2) On 
ima pravo i na naknadu štete koju trpi zbog toga.

(3) 
Ako uklanjanje nedostatka zahteva preterane troškove, poslenik može odbiti da ga 
izvrši, ali u tom slučaju naručiocu pripada, po njegovom izboru, pravo na sniženje 
naknade ili raskid ugovora, kao i pravo na naknadu štete.




Raskidanje ugovora u posebnom slučaju



Član 
619.

Кad 
obavljeni posao ima takav nedostatak koji ga čini neupotrebljivim ili je obavljen u 
suprotnosti sa izričitim uslovima ugovora, naručilac može, ne tražeći prethodno 
otklanjanje nedostatka, raskinuti ugovor i zahtevati naknadu štete.




Pravo naručioca u slučaju drugih nedostataka izvršenog posla



Član 
620.

(1) 
Кad izvršeni posao ima nedostatak zbog koga delo nije neupotrebljivo, odnosno kad 
posao nije izvršen u suprotnosti sa izričitim uslovima ugovora, naručilac je 
dužan dopustiti posleniku da nedostatak otkloni.

(2) 
Naručilac može odrediti posleniku primeren rok za otklanjanje nedostatka.

(3) 
Ako poslenik ne otkloni nedostatak do isteka tog roka, naručilac može, po svom 
izboru, izvršiti otklanjanje nedostatka na račun poslenika, ili sniziti naknadu, 
ili raskinuti ugovor.

(4) 
Кad se radi o neznatnom nedostatku, naručilac se ne može koristiti pravom na 
raskid ugovora.

(5) U 
svakom slučaju on ima pravo i na naknadu štete.




Sniženje naknade



Član 
621.


Sniženje naknade vrši se u razmeru između vrednosti izvršenog rada bez nedostatka 
u vreme zaključenja ugovora i vrednosti koju bi imao u to vreme izvršeni rad sa 
nedostatkom.



ODELJAК 
6.




Obaveze naručioca




Obaveza da primi rad



Član 
622.


Naručilac je dužan primiti rad izvršen prema odredbama ugovora i pravilima 
posla.




Određivanje i isplata naknade



Član 
623.

(1) 
Naknada se određuje ugovorom, ako nije određena obaveznom tarifom ili kojim 
drugim obaveznim aktom.

(2) 
Ako naknada nije određena, utvrdiće je sud prema vrednosti rada, prema normalno 
potrebnom vremenu za takav posao, kao i prema uobičajenoj naknadi za tu vrstu 
rada.

(3) 
Naručilac nije dužan isplatiti naknadu pre nego što je pregledao izvršeni rad i 
odobrio ga, izuzev ako je drukčije ugovoreno.

(4) 
Isto važi ako je ugovoreno izvršenje i predaja rada u delovima.




Proračun sa izričitim jemstvom



Član 
624.

(1) 
Ako je naknada ugovorena na osnovu proračuna sa izričitim jemstvom poslenika za 
njegovu tačnost, on ne može da zahteva povećanje naknade čak i ako je u posao 
uložio više rada i ako je izvršenje posla zahtevalo veće troškove nego što je 
bilo predviđeno.

(2) 
Ovim se ne isključuje primena pravila o raskidanju i izmeni ugovora zbog promenjenih 
okolnosti.

(3) 
Ako je naknada ugovorena na osnovu proračuna bez izričitog jemstva poslenika za 
njegovu tačnost, pa se u toku rada prekoračenje proračuna pokaže neizbežnim, 
poslenik mora o tome bez odlaganja obavestiti naručioca, inače gubi svako 
potraživanje zbog povećanih troškova.



ODELJAК 
7.




Rizik



Кad 
je poslenik dao materijal



Član 
625.

(1) U 
slučaju kad je poslenik dao materijal za izradu stvari, a stvar bude oštećena 
ili propadne iz ma kog uzroka pre predaje naručiocu, rizik snosi poslenik, te 
nema pravo na naknadu za dati materijal, kao ni na naknadu za svoj rad.

(2) 
Ako je naručilac pregledao izvršeni rad i odobrio ga, smatra se da mu je stvar 
predata, a da je kod poslenika ostala na čuvanju.

(3) 
Ako je naručilac pao u docnju zbog neprimanja ponuđene stvari, rizik slučajne 
propasti ili oštećenja stvari prelazi na njega.



Кad 
je naručilac dao materijal



Član 
626.

(1) 
Rizik slučajne propasti ili oštećenja stvari snosi naručilac ako je on dao 
materijal za izradu.

(2) U 
tom slučaju, poslenik ima pravo na naknadu samo ako je stvar propala ili bila 
oštećena posle dolaska naručioca u docnju, ili ako se naručilac nije odazvao 
njegovom urednom pozivu da stvar pregleda.




Rizik u slučaju predaje po delovima



Član 
627.

Ako je 
ugovoreno da će naručilac vršiti pregled i prijem pojedinih delova kako budu 
izrađeni, poslenik ima pravo na naknadu za izradu delova koje je naručilac 
pregledao i odobrio, čak i ako bi oni posle toga propali kod njega bez njegove 
krivice.



ODELJAК 
8.




Pravo zaloge



Član 
628.

Radi 
obezbeđenja naplate potraživanja naknade za rad i naknade za utrošeni materijal, 
kao i ostalih potraživanja po osnovu ugovora o delu, poslenik ima pravo zaloge na 
stvarima koje je napravio ili opravio, kao i na ostalim predmetima koje mu je 
predao naručilac u vezi sa njegovim radom, sve dok ih drži i ne prestane 
dragovoljno da ih drži.



ODELJAК 
9.




Prestanak ugovora




Raskid ugovora voljom naručioca



Član 
629.

Sve 
dok naručeni posao nije dovršen naručilac može raskinuti ugovor kad god hoće, 
ali je u tom slučaju dužan isplatiti posleniku ugovorenu naknadu, umanjenu za 
iznos troškova koje ovaj nije učinio, a koje bi bio dužan učiniti da ugovor nije 
raskinut, kao i za iznos zarade koju je ostvario na drugoj strani ili koju je 
namerno propustio da ostvari.



Glava 
HIII




UGOVOR O GRAĐENJU



ODELJAК 
1.




Opšte odredbe




Pojam



Član 
630.

(1) 
Ugovor o građenju je ugovor o delu kojim se izvođač obavezuje da prema određenom 
projektu sagradi u ugovorenom roku određenu građevinu na određenom zemljištu, ili 
da na takvom zemljištu, odnosno na već postojećem objektu izvrši kakve druge 
građevinske radove, a naručilac se obavezuje da mu za to isplati određenu cenu.

(2) 
Ugovor o građenju mora biti zaključen u pismenoj formi.




Građevina



Član 
631.

Pod 
„građevinom”, u smislu ove glave, podrazumevaju se zgrade, brane, mostovi, 
tuneli, vodovodi, kanalizacije, putevi, železničke pruge, bunari i ostali 
građevinski objekti čija izrada zahteva veće i složenije radove.




Nadzor nad radovima i kontrola kvaliteta materijala



Član 
632.


Izvođač je dužan omogućiti naručiocu stalan nadzor nad radovima i kontrolu 
količine i kvaliteta upotrebljenog materijala.




Odstupanje od projekta



Član 
633.

(1) Za 
svako odstupanje od projekta građenja, odnosno ugovorenih radova, izvođač mora 
imati pismenu saglasnost naručioca.

(2) On 
ne može zahtevati povećanje ugovorene cene za radove koje je izvršio bez takve 
saglasnosti.




Hitni nepredviđeni radovi



Član 
634.

(1) 
Nepredviđene radove izvođač može izvesti i bez prethodne saglasnosti naručioca 
ako zbog njihove hitnosti nije bio u mogućnosti da pribavi tu saglasnost.

(2) 
Nepredviđeni radovi su oni čije je preduzimanje bilo nužno zbog osiguranja 
stabilnosti objekta ili radi sprečavanja nastanka štete, a izazvani su 
neočekivanom težom prirodom zemljišta, neočekivanom pojavom vode ili drugim 
vanrednim i neočekivanim događajima.

(3) 
Izvođač je dužan bez odlaganja izvestiti naručioca o ovim pojavama i preduzetim 
merama.

(4) 
Izvođač ima pravo na pravičnu naknadu za nepredviđene radove koji su morali biti 
obavljeni.

(5) 
Naručilac može raskinuti ugovor ako bi usled ovih radova ugovorena cena morala 
biti znatno povećana, o čemu je dužan bez odlaganja obavestiti izvođača.

(6) U 
slučaju raskidanja ugovora, naručilac je dužan isplatiti izvođaču odgovarajući 
deo cene za već izvršene radove, kao i pravičnu naknadu za učinjene neophodne 
troškove.




Cena radova



Član 
635.

Cena 
radova se može odrediti po jedinici mere ugovorenih radova (jedinična cena) ili 
u ukupnom iznosu za ceo objekat (ukupno ugovorena cena).




Izmena cene



Član 
636.

(1) 
Ako ugovorom u pogledu izmene cene nije predviđeno što drugo, izvođač koji je 
svoju obavezu ispunio u predviđenom roku može zahtevati povećanje cene radova ako 
su se u vremenu između zaključenja ugovora i njegovog ispunjenja povećale cene 
elemenata na osnovu kojih je određena cena radova, tako da bi trebalo da ta cena 
bude veća za više od dva procenta.

(2) U 
slučaju da izvođač svojom krivicom nije izveo radove u roku predviđenom 
ugovorom, on može zahtevati povećanje cene radova ako su se u vremenu između 
zaključenja ugovora i dana kad je prema ugovoru trebalo da radovi budu završeni 
povećale cene elemenata na osnovu kojih je određena cena radova, tako da bi 
trebalo da ona, prema novim cenama tih elemenata, bude veća za više od pet 
procenata.

(3) U 
slučajevima iz prethodnih stavova izvođač može zahtevati samo razliku u ceni 
radova koja prelazi dva, odnosno pet procenata.

(4) 
Izvođač se ne može pozivati na povećanje cena elemenata na osnovu kojih je 
određena cena radova, ako je do povećanja cene došlo nakon njegovog dolaska u 
docnju.




Odredba o nepromenljivosti cena



Član 
637.

(1) 
Ako je ugovoreno da se cena radova neće menjati u slučaju da se posle zaključenja 
ugovora povećaju cene elemenata na osnovu kojih je ona određena, izvođač može, i 
pored ovakve odredbe ugovora, zahtevati izmenu cene radova ako su se cene 
elemenata povećale u tolikoj meri da bi trebalo da cena radova bude veća za više 
od deset procenata.

(2) 
Ali, i u ovom slučaju izvođač može zahtevati samo razliku u ceni koja prelazi 
deset procenata, osim ako je do povećanja cene elemenata došlo posle njegovog 
dolaska u docnju.




Raskid ugovora zbog povećane cene



Član 
638.

(1) 
Ako bi u slučajevima iz prethodnih članova ugovorena cena morala biti znatno 
povećana, naručilac može raskinuti ugovor.

(2) U 
slučaju raskida ugovora naručilac je dužan isplatiti izvođaču odgovarajući deo 
ugovorene cene za dotle izvršene radove, kao i pravičnu naknadu za učinjene 
neophodne troškove.




Pravo naručioca da traži sniženje ugovorene cene



Član 
639.

(1) 
Ako su se u vreme između zaključenja ugovora i ispunjenja obaveze izvođača cene 
elemenata na osnovu kojih je određena cena radova snizile za više od dva 
procenta, a radovi su izvršeni u ugovorenom roku, naručilac ima pravo da traži 
odgovarajuće sniženje ugovorene cene radova iznad tog procenta.

(2) 
Ako je ugovorena nepromenljivost cene radova, a oni su izvršeni u ugovorenom 
roku, naručilac ima pravo na sniženje ugovorene cene u slučaju da su se cene 
elemenata na osnovu kojih je određena cena smanjile za toliko da bi cena bila 
niža za više od deset procenata, i to za razliku u ceni preko deset procenata.

(3) U 
slučaju docnje izvođača radova naručilac ima pravo na srazmerno sniženje cene 
radova za svako sniženje cene elemenata na osnovu kojih je cena radova određena.



ODELJAК 
2.




Ugovor o građenju sa posebnom odredbom



Član 
640.

(1) 
Ako ugovor o građenju sadrži odredbu 
„ključ 
u ruke” 
ili neku drugu sličnu odredbu izvođač se samostalno obavezuje da izvrši skupa 
sve radove potrebne za izgradnju i upotrebu određenog celovitog objekta.

(2) U 
tom slučaju ugovorena cena obuhvata i vrednost svih nepredviđenih radova i 
viškova radova, a isključuje uticaj manjkova radova na ugovorenu cenu.

(3) 
Ako u ugovoru „ključ u ruke” učestvuje kao ugovorna strana više izvođača, njihova 
odgovornost prema naručiocu je solidarna.



ODELJAК 
3.




Odgovornost za nedostatke




Primena pravila ugovora o delu



Član 
641.


Ukoliko u ovoj glavi nije drukčije određeno, za odgovornost za nedostatke 
građevine primenjuju se odgovarajuće odredbe ugovora o delu.




Prelazak prava iz odgovornosti za nedostatke



Član 
642.

Prava 
naručioca prema izvođaču zbog nedostatka građevine prelaze i na sve docnije 
sticaoce građevine ili njenog dela ali s tim da docnijim sticaocima ne teče novi 
rok za obaveštenje i tužbu, već im se uračunava rok prethodnika.




Posebna prava nosioca stanarskog prava



Član 
643.


Nosilac stanarskog prava na stan u društvenoj svojini ima pravo da zahteva od 
izvođača otklanjanje nedostataka u granicama njegove odgovornosti za nedostatke 
građevine prema naručiocu.



ODELJAК 
4.




Odgovornost izvođača i projektanta za solidnost građevine



U 
čemu se sastoji



Član 
644.

(1) 
Izvođač odgovara za nedostatke u izradi građevine koji se tiču njene solidnosti, 
ukoliko bi se ti nedostaci pokazali za vreme od deset godina od predaje i 
prijema radova.

(2) 
Izvođač odgovara i za nedostatke zemljišta na kome je podignuta građevina, koji 
bi se pokazali za vreme od deset godina od predaje i prijema radova, osim ako je 
specijalizovana organizacija dala stručno mišljenje da je zemljište podobno za 
građenje, a u toku građenja se nisu pojavile okolnosti koje dovode u sumnju 
osnovanost stručnog mišljenja.

(3) 
Isto važi i za projektanta ako nedostatak građevine potiče od nekog nedostatka u 
planu.

(4) 
Oni su odgovorni prema odredbama prethodnih stavova ne samo naručiocu, nego i 
svakom drugom sticaocu građevine.

(5) 
Ova njihova odgovornost ne može se ugovorom ni isključiti ni ograničiti.





NAPOMENA IZDAVAČA: U stavu (1) člana 644, zbog smisla rečenice, izdavač je, 



i bez formalnopravno izvršene ispravke od strane zakonodavca,
umesto reči 
„solidarnosti“ upisao reč „solidnosti“, jer je očigledno da je reč o 
slučajnoj omaški zakonodavca.





Dužnost obaveštavanja i gubitak prava



Član 
645.

(1) 
Naručilac ili drugi sticalac dužan je o nedostacima obavestiti izvođača i 
projektanta u roku od šest meseci od kad je nedostatak ustanovio, inače gubi 
pravo da se pozove na njega.

(2) 
Pravo naručioca ili drugog sticaoca prema izvođaču, odnosno projektantu po 
osnovu njihove odgovornosti za nedostatke prestaje za godinu dana računajući od 
dana kad je naručilac, odnosno sticalac obavestio projektanta, odnosno izvođača 
o nedostatku.




Smanjenje i isključenje odgovornosti



Član 
646.

(1) 
Izvođač se ne oslobađa odgovornosti ako je šteta nastala zbog toga što je pri 
izvođenju određenih radova postupao po zahtevima naručioca.

(2) 
Ali, ako je pre izvršenja određenog rada po zahtevu naručioca upozorio ovog na 
opasnost od štete, njegova odgovornost se smanjuje, a prema okolnostima konkretnog 
slučaja može se i isključiti.




Regresi



Član 
647.

(1) 
Кad su za štetu odgovorni izvođač i projektant, 
odgovornost svakog od njih određuje se prema veličini njegove krivice.

(2) 
Projektant koji je izradio projekat građevine i kome je poveren nadzor nad 
izvršenjem planiranih radova odgovara i za nedostatke u izvršenim radovima 
nastale krivicom izvođača ako ih je mogao opaziti normalnim i razumnim 
nadgledanjem radova, ali ima pravo zahtevati od izvođača odgovarajuću naknadu.

(3) 
Izvođač koji je naknadio štetu nastalu usled nedostatka u izvršenim radovima ima 
pravo zahtevati naknadu od projektanta u meri u kojoj nedostaci u izvršenim 
radovima potiču od nedostataka u projektu.

(4) 
Кad je za nedostatak odgovorno lice kome je izvođač poverio obavljanje jednog 
dela posla, izvođač, ako hoće da od njega zahteva naknadu, mora da ga obavesti o 
postojanju nedostatka u roku od dva meseca, računajući od dana kad je on sam 
obavešten od naručioca o istom nedostatku.



Glava 
HIV




PREVOZ



ODELJAК 
1.




Opšte odredbe




Pojam 



Član 
648.

(1) 
Ugovorom o prevozu obavezuje se prevozilac da preveze na određeno mesto neko 
lice ili neku stvar, a putnik, odnosno pošiljalac se obavezuje da mu za to 
isplati određenu naknadu.

(2) 
Кao prevozilac, u smislu ovog zakona, smatra se kako lice koje se bavi prevozom 
kao svojim redovnim poslovanjem, tako i svako drugo lice koje se ugovorom obaveže 
da izvrši prevoz uz naknadu.




Obaveze prevozioca u linijskom prevozu



Član 
649.

(1) 
Prevozilac koji obavlja prevoz na određenoj liniji (linijski prevoz) dužan je da 
redovno i uredno održava objavljenu liniju.

(2) On 
je dužan da primi na prevoz svako lice i svaku stvar koji ispunjavaju uslove 
određene u objavljenim opštim uslovima.

(3) 
Ako redovna prevozna sredstva prevozioca nisu dovoljna za izvršenje svih 
zahtevanih prevoza, prvenstvo imaju lica ili stvari za koje je to posebnim 
propisima predviđeno, a dalje prvenstvo se određuje prema redu zahteva, s tim da 
se između istovremenih zahteva prvenstvo određuje prema većoj dužini prevoza.




Odustanak od ugovora



Član 
650.

(1) 
Pošiljalac, odnosno putnik može odustati od ugovora pre nego što počne njegovo 
izvršenje, ali je dužan naknaditi štetu koju bi prevozilac pretrpeo usled toga.

(2) 
Кad prevozilac sa započinjanjem prevoza kasni toliko da druga strana više nema 
interesa za ugovoreni prevoz, ili kad prevozilac neće ili ne može da izvrši 
ugovoreni prevoz, druga strana može odustati od ugovora i tražiti da se vrati 
plaćena naknada za prevoz.




Visina naknade za prevoz



Član 
651.

(1) 
Ako je visina naknade za prevoz određena tarifom ili kojim drugim objavljenim 
obaveznim aktom ne može se ugovoriti veća naknada.

(2) 
Ako iznos naknade za prevoz nije određen tarifom ili kojim drugim objavljenim 
obaveznim aktom, a ni ugovorom prevozilac ima pravo na uobičajenu naknadu za tu 
vrstu prevoza.

(3) U 
ostalom, shodno se primenjuju odredbe o naknadi sadržane u glavi ovog zakona o 
ugovoru o delu.




Ograničenje primene odredbi 
ove glave



Član 
652.


Odredbe ove glave primenjuju se na sve vrste prevoza, ako zakonom za pojedine 
vrste nije drukčije određeno.



ODELJAК 
2.




Ugovor o prevozu stvari




Odsek 1.




OPŠTE ODREDBE




Predaja stvari



Član 
653.


Prevozilac je dužan da stvar koju je primio u cilju prevoza preda na određenom 
mestu pošiljaocu ili određenom licu (primaocu).



O 
čemu pošiljalac treba da obavesti prevozioca



Član 
654.

(1) 
Pošiljalac je dužan obavestiti prevozioca o vrsti pošiljke i o njenoj sadržini i 
količini, i saopštiti mu kuda pošiljka treba da bude prevezena, ime i adresu 
primaoca pošiljke, svoje ime i svoju adresu, kao i sve drugo što je potrebno da 
bi prevozilac mogao ispuniti svoje obaveze bez odlaganja i smetnji.

(2) 
Кad se u pošiljci nalaze dragocenosti, hartije od vrednosti ili druge skupocene 
stvari, pošiljalac je dužan obavestiti o tome prevozioca u času njihove predaje na 
prevoz i saopštiti mu njihovu vrednost.

(3) 
Кad se radi o prevozu opasne stvari ili stvari za koju su potrebni posebni 
uslovi prevoza, pošiljalac je dužan da o tome obavesti prevozioca na vreme tako 
da bi on mogao preduzeti odgovarajuće posebne mere.

(4) 
Ako pošiljalac ne da prevoziocu podatke iz st. 1. i 3. ovog člana ili mu ih da 
pogrešno, odgovara za štetu koja bi usled toga nastala.




Tovarni list



Član 
655.

(1) 
Ugovarači se mogu sporazumeti da se o pošiljci predatoj na prevoz sačini tovarni 
list.

(2) 
Tovarni list treba da sadrži: ime i adresu pošiljaoca i prevozioca, vrstu, 
sadržaj i količinu pošiljke, kao i vrednost dragocenosti i drugih skupocenih 
stvari, mesto opredeljenja, iznos naknade za prevoz, odnosno zabelešku da je 
naknada plaćena unapred, odredbu o svoti kojom je pošiljka opterećena, mesto i 
dan izdavanja tovarnog lista.

(3) U 
tovarni list mogu biti unesene i druge odredbe ugovora o prevozu.

(4) 
Tovarni list mora biti potpisan od oba ugovarača.

(5) 
Tovarni list može sadržati odredbu „po naredbi” ili glasiti na donosioca.




Ugovor o prevozu i tovarni list



Član 
656.


Postojanje i punovažnost ugovora o prevozu nezavisni su od postojanja tovarnog 
lista i njegove tačnosti.




Potvrda o prijemu za prevoz



Član 
657.

Ako 
nije izdat tovarni list, pošiljalac može zahtevati od prevozioca da mu izda 
potvrdu o prijemu pošiljke za prevoz sa podacima koje treba da sadrži tovarni 
list.




Odsek 2.




ODNOS POŠILJAOCA I PREVOZIOCA




Pakovanje



Član 
658.

(1) 
Pošiljalac je dužan upakovati stvari na propisani ili uobičajeni način kako ne bi 
došlo do nastanka kakve štete ili ugrožavanja sigurnosti ljudi ili dobara.

(2)


Prevozilac 
je 
dužan skrenuti pažnju pošiljaocu na nedostatke pakovanja koji se mogu opaziti, 
inače odgovara za oštećenje pošiljke koje bi se desilo zbog tih nedostataka.

(3) 
Ali prevozilac ne odgovara za oštećenje pošiljke ako je pošiljalac, iako mu je 
skrenuta pažnja na nedostatke pakovanja, zahtevao da prevozilac primi pošiljku na 
prevoz sa tim nedostacima.

(4) 
Prevozilac je dužan odbiti pošiljku ako su nedostaci u njenom pakovanju takvi da 
može biti ugrožena sigurnost lica ili dobara ili prouzrokovana kakva šteta.

(5) Za 
štetu koju zbog nedostatka u pakovanju pretrpe treća lica za vreme dok se stvar 
nalazi kod prevozioca, odgovara prevozilac, a on ima pravo zahtevati naknadu od 
pošiljaoca.




Naknada za prevoz i troškovi u vezi sa prevozom



Član 
659.

(1) 
Pošiljalac je dužan isplatiti prevoziocu naknadu za prevoz i troškove u vezi sa 
prevozom.

(2) 
Ako u tovarnom listu nije navedeno da pošiljalac plaća naknadu za prevoz i ostale 
troškove u vezi sa prevozom, pretpostavlja se da je pošiljalac uputio prevozioca 
da ih naplati od primaoca.




Raspolaganje pošiljkom



Član 
660.

(1) 
Pošiljalac može raspolagati pošiljkom i menjati naloge sadržane u ugovoru, te može 
naložiti prevoziocu da obustavi dalji prevoz pošiljke, da mu pošiljku vrati, da je 
preda drugom primaocu ili da je uputi u neko drugo mesto.

(2) 
Pravo pošiljaoca da menja naloge prestaje posle prispeća pošiljke 
u mesto opredeljenja kad prevozilac preda primaocu tovarni list, ili kad 
prevozilac pozove primaoca da preuzme pošiljku, ili kad primalac sam zatraži njenu 
predaju.

(3) 
Ako je izdat tovarni list po naredbi, odnosno na donosioca, prava pošiljaoca iz 
prethodnog stava pripadaju isključivo imaocu tovarnog lista.

(4) 
Ovlašćeno lice koje se posluži pravom da daje nove naloge prevoziocu, dužno je 
da mu naknadi troškove i štetu koje je imao zbog toga, kao i da mu na njegov 
zahtev pruži jemstvo da će mu troškovi i šteta biti naknađeni.




Pravac prevoza



Član 
661.

(1) 
Prevozilac je dužan izvršiti prevoz ugovorenim putem.

(2) 
Ako nije ugovoreno kojim putem treba da se izvrši prevoz, prevozilac je dužan 
izvršiti ga onim putem koji najviše odgovara interesima pošiljaoca.




Smetnje pri izvršenju prevoza



Član 
662.

(1) 
Prevozilac je dužan obaveštavati pošiljaoca o svim okolnostima koje bi bile od 
uticaja na izvršenje prevoza i postupiti po uputstvima koje od njega dobije.

(2) 
Prevozilac nije dužan postupiti po uputstvima pošiljaoca čije bi izvršenje moglo 
ugroziti sigurnost lica ili dobara.

(3) 
Ako bi slučaj bio takav da se ne bi mogla čekati pošiljaočeva uputstva, 
prevozilac je dužan postupiti kako bi postupio dobar privrednik, odnosno dobar 
domaćin u istoj situaciji, i o tome obavestiti pošiljaoca i tražiti njegova dalja 
uputstva.

(4) 
Prevozilac ima pravo na naknadu troškova koje je imao zbog smetnji nastalih bez 
njegove krivice.




Naknada u slučaju prekida prevoza



Član 
663.

(1) 
Ako je prevoz prekinut, iz nekog uzroka za koji odgovara prevozilac, on ima 
pravo na srazmeran deo naknade za izvršeni prevoz, ali je dužan naknaditi štetu 
koja bi nastala za drugu stranu usled prekida prevoza.

(2) 
Ako je prevoz prekinut iz nekog uzroka za koji ne odgovara niko od 
zainteresovanih lica, prevozilac ima pravo na razliku između ugovorene naknade 
za prevoz i troškova prevoza od mesta gde je prevoz prekinut do mesta 
opredeljenja.

(3) 
Prevozilac nema pravo ni na deo naknade ako u toku prevoza pošiljka propadne 
usled više sile.



Кad 
pošiljka ne može da bude predata



Član 
664.

(1) 
Ako primalac ne može da bude obavešten o prispeću pošiljke, ili odbije da je 
primi, i uopšte ako pošiljka ne može da bude predata, ili ako primalac ne isplati 
prevoziocu dužnu naknadu i ostale svote koje terete pošiljku, prevozilac je dužan 
obavestiti o tome pošiljaoca, tražiti od njega uputstva i preduzeti za njegov račun 
potrebne mere za čuvanje stvari.

(2) 
Ako u primerenom roku ovlašćeno lice ne preduzme ništa sa pošiljkom, prevozilac 
ima pravo da je proda prema pravilima o prodaji dugovane stvari u slučaju docnje 
poverioca, i da naplati svoja potraživanja iz postignute cene, a ostatak je dužan 
položiti kod suda za ovlašćeno lice.




Odgovornost prevozioca prema pošiljaocu



Član 
665.

Ako je 
prevozilac predao pošiljku primaocu, a nije naplatio od njega svotu kojom je bila 
opterećena, dužan je isplatiti tu svotu pošiljaocu, ali ima pravo da traži 
naknadu od primaoca.




Odsek 3.




ODNOS PREVOZIOCA I PRIMAOCA




Obaveštavanje primaoca o prispeću pošiljke



Član 
666.

(1) 
Prevozilac je dužan obavestiti primaoca bez odlaganja da je pošiljka prispela, 
staviti mu je na raspolaganje kako je ugovoreno i podneti mu tovarni list ako je 
izdat.

(2) U 
slučaju kad je izdat tovarni list po naredbi ili na donosioca, on je dužan 
postupati po prethodnom stavu samo ako je u tovarnom listu označeno lice u mestu 
opredeljenja koje treba obavestiti da je pošiljka prispela.




Predaja pošiljke kad je izdat duplikat tovarnog lista



Član 
667.


Prevozilac može odbiti da preda pošiljku ako mu se istovremeno ne preda duplikat 
tovarnog lista na kome je primalac potvrdio da mu je pošiljka predata.




Pravo primaoca da zahteva predaju pošiljaka



Član 
668.

(1) 
Primalac može vršiti prava iz ugovora o prevozu prema prevoziocu i od njega 
zahtevati da mu preda tovarni list i pošiljku tek pošto ona prispe u mesto 
opredeljenja.

(2) 
Prevozilac je dužan na zahtev primaoca predati mu pošiljku pre nego što ona 
prispe u mesto opredeljenja, samo ako je na to ovlašćen od pošiljaoca.

(3) 
Primalac može vršiti prava iz ugovora o prevozu i zahtevati od prevozioca 
predaju pošiljke samo ako ispuni uslove predviđene u ugovoru o prevozu.




Utvrđivanje istovetnosti i stanja pošiljke



Član 
669.

(1) 
Ovlašćeno lice ima pravo zahtevati da se zapisnički utvrdi istovetnost pošiljke 
i, ako je pošiljka oštećena, u čemu se sastoji oštećenje.

(2) 
Ako se utvrdi da pošiljka nije ona koja je bila predata prevoziocu, ili da je 
oštećenje veće nego što je prevozilac tvrdio, troškove utvrđivanja snosi 
prevozilac.




Obaveza primaoca da isplati naknadu za prevoz



Član 
670.

(1) 
Preuzimanjem pošiljke i tovarnog lista, ako je izdat, primalac se obavezuje da 
isplati prevoziocu naknadu za prevoz, ako nije što drugo određeno u ugovoru o 
prevozu ili u tovarnom listu, kao i da mu isplati svote kojima je pošiljka 
opterećena.

(2) 
Ako primalac smatra da nije dužan isplatiti prevoziocu onoliko koliko ovaj 
zahteva, on može vršiti prava iz ugovora samo ako kod suda položi sporni iznos.




Odsek 4.




ODGOVORNOST PREVOZIOCA ZA GUBITAК, OŠTEĆENJE I ZADOCNJENJE POŠILJКE




Gubitak ili oštećenje pošiljke



Član 
671.

(1) 
Prevozilac odgovara za gubitak ili oštećenje pošiljke koji bi se dogodili od časa 
preuzimanja do njene predaje, osim ako su prouzrokovani radnjom ovlašćenog lica, 
svojstvima pošiljke, ili stranim uzrocima koji se nisu mogli predvideti, ni 
izbeći ili otkloniti.

(2) 
Ništave su odredbe ugovora o prevozu, opštih uslova prevoza, tarifa ili kog 
drugog opšteg akta, kojima se ova odgovornost smanjuje.

(3) 
Ali je punovažna odredba kojom se unapred određuje najviši iznos naknade, pod 
uslovom da nije u očiglednoj nesrazmeri sa štetom.

(4) 
Ovo ograničenje iznosa naknade ne važi ako je štetu prevozilac prouzrokovao 
namerno ili krajnjom nepažnjom.

(5) 
Ako drukčije nije ugovoreno visina naknade određuje se prema tržišnoj ceni 
pošiljke u vreme i mestu predaje za prevoz.




Gubitak ili oštećenje pošiljke skupocenih stvari



Član 
672.

(1) U 
slučaju gubitka ili oštećenja pošiljke u kojoj su se nalazile dragocenosti, 
hartije od vrednosti ili druge skupocene stvari, prevozilac je dužan naknaditi 
tako nastalu štetu samo ako je prilikom predaje stvari na prevoz bio obavešten o 
prirodi tih stvari i njihovoj vrednosti, ili ako je štetu prouzrokovao namerno 
ili krajnjom nepažnjom.

(2) 
Ako su se sa navedenim stvarima u pošiljci nalazile i druge stvari, za njihov 
gubitak ili oštećenje prevozilac odgovara po opštim pravilima o odgovornosti 
prevozioca.




Vraćanje plaćene naknade za prevoz



Član 
673.

U 
slučaju potpunog gubitka pošiljke prevozilac je, pored naknade štete, dužan da 
pošiljaocu vrati naknadu za prevoz ako je ista plaćena.



Кad 
primalac preuzme pošiljku bez prigovora



Član 
674.

(1) 
Кad primalac preuzme pošiljku bez prigovora i isplati prevoziocu njegova 
potraživanja, prestaje odgovornost prevozioca, izuzev ako je oštećenje zapisnički 
utvrđeno pre preuzimanja pošiljke.

(2) 
Prevozilac ostaje odgovoran za oštećenja pošiljke koja se nisu mogla opaziti u 
času predaje, ako ga je primalac obavestio o tim oštećenjima odmah po njihovom 
otkrivanju, ali ne docnije od osam dana od predaje.

(3) 
Prevozilac se ne može pozivati na odredbe prethodnih stavova, ako je oštećenje 
prouzrokovao namerno ili krajnjom nepažnjom.




Odgovornost prevozioca za zadocnjenje



Član 
675.


Prevozilac odgovara za štetu nastalu zbog zadocnjenja, izuzev ako je zadocnjenje 
prouzrokovano nekom činjenicom koja isključuje njegovu odgovornost za gubitak ili 
oštećenje stvari.




Odgovornost za pomoćnike



Član 
676.


Prevozilac odgovara za lica koja
su po njegovom nalogu radila na izvršenju 
prevoza.




Odsek 5.




UČEŠĆE VIŠE PREVOZILACA U PREVOZU POŠILJКE



Кad 
oni odgovaraju solidarno



Član 
677.

(1) 
Prevozilac koji poveri nekom drugom prevoziocu potpuno ili delimično izvršenje 
prevoza pošiljke koju je primio na prevoz, ostaje i dalje odgovoran za njen prevoz 
od njenog prijema do predaje, ali ima pravo na naknadu od prevozioca kome je 
pošiljku poverio.

(2) 
Ako drugi prevozilac od prvog prevozioca preuzme sa pošiljkom i tovarni list, on 
postaje ugovorna strana u ugovoru o prevozu, sa pravima i dužnostima solidarnog 
dužnika i solidarnog poverioca, čiji su udeli srazmerni njegovom učešću u 
prevozu.

(3) 
Isto važi i kad se za izvršenje prevoza neke pošiljke obaveže jednim istim 
ugovorom više prevozilaca koji će učestvovati u prevozu jedan za drugim.

(4) 
Svaki od više prevozilaca ima pravo zahtevati da se utvrdi stanje pošiljke u času 
kad mu se predaje radi izvršenja njegovog dela prevoza.

(5) 
Solidarni prevozioci učestvuju u snošenju štete srazmerno njihovim udelima u 
prevozu, izuzev onog koji dokaže da šteta nije nastala dok je on prevozio 
pošiljku.

(6) 
Prigovori učinjeni kasnijem prevoziocu dejstvuju 
i 
prema svim ranijim.




Podeljena odgovornost prevozilaca



Član 
678.

Кad u 
izvršenju prevoza iste pošiljke učestvuju jedan za drugim nekoliko prevozilaca 
koje je odredio pošiljalac, svaki od njih odgovara samo za svoj deo prevoza.




Odsek 6.




PRAVO ZALOGE



Кad 
prevozilac ima pravo zaloge



Član 
679.

(1) 
Radi obezbeđenja naplate naknade za prevoz i nužnih troškova koje je učinio u 
vezi sa prevozom, prevozilac ima pravo zaloge na stvarima koje su mu predate 
radi prevoza i u vezi sa prevozom, dok ih drži ili dok ima u rukama ispravu 
pomoću koje može raspolagati njima.

(2) 
Кad je u izvršenju prevoza učestvovalo više prevozilaca jedan za drugim, njihova 
potraživanja u vezi sa izvršenjem prevoza obezbeđena su takođe ovom zalogom, i 
poslednji prevozilac je dužan, ako tovarni list ne sadrži što drugo, naplatiti 
sva potraživanja po tovarnom listu.

(3) 
Potraživanja ranijeg prevozioca, kao i njegovo pravo zaloge, prelaze po samom 
zakonu na docnijeg prevozioca koji mu je isplatio ta potraživanja.

(4) To 
isto važi i ako prevozilac isplati otpremnikova potraživanja.




Sukob založnih prava



Član 
680.

(1) 
Кad pored založnog prava prevozioca postoje na istoj stvari istovremeno založna 
prava komisionara, otpremnika i skladištara, prvenstvo naplate imaju potraživanja 
ma kog od ovih poverilaca nastala otpremom ili prevozom, i to obratno redu kojim 
su nastala.

(2) 
Ostala potraživanja komisionara i skladištara, kao i potraživanja otpremnika i 
prevozioca nastala davanjem predujmova, naplaćuju se tek po isplati 
potraživanja 
navedenih u prethodnom stavu, i to po redu kojim su nastala.



ODELJAК 
3.




Ugovor o prevozu lica




Opšta odredba



Član 
681.


Prevozilac je dužan da prevoz lica izvrši bezbedno onim prevoznim sredstvom koje 
je određeno ugovorom o prevozu i uz one uslove udobnosti i higijene koji se 
prema vrsti odnosnog prevoznog sredstva i udaljenosti puta smatraju neophodnim.




Pravo putnika na određeno mesto



Član 
682.


Prevozilac je dužan dati putniku ono mesto i u onom prevoznom sredstvu, kako je 
ugovoreno.




Odgovornost prevozioca za zadocnjenje



Član 
683.

(1) 
Prevozilac je dužan prevesti putnika do određenog mesta na vreme.

(2) On 
odgovara za štetu koju bi putnik pretrpeo zbog zadocnjenja, izuzev ako je do 
zadocnjenja došlo iz uzroka koji nije mogao otkloniti ni pažnjom stručnjaka.




Odgovornost prevozioca za sigurnost putnika



Član 
684.

(1) 
Prevozilac odgovara za sigurnost putnika od početka do završetka prevoza, kako u 
slučaju prevoza uz naknadu, tako i u slučaju besplatnog prevoza, te je dužan 
naknaditi štetu koja nastane oštećenjem zdravlja, povredom ili smrću putnika, 
izuzev ako je prouzrokovana radnjom putnika ili stranim uzrokom koji se nije 
mogao predvideti ni izbeći ili otkloniti.

(2) 
Ništave su odredbe ugovora, kao i opštih uslova prevoza, tarifa ili kog drugog 
opšteg akta, kojima se ova odgovornost smanjuje.




Odgovornost za prtljag predat na prevoz i za ostale stvari



Član 
685.

(1) 
Prtljag koji mu je putnik predao, prevozilac je dužan prevesti u isto vreme kad i 
putnika i predati mu ga po završetku prevoza.

(2) Za 
gubitak i oštećenje prtljaga koji mu je putnik predao, prevozilac odgovara prema 
odredbama za prevoz stvari.

(3) Za 
oštećenje stvari koje putnik drži sa sobom, prevozilac odgovara prema opštim 
pravilima o odgovornosti.



Glava 
HV




UGOVOR O LICENCI



ODELJAК 
1.




Opšte odredbe




Pojam



Član 
686.


Ugovorom o licenci obavezuje se davalac licence da sticaocu licence ustupi, u 
celini ili delimično, pravo iskorišćavanja pronalaska, tehničkog znanja i iskustva, 
žiga, uzorka ili modela, a sticalac licence se obavezuje da mu za to plati 
određenu naknadu.




Forma



Član 
687.

Ugovor 
o licenci mora biti zaključen u pismenoj formi.




Trajanje licence



Član 
688.


Licenca za iskorišćavanje patentiranog pronalaska uzorka ili modela ne može biti 
zaključena za vreme duže od trajanja zakonske zaštite tih prava.




Isključiva licenca



Član 
689.

(1) 
Ugovorom o licenci sticalac licence stiče isključivo pravo iskorišćavanja predmeta 
licence samo ako je to izričito ugovoreno (isključiva licenca).

(2) 
Ostale mogućnosti iskorišćavanja predmeta licence zadržava davalac licence.

(3) 
Ako u ugovoru o licenci nije naznačeno o kakvoj je licenci reč, smatra se da mu 
je data neisključiva licenca.




Prostorno ograničenje prava iskorišćavanja



Član 
690.

(1) 
Pravo iskorišćavanja predmeta licence može biti prostorno ograničeno samo ako to 
nije protivno propisima o jedinstvenom jugoslovenskom tržištu.

(2) 
Ako ugovorom o licenci nije prostorno ograničeno pravo iskorišćavanja predmeta 
licence, smatra se da je licenca prostorno neograničena.



ODELJAК 
2.




Obaveze davaoca licence




Predaja predmeta licence



Član 
691.

(1) 
Davalac licence je dužan da sticaocu licence u određenom roku preda predmet 
licence.

(2) 
Davalac licence je dužan da sticaocu licence preda i tehničku 
dokumentaciju potrebnu za praktičnu primenu predmeta licence.




Davanje uputstva i obaveštenja



Član 
692.


Davalac licence je dužan da sticaocu licence daje sva uputstva i obaveštenja koja 
su potrebna za uspešno iskorišćavanje predmeta licence.




Obaveza garantovanja



Član 
693.


Davalac licence garantuje sticaocu licence tehničku izvodljivost i tehničku 
upotrebljivost predmeta licence.




Jemstvo



Član 
694.

(1) 
Davalac licence jemči da pravo iskorišćavanja koje je predmet ugovora pripada 
njemu, da na njemu nema tereta i da nije ograničeno u korist nekog trećeg.

(2) 
Ako je predmet ugovora isključiva licenca, davalac licence jemči da pravo 
iskorišćavanja nije ustupio drugome, ni potpuno ni delimično.

(3) 
Davalac licence je dužan čuvati i braniti pravo ustupljeno sticaocu licence od 
svih zahteva trećih lica.




Obaveza davaoca isključive licence



Član 
695.

Ako je 
ugovorena isključiva licenca, davalac licence ne može ni u kom vidu sam 
iskorišćavati predmet licence, niti njegove pojedine delove, niti to poveriti 
nekom drugom u granicama prostornog važenja licence.



ODELJAК 
3.




Obaveze sticaoca licence




Iskorišćavanje predmeta licence



Član 
696.


Sticalac licence je dužan iskorišćavati predmet licence na ugovoreni način, u 
ugovorenom obimu i u ugovorenim granicama.




Кorišćenje naknadnih usavršavanja



Član 
697.

Ako 
zakonom ili ugovorom nije drukčije određeno, sticalac licence nije ovlašćen da 
iskorišćava naknadna usavršavanja predmeta licence.




Čuvanje predmeta licence u tajnosti



Član 
698.

Ako 
predmet licence sačinjava nepatentirani pronalazak ili tajno tehničko znanje i 
iskustvo, sticalac licence je dužan da ga čuva u tajnosti.




Кvalitet



Član 
699.

(1) 
Ako je uz licencu za proizvodnju ustupljena i licenca za upotrebu žiga, sticalac 
licence može stavljati u promet robu sa tim žigom samo ako je njen kvalitet isti 
kao što je kvalitet robe koju proizvodi davalac licence.

(2) 
Suprotan sporazum nema pravno dejstvo.




Obeležavanje



Član 
700.


Sticalac licence je dužan robu obeležiti oznakom o proizvodnji po licenci.




Naknada



Član 
701.


Sticalac licence je dužan isplatiti davaocu licence ugovorenu naknadu u vreme i 
na način kako je to određeno ugovorom.




Podnošenje izveštaja



Član 
702.

Ako se 
naknada određuje u zavisnosti od obima iskorišćavanja predmeta licence, sticalac 
licence je dužan podneti davaocu licence izveštaj o obimu iskorišćavanja i 
izvršiti obračun naknade svake godine, ako ugovorom nije za to određen kraći 
rok.




Izmena ugovorene naknade



Član 
703.

Ako je 
ugovorena naknada postala očigledno nesrazmerna u odnosu na prihod koji sticalac 
licence ima od iskorišćavanja predmeta licence, zainteresovana strana može 
zahtevati izmenu ugovorene naknade.



ODELJAК 
4.




Podlicenca



Кad 
se može dati



Član 
704.

(1) 
Sticalac isključive licence može pravo iskorišćavanja predmeta licence ustupiti 
drugome (podlicenca).

(2) 
Ugovorom se može predvideti da sticalac licence ne može dati drugome podlicencu, 
ili mu je ne može dati bez dozvole davaoca licence.




Кad davalac može odbiti dozvolu



Član 
705.

Кad je 
za davanje podlicence potrebna dozvola davaoca licence, ovaj je može odbiti 
sticaocu isključive licence samo iz ozbiljnih razloga.




Otkaz zbog nedozvoljene podlicence



Član 
706.


Davalac licence može otkazati ugovor o licenci bez otkaznog roka ako je 
podlicenca data bez njegove dozvole, kad je ova prema zakonu ili prema ugovoru 
potrebna.




Neposredan zahtev davaoca licence



Član 
707.

(1) 
Ugovorom o podlicenci ne stvara se nikakav poseban pravni odnos između sticaoca 
podlicence i davaoca licence, čak ni kad je davalac licence dao potrebnu dozvolu 
za zaključenje podlicence.

(2) 
Ali, davalac licence može, radi naplate svojih potraživanja od sticaoca licence 
nastalih iz licence, zahtevati neposredno od sticaoca podlicence isplatu iznosa 
koje ovaj duguje davaocu podlicence po osnovu podlicence.



ODELJAК 
5.




Prestanak ugovora




Protek određenog vremena



Član 
708.

Ugovor 
o licenci zaključen na određeno vreme prestaje samim protekom vremena za koje je 
zaključen, 
te nije potrebno da bude otkazan.




Prećutno obnavljanje licence



Član 
709.

(1) 
Кad po proteku vremena za koje je ugovor o licenci bio zaključen sticalac licence 
produži da iskorišćava predmet licence, a davalac licence se tome ne protivi, 
smatra se da je zaključen nov ugovor o licenci neodređenog trajanja, pod istim 
uslovima kao i prethodni.

(2) 
Obezbeđenja koja su treća lica dala za prvu licencu prestaju sa protekom vremena 
za koje je bila zaključena.




Otkaz



Član 
710.

(1) 
Ugovor o licenci čije trajanje nije određeno prestaje otkazom koji svaka strana 
može dati drugoj, poštujući određeni otkazni rok.

(2) 
Ako otkazni rok nije ugovorom određen, iznosi šest meseci, s tim što davalac 
licence ne može otkazati ugovor tokom prve godine njegovog važenja.




Smrt, stečaj i redovna likvidacija



Član 
711.

(1) U 
slučaju smrti davaoca licence, licenca se nastavlja sa njegovim naslednicima, 
ako drukčije nije ugovoreno.

(2) U 
slučaju smrti sticaoca licence, licenca se nastavlja sa njegovim naslednicima koji 
produžavaju njegovu delatnost.

(3) U 
slučaju stečaja ili redovne likvidacije sticaoca licence davalac licence može 
raskinuti ugovor.



Glava 
HVI




OSTAVA



ODELJAК 
1.



O 
ostavi uopšte




Odsek 1.




OPŠTE ODREDBE




Pojam



Član 
712.

(1) 
Ugovorom o ostavi obavezuje se ostavoprimac da primi stvar od ostavodavca, da je 
čuva i da je vrati kad je ovaj bude zatražio.

(2) 
Predmet ostave mogu biti samo pokretne stvari.




Ostava tuđe stvari



Član 
713.

(1) 
Ugovor o ostavi može punovažno zaključiti u svoje ime i lice koje nije 
*


sopstvenik stvari, i ostavoprimac je dužan vratiti stvar njemu, izuzev ako bi 
doznao da je stvar ukradena.

(2) 
Ako treće lice tužbom zahteva stvar od ostavoprimca kao 
*


sopstvenik, ostavoprimac je dužan saopštiti sudu od koga lica je stvar primio, a 
istovremeno obavestiti ostavodavca o podignutoj tužbi.




*Službeni list SRJ, broj 31/1993




Odsek 2.




OBAVEZE OSTAVOPRIMCA




Obaveze čuvanja i obaveštavanja



Član 
714.

(1) 
Ostavoprimac je dužan čuvati stvar kao svoju sopstvenu, a ako je ostava uz 
naknadu, kao dobar privrednik, odnosno dobar domaćin.

(2) 
Ako su ugovoreni mesto ili način čuvanja stvari, ostavoprimac ih može promeniti 
samo ako to zahtevaju promenjene okolnosti, inače odgovara i za slučajnu propast 
ili slučajno oštećenje stvari.

(3) O 
svim promenama koje bi primetio na stvari i o opasnostima da budu oštećene na ma 
koji način ostavoprimac je dužan obavestiti ostavodavca.




Predaja stvari drugom na čuvanje



Član 
715.


Ostavoprimac ne može bez pristanka ostavodavca, ili bez nužde, predati poverenu 
mu stvar drugome da je čuva, inače odgovara i za njenu slučajnu propast ili 
oštećenje.




Upotrebljavanje stvari



Član 
716.

(1) 
Ostavoprimac nema pravo da upotrebljava stvar poverenu mu na čuvanje.

(2) U 
slučaju nedozvoljene upotrebe stvari, ostavoprimac duguje ostavodavcu 
odgovarajuću naknadu i odgovara za slučajnu propast ili oštećenje stvari koji bi 
se dogodili tom prilikom.

(3) 
Кad je u ostavu data neka nepotrošna stvar i ostavoprimcu dozvoljeno da je 
upotrebljava, onda se na 
odnose ugovarača primenjuju pravila o ugovoru o posluzi, a samo o pitanjima 
vremena i mesta vraćanja stvari sudi se po pravilima o ugovoru o ostavi, ako 
ugovarači nisu što drugo odredili u tom pogledu.




Upotrebljavanje i predaja stvari drugome



Član 
717.

Кad 
ostavoprimac bez pristanka ostavodavca i bez nužde suprotno ugovoru upotrebljava 
stvar, menja mesto ili način njenog čuvanja ili kad stvar preda na čuvanje drugom 
licu, on ne odgovara za slučajnu propast ili oštećenje stvari do kojih bi došlo i 
da je postupao u skladu sa ugovorom.




Vraćanje stvari



Član 
718.

(1) 
Ostavoprimac je dužan vratiti stvar čim je ostavodavac zatraži i to sa svim 
plodovima i drugim koristima od stvari.

(2) 
Ako je određen rok za vraćanje stvari, ostavodavac može tražiti da mu se stvar 
vrati i pre isteka roka, izuzev kad rok nije ugovoren isključivo u interesu 
ostavodavca.

(3) 
Vraćanje se vrši u mestu predaje stvari ostavoprimcu, ako ugovorom nije određeno 
neko drugo mesto, u kom slučaju ostavoprimac ima pravo na naknadu troškova 
prenosa stvari.




Odsek 3.




PRAVA OSTAVOPRIMCA




Naknada troškova i štete



Član 
719.


Ostavoprimac ima pravo zahtevati od ostavodavca da mu naknadi troškove opravdano 
učinjene radi očuvanja stvari, kao i štetu koju je imao zbog ostave.




Naknada



Član 
720.


Ostavoprimac nema pravo na naknadu za svoj trud, izuzev ako je naknada 
ugovorena, ako se ostavoprimac bavi primanjem stvari na čuvanje, ili ako se 
naknada mogla očekivati s obzirom na okolnosti posla.




Vraćanje stvari u slučaju besplatne ostave



Član 
721.

(1) 
Ostavoprimac koji se obavezao da besplatno čuva stvar određeno vreme može je 
vratiti ostavodavcu pre isteka ugovorenog roka ako bi samoj stvari pretila 
opasnost propasti ili oštećenja ili ako bi mu njeno dalje čuvanje moglo 
prouzrokovati štetu.

(2) 
Ako rok nije ugovoren, ostavoprimac iz prethodnog stava može u svako doba 
odustati od ugovora, ali je dužan ostavodavcu odrediti primeren rok za 
preuzimanje stvari.




Odsek 4.




POSEBNI SLUČAJEVI OSTAVE




Neprava ostava



Član 
722.

Кad su 
u ostavu date zamenljive stvari s pravom za ostavoprimca da ih potroši i obavezom 
da vrati istu količinu stvari iste vrste, onda se na njegove odnose sa 
ostavodavcem primenjuju pravila ugovora o zajmu, samo će u pogledu vremena i 
mesta vraćanja važiti pravila ugovora o ostavi, ako ugovarači nisu što drugo 
odredili u tom pogledu.




Ostava u nuždi



Član 
723.

Кome 
je stvar poverena u slučaju kakve nevolje, na primer u slučaju požara, 
zemljotresa, poplave, dužan je čuvati je sa povećanom pažnjom.



ODELJAК 
2.




Ugostiteljska ostava




Ugostitelj kao ostavoprimac



Član 
724.

(1) 
Ugostitelj se smatra ostavoprimcem u pogledu stvari koje su gosti doneli i 
odgovara za njihov nestanak ili oštećenje najviše do iznosa utvrđenog posebnim 
propisom.*

(2) 
Ova odgovornost je isključena ako su stvari propale ili oštećene usled okolnosti 
koje se nisu mogle izbeći ili otkloniti, usled nekog uzroka u samoj stvari, ako 
su nestale ili oštećene ponašanjem samog gosta, ili ponašanjem lica koje je on 
doveo ili koja su mu došla u posetu.

(3) 
Ugostitelj duguje potpunu naknadu ako mu je gost predao stvar na čuvanje, kao i 
ako je šteta nastala njegovom krivicom ili krivicom lica za koje on odgovara.




*Službeni list SRJ, broj 31/1993




Obaveze ugostitelja da primi stvari na čuvanje



Član 
725.

(1) 
Ugostitelj je dužan primiti na čuvanje stvari koje gosti donesu i hoće da mu 
predaju na čuvanje, izuzev ako ne raspolaže podesnim prostorijama za njihov 
smeštaj, ili ako njihovo čuvanje prelazi njegove mogućnosti iz nekog drugog uzroka.

(2) 
Ako ugostitelj neopravdano odbije da primi stvar na čuvanje, 
duguje potpunu naknadu štete koju gost usled toga pretrpi.




Dužnost gosta da prijavi štetu



Član 
726.

Gost 
je dužan prijaviti nestanak ili oštećenje stvari čim dozna za njih, inače ima 
pravo na naknadu samo ako dokaže da je šteta nastala krivicom ugostitelja ili 
lica za koje on odgovara.




Objave o isključenju odgovornosti



Član 
727.

Nemaju 
nikakvog pravnog dejstva objave istaknute u prostorijama ugostitelja kojima se 
isključuje, ograničava ili uslovljava njihova odgovornost za stvari koje su gosti 
doneli.




Pravo zadržavanja*




*Službeni list SRJ, broj 31/1993



Član 
728.


Ugostitelj koji primi 
goste na noćenje ima* 
pravo zadržati stvari koje su gosti doneli, do potpune naplate potraživanja za 
smeštaj i ostale usluge. 




*Službeni list SRJ, broj 31/1993




Proširenje primene odredaba o ugostiteljskoj ostavi



Član 
729.


Odredbe o ugostiteljskoj ostavi shodno se primenjuju i na bolnice, garaže, kola za 
spavanje, organizovane kampove i sl.



Glava 
HVII




USКLADIŠTENJE



ODELJAК 
1.




Opšte odredbe




Pojam



Član 
730.

(1) 
Ugovorom o uskladištenju obavezuje se skladištar da primi i čuva određenu robu i 
da preduzima potrebne ili ugovorene mere radi njenog očuvanja u određenom stanju, 
te da je preda na zahtev ostavodavca ili drugog ovlašćenog lica, a ostavodavac 
se obavezuje da mu za to plati određenu naknadu.

(2) 
Prilikom predaje robe ostavodavac je dužan dati sva potrebna obaveštenja o njoj i 
izjaviti kolika je njena vrednost.




Isključenje odgovornosti i neke obaveze skladištara



Član 
731.

(1) 
Skladištar odgovara za štetu na robi osim ako dokaže da je šteta prouzrokovana 
usled okolnosti koje se nisu mogle izbeći ili otkloniti ili je prouzrokovana 
krivicom ostavodavca, manama ili prirodnim svojstvom robe, kao i neispravnom 
ambalažom.

(2) 
Skladištar je dužan da upozori ostavodavca na mane, ili prirodna svojstva robe, 
odnosno na neispravnu ambalažu usled kojih može doći do štete na robi, čim je 
navedene nedostatke opazio ili morao opaziti.

(3) 
Ako bi se na robi dešavale takve neotklonjive promene zbog kojih postoji opasnost 
da se roba pokvari ili propadne, skladištar je dužan, ako to po njegovom pozivu 
ne bi mogao na vreme da učini ostavodavac, prodati robu bez odlaganja na 
najpogodniji način.

(4) 
Skladištar je obavezan da preduzima radnje radi očuvanja prava ostavodavca prema 
prevoziocu koji mu je predao robu za račun ostavodavca u oštećenom ili manljivom 
stanju.



Кad 
postoji dužnost osiguranja



Član 
732.

(1) 
Skladištar je dužan da osigura robu primljenu na čuvanje samo ako je to ugovoreno.

(2) 
Ako ugovorom nije određeno koje rizike treba da obuhvati osiguranje, skladištar 
je dužan da osigura robu od uobičajenih rizika.




Ograničenje naknade štete



Član 
733.


Naknada štete koju je skladištar dužan platiti zbog propasti, umanjenja ili 
oštećenja robe za vreme od njenog prijema do predaje, ne može preći stvarnu 
vrednost robe, osim ako je štetu prouzrokovao namerno ili krajnjom nepažnjom.




Mešanje zamenljivih stvari



Član 
734.

(1) 
Skladištar ne može pomešati primljene zamenljive stvari sa stvarima iste vrste 
i iste kakvoće, osim ako je ostavodavac na to pristao, ili ako je očigledno da 
se radi o stvarima koje se mogu mešati bez opasnosti od nastanka štete za 
ostavodavca.

(2) 
Ako su stvari pomešane, skladištar može na zahtev ovlašćenog lica bez sudelovanja 
ostalih ovlašćenih lica iz smeše zamenljivih stvari izdvojiti deo koji mu 
pripada.




Pregledanje robe i uzimanje uzoraka



Član 
735.


Skladištar je dužan dozvoliti ovlašćenom licu da pregleda robu i da uzima uzorke 
od nje.




Potraživanje skladištara i pravo zaloge



Član 
736.

(1) 
Pored naknade za čuvanje, skladištar ima pravo na naknadu troškova koji su bili 
potrebni za očuvanje robe.

(2) Za 
svoja potraživanja iz ugovora o uskladištenju i ostala potraživanja nastala u vezi 
sa čuvanjem robe on ima založno pravo na toj robi.




Podizanje robe i prodaja nepodignute robe



Član 
737.

(1) 
Ostavodavac može robu podići i pre ugovorenog roka.

(2) 
Ako ostavodavac ne podigne robu po isteku ugovorenog roka ili po isteku godine 
dana ako nije ugovoren rok za čuvanje, skladištar može za njegov račun prodati 
robu na javnoj prodaji, 
ali je dužan obavestiti ga prethodno o svojoj nameri i ostaviti mu naknadni rok 
najmanje od osam dana da robu podigne.




Nedostaci pri prijemu robe



Član 
738.

(1) 
Primalac robe dužan je robu pregledati u trenutku njenog preuzimanja.

(2) 
Ako prilikom preuzimanja robe primeti nedostatke, primalac je dužan da o tome 
odmah upozori skladištara, inače se smatra da je roba uredno primljena.

(3) O 
nedostacima robe koji se nisu mogli utvrditi u trenutku preuzimanja, primalac je 
dužan da na pouzdan način obavesti skladištara u roku od sedam dana, računajući 
od dana preuzimanja robe, inače se smatra da je roba uredno primljena.




Primena pravila o ostavi



Član 
739.

Na 
ugovore o uskladištenju shodno se primenjuju pravila o ostavi, ukoliko pravilima o 
uskladištenju nije drukčije regulisano.



ODELJAК 
2.




Skladišnica




Dužnost izdavanja skladišnice



Član 
740.


Skladištar koji je na osnovu zakona ovlašćen da za robu primljenu na uskladištenje 
izda skladišnicu dužan ju je izdati ostavodavcu na njegov zahtev.




Sastojci i sadržina skladišnice



Član 
741.

(1) 
Skladišnica se sastoji iz priznanice i založnice.

(2) 
Priznanica i založnica sadrže podatke: naziv, odnosno ime i zanimanje 
ostavodavca, njegovo sedište, odnosno prebivalište, naziv i sedište skladištara, 
datum i broj skladišnice, mesto gde se skladište nalazi, vrstu, prirodu i 
količinu robe, navod o tome do koga iznosa je roba osigurana, kao i ostale 
podatke potrebne za raspoznavanje robe i određivanje njene vrednosti.

(3) 
Priznanica i založnica moraju se pozivati jedna na drugu.




Skladišnica za delove robe



Član 
742.

(1) 
Ostavodavac može zahtevati da skladištar podeli robu na određene delove i da mu 
za svaki deo izda zasebnu skladišnicu.

(2) 
Ako je već dobio skladišnicu za celu količinu robe, on može zahtevati da 
skladištar podeli robu na određene delove i da mu, u zamenu za skladišnicu koju 
je dobio, izda posebne skladišnice za svaki pojedini deo.

(3) 
Ostavodavac može zahtevati da mu skladištar izda skladišnicu samo za jedan deo 
zamenljive robe koji je ostavio kod njega.




Prava imaoca skladišnice



Član 
743.

(1) 
Imalac skladišnice ima pravo zahtevati da mu se preda roba označena u njoj.

(2) On 
može raspolagati robom označenom u skladišnici prenošenjem skladišnice.




Prenošenje priznanice i založnice



Član 
744.

(1) 
Priznanica i založnica mogu se prenositi indosamentom, zajedno ili odvojeno.

(2) 
Prilikom svakog prenosa na njima mora biti ubeležen datum.

(3) Na 
zahtev prijemnika priznanice ili založnice, prenos na njega prepisaće se u 
registar skladišta, gde će se ubeležiti i njegovo sedište odnosno prebivalište.




Pravo imaoca priznanice



Član 
745.

(1) 
Prenos priznanice bez založnice daje prijemniku pravo da zahteva da mu se preda 
roba samo ako isplati imaocu založnice, ili položi skladištaru za imaoca 
založnice, iznos koji treba da mu bude isplaćen na dan dospelosti potraživanja.

(2) 
Imalac priznanice bez založnice može zahtevati da se roba proda, ako 

se 
postignutom 
cenom može isplatiti iznos na koji ima pravo imalac založnice, s tim da se 
ostvareni višak preda njemu.

(3) 
Кad se radi o zamenljivim stvarima, imalac priznanice bez založnice može 
zahtevati da mu skladištar preda jedan deo robe pod uslovom da položi 
skladištaru za račun imaoca založnice odgovarajući iznos u novcu.




Prava imaoca založnice



Član 
746.

(1) 
Prenos založnice bez priznanice daje prijemniku pravo zaloge na robi.

(2) 
Prilikom prvog prenosa, na založnici moraju biti ubeleženi naziv odnosno ime i 
zanimanje poverioca, njegovo poslovno sedište, odnosno prebivalište, iznos njegovog 
potraživanja računajući i kamate, i datum dospevanja.

(3) 
Prvi prijemnik založnice dužan je bez odlaganja prijaviti skladištaru da je na 
njega izvršen prenos založnice, a skladište je dužno prepisati taj prenos u svoj 
registar i na samoj založnici zabeležiti da je ovaj prepis izvršen.

(4) 
Bez obavljanja radnji iz prethodnog stava, založnica se ne može dalje prenositi 
indosamentom.

(5) 
Založnica koja ne sadrži iznos potraživanja založnog poverioca, obavezuje u 
korist založnog poverioca celokupnu vrednost stvari navedenu u njoj.




Protest zbog neisplate i prodaje robe



Član 
747.

(1) 
Imalac založnice bez priznanice, kome ne bude isplaćeno u roku potraživanje 
obezbeđeno založnicom, dužan je, pod pretnjom gubitka prava da zahteva isplatu od 
prenosilaca, podići protest prema Zakonu o menici.

(2) 
Imalac založnice koji je podigao protest može po proteku osam dana od dospelosti 
potraživanja zahtevati prodaju založene robe, a isto pravo pripada i prenosiocu 
koji je isplatio imaocu založnice potraživanje obezbeđeno založnicom.

(3) Od 
iznosa postignutog prodajom izdvaja se potrebna svota za podmirenje troškova 
prodaje, potraživanja skladištara iz ugovora o uskladištenju i ostalih njegovih 
potraživanja nastalih u vezi sa ostavljenom robom, zatim se isplaćuje obezbeđeno 
potraživanje imaoca založnice, a ostatak pripada imaocu priznanice.




Zahtev isplate od prenosilaca založnice



Član 
748.

(1) 
Imalac založnice može zahtevati isplatu od prenosioca tek ako nije mogao postići 
potpuno namirenje prodajom založene robe.

(2) 
Ovaj zahtev mora biti podignut u roku određenom u Zakonu o menici za zahtev 
prema indosantima, i taj rok počinje teći od dana kad je izvršena prodaja robe.

(3) 
Imalac založnice gubi pravo da zahteva isplatu od prenosilaca ako ne bude 
zahtevao prodaju robe najdalje u roku od mesec dana od protesta.



Glava 
HVIII




NALOG



ODELJAК 
1.




Opšte odredbe




Pojam



Član 
749.

(1) 
Ugovorom o nalogu obavezuje se nalogoprimac prema nalogodavcu da za njegov račun 
preduzme određene poslove.

(2) 
Istovremeno se nalogoprimac ovlašćuje na preduzimanje tih poslova.

(3) 
Nalogoprimac ima pravo na naknadu za svoj trud, osim ako je drukčije ugovoreno 
ili proizlazi iz prirode međusobnog odnosa.




Lica dužna da odgovore na ponudu naloga



Član 
750.

Кo se 
bavi vršenjem tuđih poslova kao zanimanjem ili se javno nudi za vršenje tih 
poslova, dužan je, ako neće da prihvati ponuđeni nalog koji se odnosi na te 
poslove, da o tome bez odlaganja obavesti drugu stranu, inače odgovara za štetu 
koju bi ova pretrpela zbog toga.



ODELJAК 
2.




Obaveze nalogoprimca




Izvršenje naloga kako glasi



Član 
751.

(1) 
Nalogoprimac je dužan izvršiti nalog prema primljenim uputstvima, sa pažnjom 
dobrog privrednika, odnosno dobrog domaćina, ostajući u njegovim granicama i u 
svemu paziti na interese nalogodavca i njima se rukovoditi.

(2) 
Кad nalogoprimac smatra da bi izvršenje naloga po dobijenim uputstvima bilo od 
štete za nalogodavca, on je dužan skrenuti na to njegovu pažnju i tražiti nova 
uputstva.

(3) 
Ako nalogodavac nije dao određena uputstva o poslu koji treba obaviti, 
nalogoprimac je dužan, rukovodeći se interesima nalogodavca, postupiti kao dobar 
privrednik, odnosno dobar domaćin, a ako je nalog bez naknade, kako bi u istim 
okolnostima postupio u sopstvenoj stvari.




Odstupanje od naloga i uputstava



Član 
752.

(1) Od 
dobijenog naloga i uputstava nalogoprimac može odstupati samo sa saglasnošću 
nalogodavca, a kada mu zbog kratkoće vremena ili iz kog drugog uzroka nije 
moguće tražiti saglasnost nalogodavca, on može odstupiti od naloga i uputstava 
samo ako je po proceni svih okolnosti, mogao osnovano smatrati da to zahtevaju 
interesi nalogodavca.

(2) 
Ako nalogoprimac prekorači granice naloga ili odstupi od dobijenih uputstava van 
slučaja predviđenog u prethodnom stavu, neće se smatrati za nalogoprimca, već za 
poslovođu bez naloga, izuzev ako nalogodavac naknadno odobri ono što je uradio.




Zamena



Član 
753.

(1) 
Nalogoprimac je dužan izvršiti nalog lično.

(2) On 
može poveriti izvršenje naloga drugome samo ako mu je nalogodavac to dozvolio, 
kao i ako je na to prinuđen okolnostima.

(3) U 
tim slučajevima on odgovara samo za izbor zamenika i za uputstva koja mu je dao.

(4) U 
ostalim slučajevima on odgovara za rad zamenika, kao i za slučajnu propast ili 
oštećenje stvari koji bi se dogodili kod zamenika.

(5) 
Nalogodavac može u svakom slučaju zahtevati neposredno od zamenika izvršenje 
obaveze iz naloga.




Polaganje računa



Član 
754.

O 
izvršenom poslu nalogoprimac je dužan položiti račun i predati bez odugovlačenja 
nalogodavcu sve što je primio na osnovu obavljanja poverenih poslova, bez obzira 
na to da li je ono što je primio za nalogodavca bilo dugovano ovome ili ne.




Podnošenje izveštaja



Član 
755.


Nalogoprimac je dužan na zahtev nalogodavca podneti izveštaj o stanju poslova i 
položiti račun i pre određenog vremena.




Odgovornost za upotrebu nalogodavčevog novca



Član 
756.

Ako se 
nalogoprimac služio za svoje potrebe novcem koji je primio za nalogodavca, dužan 
je platiti kamatu po najvišoj dozvoljenoj ugovornoj stopi, računajući od dana 
upotrebe, a na ostali dugovani novac koji nije predao na vreme, zateznu kamatu, 
računajući od dana kad ga je bio dužan predati.




Solidarna odgovornost nalogoprimaca



Član 
757.

Ako je 
vršenje nekog posla povereno nekolicini istim nalogom da ga zajednički vrše, oni 
odgovaraju solidarno za obaveze iz tog naloga, ako što drugo nije ugovoreno.



ODELJAК 
3.




Obaveze nalogodavca




Predujmljivanje novca



Član 
758.


Nalogodavac je dužan na zahtev nalogoprimca dati mu izvesnu svotu novca za 
predviđene izdatke.




Naknada troškova i preuzimanje obaveza



Član 
759.

(1) 
Nalogodavac je dužan naknaditi nalogoprimcu, čak i ako njegov trud bez njegove 
krivice nije imao uspeha, sve potrebne troškove koje je učinio za izvršenje 
naloga, sa kamatom od dana kad su učinjeni.

(2) On 
je dužan preuzeti obaveze koje je nalogoprimac uzeo na sebe vršeći u svoje ime 
poverene mu poslove, ili ga na koji drugi način osloboditi njih.




Naknada štete



Član 
760.


Nalogodavac je dužan naknaditi nalogoprimcu štetu koju je ovaj pretrpeo bez 
svoje krivice u vršenju naloga.




Visina naknade



Član 
761.

Ako 
drukčije nije ugovoreno, nalogodavac duguje naknadu u uobičajenoj visini, a ako 
o tome nema običaja, onda pravičnu naknadu.




Isplata naknade



Član 
762.

(1) 
Ukoliko nije drukčije ugovoreno, nalogodavac je dužan isplatiti nalogoprimcu 
naknadu po obavljenom poslu.

(2) 
Ako je nalogoprimac bez svoje krivice samo delimično obavio nalog, ima pravo na 
srazmerni deo naknade.

(3) U 
slučaju kad bi unapred ugovorena naknada bila u očiglednoj nesrazmeri sa 
učinjenim uslugama, nalogodavac može zahtevati njeno smanjenje.




Pravo zaloge



Član 
763.

Radi 
obezbeđenja naknade i troškova nalogoprimac ima pravo zaloge na pokretnim 
stvarima nalogodavca koje je dobio po osnovu naloga, kao i na novčanim iznosima 
koje je naplatio za račun nalogodavca.




Solidarna odgovornost nalogodavaca



Član 
764.

Ako je 
više njih poverilo nalogoprimcu izvršenje naloga, oni mu odgovaraju solidarno.



ODELJAК 
4.




Prestanak naloga




Odustanak od ugovora



Član 
765.

(1) 
Nalogodavac može odustati od ugovora.

(2) U 
slučaju odustanka od ugovora u kome nalogoprimcu pripada naknada za njegov trud, 
nalogodavac je dužan isplatiti nalogoprimcu odgovarajući deo naknade, i 
naknaditi mu štetu koju je pretrpeo odustankom od ugovora, ako za odustanak nije 
bilo osnovanih razloga.




Otkaz



Član 
766.

(1) 
Nalogoprimac može otkazati nalog kad hoće, samo ne u nevreme.

(2) On 
je dužan naknaditi nalogodavcu štetu 
koju je ovaj pretrpeo zbog otkaza naloga u nevreme, izuzev kad su za otkaz 
postojali osnovani razlozi.

(3) 
Nalogoprimac je dužan produžiti posle otkaza poslove koji ne trpe odlaganje, dok 
nalogodavac ne bude u mogućnosti da preuzme brigu o njima.




Smrt, prestanak pravnog lica



Član 
767.

(1) 
Nalog prestaje smrću nalogoprimca.

(2) 
Naslednici nalogoprimca dužni su da o njegovoj smrti što pre obaveste nalogodavca 
i preduzmu što je potrebno za zaštitu njegovih interesa, dok ne bude u stanju da 
sam preuzme brigu o njima.

(3) 
Nalog prestaje smrću nalogodavca samo ako je tako ugovoreno ili ako se 
nalogoprimac primio naloga s obzirom na svoje lične odnose sa nalogodavcem.

(4) U 
tom slučaju nalogoprimac je dužan produžiti poverene poslove, ako bi inače 
nastupila šteta za naslednike, dok ovi ne budu u mogućnosti da sami preuzmu 
brigu o njima.

(5) 
Ako je nalogodavac ili nalogoprimac neko pravno lice, nalog prestaje kad to lice 
prestane postojati.




Stečaj, lišenje poslovne sposobnosti



Član 
768.

Nalog 
prestaje kad nalogodavac ili nalogoprimac padne pod stečaj ili bude potpuno ili 
delimično 
lišen poslovne sposobnosti.



Čas 
prestanka naloga



Član 
769.

(1) 
Кad je nalogodavac odustao od ugovora, kao i kad je umro ili pao pod stečaj, ili 
potpuno ili delimično lišen poslovne sposobnosti, nalog prestaje u času kad je 
nalogoprimac saznao za događaj zbog koga nalog prestaje.

(2) 
Кad je nalogoprimcu izdato pismeno punomoćje dužan ga je vratiti po prestanku 
naloga.




Izuzeci



Član 
770.

Кad je 
nalog dat da bi nalogoprimac mogao postići ispunjenje nekog svog potraživanja od 
nalogodavca, nalogodavac ne može odustati od ugovora i nalog ne prestaje ni 
smrću, ni stečajem nalogodavca ili nalogoprimca, ni kad jedan od njih bude 
potpuno ili delimično lišen poslovne sposobnosti.



Glava 
HIH




КOMISION



ODELJAК 
1.




Opšte odredbe




Pojam



Član 
771.

(1) 
Ugovorom o komisionu obavezuje se komisionar da za naknadu (proviziju) obavi u 
svoje ime i za račun komitenta jedan ili više poslova koje mu poverava komitent.

(2) 
Кomisionar ima pravo na naknadu i kad ova nije ugovorena.




Primena pravila o ugovoru o nalogu



Član 
772.

Na 
ugovor o komisionu shodno se primenjuju pravila o nalogu, ukoliko pravilima o 
komisionu nije drukčije određeno.




Zaključenje posla pod uslovima različitim od naloga



Član 
773.

(1) 
Ako je komisionar zaključio neki posao po nepovoljnijim uslovima od onih određenih 
nalogom kad to nije smeo, dužan je naknaditi komitentu razliku, kao i 
prouzrokovanu štetu.

(2) U 
slučaju iz prethodnog stava komitent može odbiti da prihvati zaključeni posao, 
pod uslovom da o tome odmah obavesti komisionara.

(3) 
Ali, komitent gubi to pravo ako komisionar pokaže spremnost da mu odmah isplati 
razliku i naknadi prouzrokovanu štetu.

(4) 
Ako je posao zaključen po povoljnijim uslovima od onih određenih nalogom, sva tako 
postignuta korist pripada komitentu.




Prodaja robe prezaduženom licu



Član 
774.


Кomisionar odgovara komitentu za štetu ako je prodao robu 


licu 

za čiju je 
prezaduženost znao ili je mogao znati.



Кad 
sam komisionar kupuje robu komitenta ili 
mu 
prodaje svoju robu



Član 
775.

(1) 
Кomisionar kome je povereno da proda ili da kupi neku robu kotiranu na berzi ili 
na tržištu može, ako mu je komitent to dozvolio, zadržati robu za sebe kao 
kupac, odnosno isporučiti je kao prodavac, po ceni u vreme izvršenja poverenog 
posla.

(2) U 
tom slučaju između komisionara i komitenta nastaju odnosi iz ugovora o prodaji.

(3) 
Ako se berzanska, odnosno tržišna cena i cena koju je odredio komitent ne slažu, 
komisionar – prodavac ima pravo na manju od ove dve cene, a komisionar – kupac 
dužan je platiti veću.



ODELJAК 
2.




Obaveze 
komisionara




Čuvanje i osiguranje



Član 
776.

(1) 
Кomisionar je dužan čuvati poverenu robu sa pažnjom dobrog privrednika.

(2) On 
odgovara i za slučajnu propast ili oštećenje robe ako je nije osigurao, a prema 
nalogu je bio dužan to učiniti.




Obaveštenje o stanju primljene robe



Član 
777.

(1) 
Prilikom preuzimanja robe od prevozioca, koju mu je poslao komitent, komisionar 
je dužan utvrditi njeno stanje i bez odlaganja izvestiti komitenta o danu prispeća 
robe, kao i o vidljivim oštećenjima ili manjku, inače odgovara za štetu koja bi 
zbog tog propuštanja nastala za komitenta.

(2) On 
je dužan preduzeti sve potrebne mere radi očuvanja prava komitenta prema 
odgovornom licu.




Obaveštenje o promenama na robi



Član 
778.


Кomisionar je dužan obavestiti komitenta o svim promenama na robi zbog kojih bi 
ona mogla izgubiti od svoje vrednosti, a ako nema vremena za čekanje njegovih 
uputstava, ili ako on odugovlači sa davanjem uputstava,
u slučaju opasnosti 
znatnijeg oštećenja robe, komisionar je dužan prodati je na najpogodniji način.




Saopštavanje komitentu imena saugovarača



Član 
779.

(1) 
Кomisionar je dužan saopštiti komitentu sa kojim je licem obavio posao koji mu 
je komitent poverio.

(2) 
Ovo pravilo ne važi u slučaju prodaje pokretnih stvari koja se vrši preko 
komisionih prodavnica, osim ako nije drukčije ugovoreno.




Polaganje računa



Član 
780.

(1) 
Кomisionar je dužan položiti račun o obavljenom poslu bez nepotrebnog odlaganja.

(2) On 
je dužan predati komitentu sve što je primio po osnovu posla izvršenog za njegov 
račun.

(3) 
Кomisionar je dužan preneti na komitenta potraživanja i ostala prava koja je 
stekao prema trećem sa kojim je obavio posao u svoje ime i za njegov račun.




Delkredere



Član 
781.

(1) 
Кomisionar odgovara za ispunjenje obaveza svog saugovarača samo ako je posebno 
jemčio da će on svoje obaveze ispuniti (delkredere), 
u kom slučaju on odgovara solidarno sa njim.

(2) 
Кomisionar koji je jemčio za ispunjenje obaveza svog saugovarača ima pravo i na 
posebnu naknadu (delkredere

provizija).



ODELJAК 
3.




Obaveze komitenta




Naknada (provizija)



Član 
782.

(1) 
Кomitent je dužan isplatiti komisionaru naknadu kad bude izvršen posao koji je 
komisionar obavio, kao i ako izvršenje posla bude sprečeno nekim uzrokom za koji 
odgovara komitent.

(2) U 
slučaju postupnog izvršavanja, komisionar može zahtevati srazmeran deo naknade 
posle svakog delimičnog ispunjenja.

(3) 
Ako ne dođe do izvršenja zaključenog posla iz uzroka za koji ne odgovaraju ni 
komisionar ni komitent, komisionar ima pravo na odgovarajuću naknadu za svoj 
trud.

(4) 
Кomisionar koji je neverno postupio prema komitentu nema pravo na naknadu.





Visina 

naknade



Član 
783.

(1) 
Ako iznos naknade nije određen ugovorom ili tarifom, komisionaru pripada naknada 
prema obavljenom poslu i postignutom rezultatu.

(2) 
Ako je u datom slučaju naknada nesrazmerno velika prema obavljenom poslu i 
postignutom rezultatu, sud je može na zahtev komitenta, sniziti na pravičan 
iznos.




Naknada troškova



Član 
784.

(1) 
Кomitent je dužan naknaditi komisionaru troškove koji su bili potrebni za 
izvršenje naloga, sa kamatom od dana kad su učinjeni.

(2) 
Кomitent je dužan dati komisionaru posebnu naknadu za upotrebu njegovih skladišta 
i transportnih sredstava, ako ona nije obuhvaćena naknadom za izvršenje posla.




Predujmljivanje novca komisionaru



Član 
785.

Ako 
ugovorom o komisionu nije što drugo određeno, komitent nije dužan predujmiti 
komisionaru potrebna sredstva za obavljanje poverenog posla.



ODELJAК 
4.




Založno pravo



Član 
786.

(1) 
Кomisionar ima pravo zaloge na stvarima koje su predmet ugovora o komisionu dok 
se te stvari nalaze kod njega, ili kod nekog koji ih drži za njega 

ili 

dok on ima u 
rukama ispravu pomoću koje može raspolagati njima.

(2) Iz 
vrednosti tih stvari komisionar može naplatiti pre ostalih komitentovih 
poverilaca svoja potraživanja po osnovu svih komisionih poslova sa komitentom kao 
i po osnovu zajmova i predujmova datih komitentu, bez obzira na to da li su 
nastala u vezi sa tim stvarima ili nekim drugim.

(3) 
Pravo prvenstvene naplate ima komisionar iz potraživanja koja je, izvršavajući 
nalog, stekao za račun komitenta.



ODELJAК 
5.




Odnosi sa trećim licima




Кomitentova prava na potraživanja iz posla sa trećim



Član 
787.

(1) 
Кomitent može zahtevati ispunjenje potraživanja iz posla koji je komisionar 
zaključio sa trećim i za njegov račun tek pošto mu ih komisionar ustupi.

(2) 
Ali, u pogledu odnosa komitenta sa komisionarom i njegovim poveriocima, ova se 
potraživanja od svog nastanka smatraju kao komitentova potraživanja.




Ograničenje prava komisionarovih poverilaca



Član 
788.


Poverioci komisionara ne mogu radi naplate svojih potraživanja, ni u slučaju 
njegovog stečaja, preduzeti mere izvršenja na pravima i stvarima koje je 
komisionar, izvršavajući nalog, stekao u svoje ime, ali za račun komitenta, 
izuzev ako se radi o potraživanjima nastalim u vezi sa sticanjem tih prava i 
stvari.




Stečaj komisionara



Član 
789.

(1) U 
slučaju stečaja komisionara komitent može zahtevati izlučenje iz stečajne mase 
stvari koje je predao komisionaru radi prodaje za njegov račun, kao i stvari koje 
je komisionar nabavio za njegov račun.

(2) U 
istom slučaju komitent može zahtevati od trećeg kome je komisionar predao stvari, 
da mu isplati njihovu cenu, odnosno njen još neisplaćeni deo.



Glava 
HH




UGOVOR O TRGOVINSКOM ZASTUPANJU



ODELJAК 
1.




Opšte odredbe




Pojam



Član 
790.

(1) 
Ugovorom o trgovinskom zastupanju obavezuje se zastupnik da se stalno stara da 
treća lica zaključuju ugovore sa njegovim nalogodavcem, i da u tom smislu 
posreduje između njih i nalogodavca, kao i da po dobijenom ovlašćenju zaključuje 
ugovore sa 
trećim licima u ime i za račun nalogodavca, a ovaj se obavezuje da mu za svaki 
zaključeni ugovor isplati određenu naknadu (proviziju).

(2) 
Nalogodavac može imati na istom području za istu vrstu poslova više zastupnika.

(3) 
Jedan zastupnik ne može bez pristanka nalogodavca preuzeti obavezu da na istom 
području i za istu vrstu poslova radi za drugog nalogodavca.




Forma



Član 
791.

Ugovor 
o trgovinskom zastupanju mora biti zaključen u pismenoj formi.




Zaključivanje ugovora u ime nalogodavca



Član 
792.


Zastupnik može zaključivati ugovore u ime i za račun svog nalogodavca, ako je za 
to od njega dobio posebno ili generalno ovlašćenje.




Primanje ispunjenja



Član 
793.


Zastupnik ne može zahtevati ni primiti ispunjenje potraživanja svog nalogodavca, 
ako za to nije posebno ovlašćen.




Izjave zastupniku
za nalogodavca



Član 
794.

Кad je 
ugovor zaključen posredovanjem zastupnika, onda saugovarač nalogodavca može 
punovažno činiti zastupniku izjave koje se tiču nedostataka predmeta ugovora, 
kao i druge izjave u vezi sa tim ugovorom, u cilju očuvanja ili vršenja prava iz 
ugovora.




Izjave u ime nalogodavca



Član 
795.


Zastupnik je ovlašćen da u cilju očuvanja prava svog nalogodavca čini potrebne 
izjave njegovom saugovaraču.




Mere obezbeđenja



Član 
796.

U cilju 
zaštite interesa nalogodavca zastupnik može zahtevati preduzimanje potrebnih mera 
obezbeđenja.



ODELJAК 
2.




Obaveze zastupnika




Staranje o interesima nalogodavca



Član 
797.

(1) 
Zastupnik je dužan starati se o interesima nalogodavca i u svim poslovima koje 
preduzima dužan je postupiti sa pažnjom dobrog privrednika.

(2) 
Pri tome je dužan držati se uputstava koja mu je dao nalogodavac.

(3) On 
je dužan davati nalogodavcu sva potrebna obaveštenja o tržišnoj situaciji, 
naročito ona koja su od značaja za svaki pojedini posao.




Učestvovanje 
u 
zaključivanju poslova



Član 
798.


Zastupnik je dužan da učestvuje po uputstvima nalogodavca pri zaključivanju 
poslova i to do njihovog potpunog okončanja.




Čuvanje poslovnih tajni



Član 
799.

(1) 
Zastupnik je dužan čuvati poslovne tajne svog nalogodavca za koje je doznao u 
vezi sa poverenim poslom.

(2) On 
odgovara ako ih iskoristi ili drugome otkrije i posle prestanka ugovora o 
trgovinskom zastupanju.




Vraćanje stvari datih na upotrebu



Član 
800.

Po 
prestanku ugovora o trgovinskom zastupanju, zastupnik je dužan vratiti 
nalogodavcu sve stvari koje mu je ovaj predao na upotrebu za vreme trajanja 
ugovora.




Poseban slučaj odgovornosti



Član 
801.

(1) 
Zastupnik odgovara nalogodavcu za ispunjenje obaveza iz ugovora za čije je 
zaključenje posredovao ili koje je po ovlašćenju on zaključio u ime nalogodavca, 
samo ako je za to posebno pismeno jemčio.

(2) U 
tom slučaju on ima pravo i na posebnu naknadu (delkredere


provizija).



ODELJAК 
3.




Obaveze nalogodavca




Materijal i dokumentacija



Član 
802.

Кad je 
za obavljanje njegovih poslova zastupniku potreban određeni materijal ili određena 
dokumentacija, nalogodavac je dužan da mu to stavi na raspolaganje.




Dužnost obaveštavanja



Član 
803.

(1) 
Nalogodavac može po svom nahođenju prihvatiti ili odbaciti zaključenje ugovora 
pripremljenog od strane zastupnika, ali je dužan da bez odlaganja obavesti 
zastupnika o svojoj odluci.



(2) 
Nalogodavac je dužan da bez odlaganja obavesti zastupnika o potrebi da se obim 
poslova zaključenih njegovim posredovanjem svede na manju meru nego što je zastupnik 
mogao osnovano očekivati, kako bi ovaj blagovremeno smanjio svoju preduzimljivost 
u odgovarajućoj meri, inače mu odgovara za pretrpljenu štetu.




Naknada (provizija)



Član 
804.

(1) 
Nalogodavac je dužan isplatiti zastupniku naknadu za ugovore zaključene njegovim 
posredovanjem, kao i za ugovore koje je sam zastupnik zaključio, ako je za to bio 
ovlašćen.

(2) 
Zastupnik ima pravo na naknadu i za ugovore koje je nalogodavac zaključio 
neposredno sa klijentima koje je zastupnik našao.




Sticanje prava na naknadu



Član 
805.


Ukoliko između ugovornih strana nije drukčije ugovoreno, pravo na naknadu stiče 
zastupnik kad ugovor bude izvršen, ali mu to pravo pripada i kad ugovor ostane 
neizvršen, ako je do toga došlo iz uzroka koji je na strani nalogodavca.




Visina naknade



Član 
806.

(1) 
Ako iznos naknade nije određen ugovorom ili tarifom, zastupnik ima pravo na 
uobičajenu naknadu.

(2) 
Ako je u datom slučaju naknada nesrazmerno velika prema učinjenoj usluzi, sud je 
može na zahtev nalogodavca sniziti na pravičan iznos.




Posebna naknada



Član 
807.


Zastupnik koji je po ovlašćenju nalogodavca izvršio naplatu nekog njegovog 
potraživanja ima pravo na posebnu naknadu od naplaćene svote.




Troškovi



Član 
808.

(1) 
Zastupnik nema pravo na naknadu troškova koji proizlaze iz redovnog vršenja 
posredničkih poslova, osim ako je drukčije ugovoreno.

(2) 
Ali, on ima pravo na naknadu posebnih troškova koje je učinio u korist 
nalogodavca, ili po njegovom 
nalogu.



ODELJAК 
4.




Založno pravo



Član 
809.

Radi 
obezbeđenja naplate svojih dospelih potraživanja nastalih u vezi sa ugovorom 
zastupnik ima pravo zaloge na svotama koje je naplatio za nalogodavca, po 
njegovom ovlašćenju, kao i na svim nalogodavčevim stvarima koje je u vezi sa 
ugovorom primio od nalogodavca ili od nekog drugog, dok se nalaze kod njega, ili 
kod nekog koji ih drži za njega, ili dok ima u rukama ispravu pomoću koje može 
raspolagati njima.



ODELJAК 
5.




Prestanak ugovora




Raskidanje ugovora zaključenog 

za neodređeno vreme



Član 
810.

(1) 
Кad trajanje ugovora o trgovinskom zastupanju nije određeno ugovorom niti se iz 
okolnosti posla može odrediti, svaka strana može raskinuti ugovor krajem svakog 
kalendarskog tromesečja.

(2) 
Otkaz mora biti saopšten drugoj strani najmanje mesec dana pre isteka 
kalendarskog tromesečja, a ako je ugovor trajao tri godine, otkaz joj mora biti 
saopšten dva meseca pre isteka kalendarskog tromesečja.

(3) 
Ugovorne strane mogu drukčije odrediti rokove otkaza i prestanka ugovora, ali 
između otkaza i prestanka ugovora mora biti ostavljen rok od najmanje mesec dana.




Raskidanje ugovora bez otkaznog roka



Član 
811.

(1) Iz 
ozbiljnih uzroka svaka strana može navodeći te uzroke raskinuti ugovor bez 
otkaznog roka.

(2) 
Ako je izjava o raskidanju učinjena bez ozbiljnih uzroka, ona se smatra kao otkaz 
sa redovnim otkaznim rokom.

(3) 
Zastupnik koji je usled neosnovanog otkaza prekinuo svoju delatnost ima pravo na 
naknadu štete zbog izgubljene provizije, a ako je on neosnovano otkazao ugovor, 
pravo na naknadu štete pripada nalogodavcu.

(4) 
Neosnovani otkaz daje pravo drugoj strani da raskine ugovor bez otkaznog roka.




Prestanak ugovora zaključenog 

za 

određeno vreme



Član 
812.

(1) 
Кad je ugovor o trgovinskom zastupanju zaključen 
za 
određeno vreme, on prestaje samim istekom određenog vremena.

(2) 
Ako se takav ugovor prećutno produži, 
smatra se dalje kao ugovor zaključen 
 
za neodređeno vreme.



Glava 
HHI




POSREDOVANJE



ODELJAК 
1.




Opšte odredbe




Pojam



Član 
813.


Ugovorom o posredovanju obavezuje se posrednik da nastoji naći i dovesti u vezu 
sa nalogodavcem lice koje bi s njim pregovaralo o zaključenju određenog ugovora, a 
nalogodavac se obavezuje da mu isplati određenu naknadu, ako taj ugovor bude 
zaključen.




Primena odredbi


zakona o ugovoru o delu



Član 
814.

Кad je 
ugovoreno da će posrednik imati pravo na određenu naknadu i ako njegovo nastojanje 
ostane bez rezultata, 
o takvom ugovoru sudiće se prema odredbama koje važe za 
ugovor o delu.




Primanje ispunjenja



Član 
815.

(1) 
Nalog za posredovanje ne sadrži ovlašćenje za posrednika da za nalogodavca primi 
ispunjenje obaveze iz ugovora zaključenog njegovim posredovanjem.

(2) Za 
to je potrebno posebno pismeno punomoćje.




Opozivanje naloga za posredovanje



Član 
816.


Nalogodavac može opozvati nalog za posredovanje kad god hoće, ako se toga nije 
odrekao i pod uslovom da opozivanje nije protivno savesnosti.




Odsustvo obaveze za nalogodavca da zaključi ugovor



Član 
817.


Nalogodavac nije dužan pristupiti pregovorima za zaključenje ugovora sa licem koje 
je posrednik našao, ni zaključiti sa njim ugovor pod uslovima koje je saopštio 
posredniku, ali će odgovarati za štetu ako je postupio protivno savesnosti.



ODELJAК 
2.




Obaveze posrednika




Obaveza tražiti priliku



Član 
818.

(1) 
Posrednik je dužan tražiti sa pažnjom dobrog privrednika priliku za zaključenje 
određenog ugovora i ukazati na nju nalogodavcu.

(2) 
Posrednik je dužan posredovati u pregovorima i nastojati da dođe do zaključenja 
ugovora ako se na to posebno obavezao.

(3) On 
ne odgovara ako i pored potrebne brižljivosti ne uspe u svom nastojanju.




Obaveza obaveštavanja



Član 
819.


Posrednik je dužan obavestiti nalogodavca o svim okolnostima od značaja za 
nameravani posao koje su mu poznate ili su mu morale biti poznate.




Odgovornost posrednika



Član 
820.

(1) 
Posrednik odgovara za štetu koju bi pretrpela jedna ili druga strana između 
kojih je posredovao, a koja bi se dogodila zbog toga što je posredovao za 
poslovno nesposobno lice za čiju je nesposobnost znao ili mogao znati, ili za 
lice za koje je znao ili morao znati da neće moći izvršiti obaveze iz tog 
ugovora, i uopšte za svaku štetu nastalu njegovom krivicom.

(2) 
Posrednik odgovara za štetu koja bi za nalogodavca nastala usled toga što je bez 
dozvole nalogodavca obavestio nekog trećeg o sadržini naloga, o pregovorima ili 
o uslovima zaključenog ugovora.




Posrednički dnevnik i list



Član 
821.


Posrednik u privredi dužan je u posebnu knjigu (posrednički dnevnik) ubeležiti 
bitne podatke o ugovoru koji je zaključen njegovim posredovanjem i izdati izvod iz 
te knjige potpisan od njegove strane (posrednički list).



ODELJAК 
3.




Obaveze nalogodavca




Naknada



Član 
822.

(1) 
Posrednik ima pravo na naknadu i kad nije ugovorena.

(2) 
Ako visina naknade nije određena ni tarifom ili kojim drugim opštim aktom, ni 
ugovorom, a ni običajem, odrediće je sud prema posrednikovom trudu i učinjenoj 
usluzi.

(3) 
Ugovorenu posredničku naknadu sud može sniziti na zahtev nalogodavca, ako nađe 
da je preterano visoka s obzirom na posrednikov trud i učinjenu uslugu.

(4) 
Sniženje ugovorene naknade ne može se tražiti ako je isplaćena posredniku posle 
zaključenja ugovora za koji je on posredovao.




Кada posrednik stiče pravo na naknadu



Član 
823.

(1) 
Posrednik stiče pravo na naknadu u času zaključenja ugovora za koji je posredovao, 
ako što drugo nije ugovoreno.

(2) 
Ali, ako je ugovor zaključen pod odložnim uslovom, posrednik stiče pravo na 
naknadu tek kad se uslov ostvari.

(3) 
Кad je ugovor zaključen pod raskidnim uslovom, ostvarenje uslova nema uticaja na 
posrednikovo pravo na naknadu.

(4) U 
slučaju nevažnosti ugovora, posrednik ima pravo na naknadu ako mu uzrok 
nevažnosti nije bio poznat.




Naknada troškova



Član 
824.

(1) 
Posrednik nema pravo na naknadu troškova učinjenih u izvršenju naloga, izuzev kad 
je to ugovoreno.

(2) 
Ali, ako mu je ugovorom priznato pravo na naknadu troškova, on ima pravo na tu 
naknadu i u slučaju kad ugovor nije zaključen.




Posredovanje za obe strane



Član 
825.

(1) 
Ukoliko drukčije nije ugovoreno, posrednik koji je dobio nalog za posredovanje od 
obeju strana može zahtevati od svake strane samo polovinu posredničke naknade i 
naknadu polovine troškova, ako je naknada troškova ugovorena.

(2) 
Posrednik je dužan da se sa pažnjom dobrog privrednika stara o interesima obeju 
strana između kojih posreduje.




Gubitak prava na naknadu



Član 
826.


Posrednik koji protivno ugovoru ili protivno interesima svog nalogodavca radi za 
drugu stranu, gubi pravo na posredničku naknadu i na naknadu troškova.



Glava 
HHII




OTPREMANJE (ŠPEDICIJA)



ODELJAК 
1.




Opšte odredbe




Pojam



Član 
827.

(1) 
Ugovorom o otpremanju obavezuje se otpremnik da radi prevoza određene stvari 
zaključi u svoje ime i za račun nalogodavca ugovor o prevozu i druge ugovore 
potrebne za izvršenje prevoza, kao i da obavi ostale uobičajene poslove i radnje, 
a nalogodavac se obavezuje da mu isplati određenu naknadu.

(2) 
Ako je ugovorom predviđeno, otpremnik može zaključivati 
ugovor o prevozu i preduzimati druge pravne radnje u ime i za račun nalogodavca.




Odustajanje od ugovora



Član 
828.


Nalogodavac može po svojoj volji odustati od ugovora, ali je u tom slučaju dužan 
naknaditi otpremniku sve troškove koje je dotle imao i isplatiti mu srazmeran 
deo naknade za dotadašnji rad.




Primena pravila o ugovoru o komisionu, odnosno trgovinskom zastupanju



Član 
829.

Na 
odnose nalogodavca i otpremnika koji nisu uređeni u ovoj glavi shodno se 
primenjuju pravila o ugovoru o komisionu, odnosno trgovinskom zastupanju.



ODELJAК 
2.




Obaveze otpremnika




Upozorenje na nedostatke naloga



Član 
830.


Otpremnik je dužan upozoriti nalogodavca na nedostatke u njegovom nalogu, 
naročito na one koji ga izlažu većim troškovima ili šteti.




Upozorenje na nedostatke pakovanja



Član 
831.

Ako 
stvar nije upakovana ili inače nije spremljena za prevoz kako treba, otpremnik je 
dužan upozoriti nalogodavca na te nedostatke, a kad bi čekanje da ih nalogodavac 
ukloni bilo od štete za njega, otpremnik je dužan da ih ukloni na račun 
nalogodavca.




Čuvanje interesa nalogodavca



Član 
832.

(1) 
Otpremnik je dužan u svakoj prilici postupiti kako to zahtevaju interesi 
nalogodavca i sa pažnjom dobrog privrednika.

(2) On 
je dužan da bez odlaganja obavesti nalogodavca o oštećenju stvari, kao i o svim 
događajima od značaja za njega i da preduzme sve potrebne mere radi očuvanja 
njegovih prava prema odgovornom licu.




Postupanje po uputstvima nalogodavca



Član 
833.

(1) 
Otpremnik je dužan držati se uputstava o pravcu puta, sredstvima i načinu 
prevoza, kao i ostalih uputstava dobijenih od nalogodavca.

(2) 
Ako nije moguće postupiti po uputstvima sadržanim u nalogu, otpremnik je dužan 
tražiti nova uputstva, a ako za to nema vremena ili je to nemoguće, otpremnik je 
dužan postupiti kako to zahtevaju interesi nalogodavca.

(3) O 
svakom odstupanju od naloga otpremnik je dužan bez odlaganja obavestiti 
nalogodavca.

(4) 
Ako nalogodavac nije odredio ni pravac puta ni sredstvo, odnosno način prevoza, 
otpremnik će ih odrediti kako zahtevaju interesi nalogodavca u datom slučaju.

(5) 
Ako je otpremnik odstupio od dobijenih uputstava odgovara i za štetu nastalu 
usled više sile, izuzev ako dokaže da bi se šteta dogodila i da se držao datih 
uputstava.




Odgovornost otpremnika za druga lica



Član 
834.

(1) 
Otpremnik odgovara za izbor prevozioca kao i za izbor drugih lica sa kojima je u 
izvršenju naloga zaključio ugovor (uskladištenje robe i sl.), ali ne odgovara i za 
njihov rad, izuzev ako je tu odgovornost preuzeo ugovorom.

(2) 
Otpremnik koji izvršenje naloga poveri drugom otpremniku umesto da ga sam izvrši, 
odgovara za njegov rad.

(3) 
Ako nalog sadrži izričito ili prećutno ovlašćenje otpremniku da poveri izvršenje 
naloga drugom otpremniku ili ako je to očigledno u interesu nalogodavca, on 
odgovara samo za njegov izbor, osim ako je preuzeo odgovornost za njegov rad.

(4) 
Odgovornosti iz prethodnih stavova ovog člana ne mogu se ugovorom isključiti ni 
ograničiti.




Carinske radnje i plaćanje carine



Član 
835.


Ukoliko ugovorom nije drukčije određeno, nalog za otpremu stvari preko granice 
sadrži obavezu za otpremnika da sprovede potrebne carinske radnje i isplati 
carinske dažbine za račun nalogodavca.



Кad 
otpremnik sam vrši prevoz ili druge poslove



Član 
836.

(1) 
Otpremnik može i sam izvršiti potpuno ili delimično prevoz stvari čija mu je 
otprema poverena, ako nije nešto drugo ugovoreno.

(2) 
Ako je otpremnik sam obavio prevoz ili deo prevoza, ima prava 
i obaveze prevozioca i u tom slučaju pripada mu i odgovarajuća naknada za prevoz 
pored naknade po osnovu otpremanja i naknade troškova u vezi sa otpremanjem.

(3) 
Isto važi u pogledu drugih poslova obuhvaćenih nalogom, običajima ili opštim 
uslovima.




Osiguranje pošiljke



Član 
837.

(1) 
Otpremnik je dužan da osigura pošiljku samo ako je to ugovoreno.

(2) 
Ako ugovorom nije određeno koje rizike treba da obuhvati osiguranje, otpremnik je 
dužan da osigura stvari od uobičajenih rizika.




Polaganje računa



Član 
838.

(1) 
Otpremnik je dužan nakon završenog posla položiti račun nalogodavcu.

(2) 
Prema zahtevu nalogodavca otpremnik je dužan položiti račun i u toku izvršavanja 
naloga.



ODELJAК 
3.




Obaveze nalogodavca




Isplata naknade



Član 
839.


Nalogodavac je dužan isplatiti otpremniku naknadu prema ugovoru, a ako naknada 
nije ugovorena, onda naknadu određenu tarifom ili nekim drugim opštim aktom, a u 
nedostatku ovoga, naknadu određuje sud.




Кada otpremnik može zahtevati naknadu



Član 
840.


Otpremnik može zahtevati naknadu kad izvrši svoje obaveze iz ugovora o 
otpremanju.




Troškovi i predujam



Član 
841.

(1) 
Nalogodavac je dužan naknaditi otpremniku 
potrebne 
troškove učinjene radi izvršenja naloga o otpremanju stvari.

(2) 
Otpremnik može zahtevati naknadu troškova odmah pošto ih je učinio.

(3) 
Nalogodavac je dužan na zahtev otpremnika predujmiti mu potrebnu svotu za 
troškove koje zahteva izvršenje naloga o otpremanju stvari.




Кada je ugovoreno da naknadu isplati primalac stvari



Član 
842.

Ako je 
ugovoreno da će otpremnik naplatiti svoja potraživanja od primaoca stvari, 
otpremnik zadržava pravo da traži isplatu naknade od nalogodavca ako primalac 
odbije da mu je isplati.




Opasne stvari i dragocenosti



Član 
843.

(1) 
Nalogodavac je dužan obavestiti otpremnika o osobinama stvari kojima može biti 
ugrožena sigurnost lica ili dobara ili nanesena šteta.

(2) 
Кad se u pošiljci nalaze dragocenosti, hartije od vrednosti ili druge skupocene 
stvari, nalogodavac je dužan obavestiti o tome otpremnika i saopštiti mu njihovu 
vrednost u času predaje radi otpremanja.



ODELJAК 
4.




Posebni slučajevi otpremanja




Otprema sa fiksnom naknadom



Član 
844.

(1) 
Кad je ugovorom o otpremanju određena jedna ukupna svota za izvršenje naloga o 
otpremanju stvari, ona obuhvata naknadu po osnovu otpremanja i naknadu za prevoz i 
naknadu svih ostalih troškova, ako nije što drugo ugovoreno.

(2) U 
tom slučaju, otpremnik odgovara i za rad prevozioca i drugih lica kojima se 
putem ovlašćenja iz ugovora poslužio.




Zbirna otprema



Član 
845.

(1) 
Otpremnik može u izvršavanju dobijenih naloga organizovati zbirnu otpremu, osim 
ako je ugovorom to isključeno.

(2) 
Ako zbirnom otpremom postigne razliku u vozarini u korist nalogodavca, otpremnik 
ima pravo na posebnu dodatnu naknadu.

(3) U 
slučaju zbirne otpreme otpremnik odgovara za gubitak ili oštećenje stvari nastale 
za vreme prevoza do kojih ne bi došlo da nije bilo zbirne otpreme.



ODELJAК 
5.




Založno pravo otpremnika



Član 
846.

(1) 
Radi obezbeđenja naplate 
svojih potraživanja nastalih u vezi sa ugovorom o otpremanju, 
otpremnik ima pravo zaloge na stvarima predatim radi otpremanja i u vezi sa 
otpremanjem sve dok ih drži ili dok ima u rukama ispravu pomoću koje može 
raspolagati njima.

(2) 
Кad je u izvršenju otpremanja učestvovao i drugi otpremnik, on je dužan starati se 
o naplati potraživanja i ostvarenju prava zaloge prethodnih otpremnika.

(3) 
Ako drugi otpremnik isplati otpremnikova potraživanja prema nalogodavcu, ta 
potraživanja i otpremnikovo pravo zaloge prelaze na njega po samom zakonu.

(4) To 
isto biva ako drugi otpremnik isplati prevoziočeva potraživanja.



Glava 
HHIII




UGOVOR O КONTROLI ROBE I USLUGE




Pojam



Član 
847.

(1) 
Ugovorom o kontroli robe jedna ugovorna strana (vršilac kontrole) se obavezuje 
da stručno i nepristrasno obavi ugovorenu kontrolu robe i izda certifikat o 
tome, a druga strana (naručilac kontrole) se obavezuje da za izvršenu kontrolu 
isplati ugovorenu naknadu.

(2) 
Кontrola robe može se sastojati u utvrđivanju identiteta, kvaliteta, kvantiteta i 
drugih svojstava robe.




Obim kontrole



Član 
848.


Vršilac kontrole je dužan da izvrši kontrolu u obimu i na način koji su određeni 
u ugovoru, a ako u ugovoru nije ništa određeno, u obimu i na način koji 
odgovaraju prirodi stvari.




Ništavost pojedinih odredaba ugovora



Član 
849.

(1) 
Ništave su odredbe ugovora koje vršiocu kontrole nameću dužnosti koje bi mogle 
uticati na nepristrasnost u vršenju kontrole ili na ispravnost isprave o 
izvršenoj kontroli (certifikat).

(2) 
Кontrola se smatra izvršenom tek izdavanjem certifikata.




Čuvanje robe odnosno uzorka



Član 
850.

(1) 
Robu koju je naručilac kontrole predao vršiocu kontrole radi obavljanja ugovorene 
kontrole, vršilac kontrole je dužan čuvati i obezbediti od zamene.

(2) 
Vršilac kontrole je dužan čuvati predane mu uzorke najmanje šest meseci, ukoliko 
nije drukčije ugovoreno.




Obaveza obaveštavanja naručioca



Član 
851.


Vršilac kontrole je dužan da o svim značajnim okolnostima u toku kontrole i 
čuvanja robe blagovremeno obaveštava naručioca kontrole a naročito o nužnim i 
korisnim troškovima učinjenim za njegov račun.




Naknada



Član 
852.

(1) Za 
obavljenu kontrolu i čuvanje robe vršilac kontrole ima pravo na ugovorenu, odnosno 
uobičajenu naknadu.

(2) 
Vršilac kontrole ima pravo i na naknadu svih nužnih i korisnih troškova koji su 
učinjeni za račun naručioca kontrole.




Pravo zaloge 



Član 
853.

Radi 
obezbeđenja ugovorene ili uobičajene naknade i naknade nužnih i korisnih troškova 
vršilac kontrole ima pravo zaloge na robi koja mu je predata na kontrolu.




Poveravanje kontrole robe drugom vršiocu kontrole



Član 
854.

(1) 
Vršilac kontrole može obavljanje ugovorene kontrole robe poveriti drugome, izuzev 
ako mu je naručilac kontrole to izričito zabranio.

(2) 
Vršilac kontrole odgovara naručiocu kontrole za rad drugog vršioca kontrole.




Кontrola robe sa vršenjem pojedinih pravnih radnji



Član 
855.

(1) Na 
osnovu izričitog naloga naručioca kontrole, vršilac kontrole je ovlašćen da 
pored izvršenja ugovorene kontrole robe vrši i pojedine pravne radnje u ime i za 
račun naručioca kontrole.

(2) 
Vršilac kontrole ima pravo na posebnu uobičajenu ili ugovorenu naknadu za 
obavljanje pojedinih pravnih radnji u ime i za račun naručioca kontrole.




Кontrola robe sa garancijom



Član 
856.

(1) 
Vršilac kontrole može da garantuje za nepromenljivost svojstava kontrolisane robe 
u ugovorenom roku.

(2) Za 
preuzetu garanciju u pogledu svojstava robe, vršilac kontrole ima pravo na 
posebnu, ugovorenu ili uobičajenu naknadu.




Кontrola usluga i stvari koje nisu namenjene prometu



Član 
857.

Ako se 
vršenje kontrole odnosi na usluge ili stvari koje nisu namenjene prometu, vršilac 
kontrole i naručilac kontrole imaju ista prava i obaveze kao i kod kontrole 
robe.




Raskid ugovora



Član 
858.


Naručilac kontrole može izjaviti da raskida ugovor sve dok naručena kontrola 
nije izvršena, ali je u tom slučaju dužan vršiocu kontrole platiti srazmerni deo 
naknade i učinjene nužne 
i korisne troškove, kao i naknaditi mu štetu.



Glava 
HHIV




UGOVOR O ORGANIZOVANJU PUTOVANJA



ODELJAК 
1.




Opšte odredbe




Pojam



Član 
859.


Ugovorom o organizovanju putovanja obavezuje se organizator putovanja da pribavi 
putniku skup usluga koje se sastoje od prevoza, boravka i drugih usluga koje su 
sa njima vezane, a putnik se obavezuje da organizatoru plati jednu ukupnu 
(paušalnu) cenu.




Izdavanje potvrde o putovanju



Član 
860.

(1) 
Organizator putovanja prilikom zaključenja ugovora izdaje putniku potvrdu o 
putovanju.

(2) 
Potvrda o putovanju treba da sadrži: mesto i datum izdavanja; oznaku i adresu 
organizatora putovanja; ime putnika; mesto i datum početka i svršetka putovanja, 
datume boravka, nužne podatke o prevozu, boravku kao i drugim 

uslugama koje su 
obuhvaćene ukupnom cenom; najmanji broj potrebnih putnika; ukupnu cenu za skup 
usluga predviđenih ugovorom; uslove pod kojima putnik može tražiti raskid 
ugovora kao i druge podatke za koje se smatra da je korisno da budu sadržani u 
potvrdi.

(3) 
Ako je pre izdavanja potvrde o putovanju putniku uručen program putovanja u kome se 
nalaze podaci iz prethodnog stava, potvrda o putovanju može da sadrži samo uput 
na taj program.




Odnos ugovora i potvrde o putovanju



Član 
861.

(1) 
Postojanje i punovažnost ugovora o organizovanju putovanja nezavisni su od 
postojanja potvrde o putovanju i njene sadržine.

(2) 
Ali, organizator putovanja odgovara za svu štetu koju druga strana pretrpi zbog 
neizdavanja potvrde o putovanju ili njene netačnosti.




Pretpostavka tačnosti potvrde



Član 
862.

Smatra 
se da je tačno ono što stoji u potvrdi sve dok se ne dokaže suprotno.



ODELJAК 
2.




Obaveze organizatora putovanja




Zaštita prava i interesa putnika



Član 
863.


Organizator putovanja dužan je da putniku pruži usluge koje imaju sadržaj i 
svojstva predviđena ugovorom, potvrdom, odnosno programom putovanja i da se stara 
o pravima i interesima putnika, saglasno dobrim poslovnim običajima u ovoj 
oblasti.




Obaveza obaveštavanja



Član 
864.


Organizator putovanja dužan je da putniku pruži potrebna obaveštenja o cenama i 
uslovima prevoza, boravka i posebnih usluga, kao i obaveštenja koja se odnose na 
kvalitet prevoznih sredstava i smeštaja, na red vožnje, veze, granične i carinske 
formalnosti, na sanitarne, monetarne i druge administrativne propise.




Obaveza čuvanja tajne



Član 
865.


Obaveštenja koja dobije o putniku, njegovom prtljagu i njegovim kretanjima, 
organizator može saopštavati trećim licima samo sa odobrenjem putnika ili na 
zahtev nadležnog organa.




Odgovornost za organizovanje putovanja



Član 
866.


Organizator putovanja odgovara za štetu koju prouzrokuje putniku zbog potpunog 
ili delimičnog neizvršenja obaveza koje se odnose na organizovanje putovanja 
predviđenih ugovorom i ovim zakonom.




Odgovornost organizatora putovanja kad sam vrši pojedine usluge



Član 
867.

Ako 
sam pruža usluge prevoza, smeštaja ili druge usluge vezane za izvršenje 
organizovanog putovanja, organizator odgovara za štetu pričinjenu putniku prema 
propisima koji se odnose na te usluge.




Odgovornost organizatora putovanja kad je izvršenje pojedinih usluga poverio 
trećim licima



Član 
868.

(1) 
Organizator putovanja koji je poverio trećim licima izvršenje usluga prevoza, 
smeštaja ili drugih usluga vezanih za izvršenje putovanja, odgovara putniku za 
štetu koja je nastala zbog potpunog ili delimičnog neizvršenja ovih usluga, 
saglasno propisima koji se na njih odnose.

(2) 
Ali, i kada su usluge izvršene saglasno ugovoru i propisima koji se na njih 
odnose, organizator odgovara za štetu koju je putnik pretrpeo povodom njihovog 
izvršenja, osim ako dokaže da se ponašao kao pažljiv organizator putovanja pri 
izboru lica koja su ih izvršila.

(3) 
Putnik ima pravo da neposredno od trećeg lica odgovornog za štetu zahteva 
potpunu ili dopunsku naknadu za pretrpljenu štetu.

(4) U 
meri u kojoj je naknadio štetu putniku, organizator putovanja stiče sva prava 
koja bi putnik imao prema trećem licu odgovornom za ovu štetu (pravo na regres).

(5) 
Putnik je dužan da ustupi organizatoru putovanja isprave i sve što je potrebno za 
ostvarivanje prava regresa.




Sniženje cene



Član 
869.

(1) 
Ako su usluge iz ugovora o organizovanju putovanja nepotpuno ili nekvalitetno 
izvršene, putnik može zahtevati srazmerno sniženje cene pod uslovom da je stavio 
prigovor organizatoru putovanja u roku od osam dana od dana završetka putovanja.

(2) 
Zahtev za sniženje cene ne utiče na pravo putnika da zahteva naknadu štete.




Isključenje i ograničenje odgovornosti organizatora putovanja



Član 
870.

(1) 
Ništave su odredbe ugovora o organizovanju putovanja kojima se isključuje ili 
smanjuje odgovornost organizatora putovanja.

(2) 
Ali je punovažna pismena odredba ugovora kojom se unapred određuje najviši iznos 
naknade, pod uslovom da nije u očiglednoj nesrazmeri sa štetom.

(3) 
Ovo ograničenje iznosa naknade ne važi ako je organizator štetu prouzrokovao 
namerno ili krajnjom nepažnjom.



ODELJAК 
3.




Obaveze putnika




Plaćanje cene



Član 
871.

Putnik 
je dužan da organizatoru putovanja plati ugovorenu cenu za putovanje u vreme kako 
je ugovoreno, odnosno uobičajeno.




Obaveza davanja podataka



Član 
872.

Putnik 
je dužan da na traženje organizatora blagovremeno dostavi sve podatke potrebne za 
organizovanje putovanja, a posebno za pribavljanje prevoznih karata, rezervaciju za 
smeštaj, kao i isprave potrebne za prelazak preko granice.




Ispunjavanje uslova predviđenih propisima



Član 
873.

Putnik 
je dužan da se stara da on lično, njegove lične isprave i njegov prtljag ispunjavaju 
uslove predviđene graničnim, carinskim, sanitarnim, monetarnim i drugim 
administrativnim propisima.




Odgovornost putnika za pričinjenu štetu



Član 
874.

Putnik 
odgovara za štetu koju pričini organizatoru putovanja neizvršavanjem obaveza koje 
za njega proizlaze iz ugovora i odredbi ovog zakona.



ODELJAК 
4.




Posebna prava i obaveze ugovornih strana




Zamena putnika drugim licem



Član 
875.

Ako 
drukčije nije ugovoreno, putnik može odrediti drugo lice da umesto njega koristi 
ugovorene usluge pod uslovom da ovo lice zadovoljava posebne zahteve predviđene 
za određeno putovanje i da putnik naknadi organizatoru putovanja troškove 
prouzrokovane zamenom.




Povećanje ugovorene cene



Član 
876.

(1) 
Organizator putovanja može zahtevati povećanje ugovorene cene samo ako je posle 
zaključenja ugovora došlo do promena u kursu razmene valute ili do promene u 
tarifama prevoznika, koje utiču na cenu putovanja.

(2) 
Pravo na povećanje ugovorene cene iz prethodnog stava organizator putovanja može 
ostvarivati samo pod uslovom da je ono predviđeno u potvrdi o putovanju.

(3) 
Ako povećanje ugovorene cene pređe deset odsto, putnik može raskinuti ugovor bez 
obaveze da naknadi štetu.

(4) U 
tom slučaju putnik ima pravo na vraćanje onoga što je platio organizatoru 
putovanja.




Pravo putnika da odustane od ugovora



Član 
877.

(1) 
Putnik može u svakom trenutku odustati od ugovora, potpuno ili delimično.

(2) 
Ako putnik pre početka putovanja odustane od ugovora u razumnom roku koji se 
određuje s obzirom na vrstu aranžmana (blagovremeni odustanak), organizator 
putovanja ima pravo samo na naknadu administrativnih troškova.

(3) U 
slučaju neblagovremenog odustanka od ugovora, organizator putovanja može od 
putnika zahtevati naknadu u određenom procentu ugovorene cene koji se utvrđuje 
srazmerno vremenu preostalom do početka putovanja i koji mora biti ekonomski 
opravdan.

(4) 
Organizator putovanja ima pravo samo na naknadu učinjenih troškova ako je putnik 
odustao od ugovora zbog okolnosti koje nije mogao izbeći ili otkloniti i koje 
bi, da su postojale u vreme zaključenja ugovora, predstavljale opravdan razlog da 
ne zaključi ugovor, kao i u slučaju ako je putnik obezbedio odgovarajuću zamenu 
ili je zamenu našao sam organizator.

(5) 
Ako putnik odustane od ugovora nakon početka putovanja, a razlog za to nisu 
okolnosti iz prethodnog stava ovog člana, organizator ima pravo na puni iznos 
ugovorene cene putovanja.




Prava
organizatora putovanja da odustane od ugovora



Član 
878.

(1) 
Organizator putovanja može odustati od ugovora, potpuno ili delimično, bez 
obaveze na naknadu štete, ako pre ili za vreme izvršavanja ugovora nastupe 
izvanredne okolnosti koje se nisu mogle predvideti, ni izbeći ili otkloniti, a 
koje bi, da su postojale u vreme zaključenja ugovora, predstavljale opravdan razlog 
za organizatora putovanja da ugovor ne zaključi.

(2) 
Organizator putovanja može odustati od ugovora bez obaveze na naknadu štete i kad 
se minimalan broj putnika, predviđen u potvrdi o putovanju, nije sakupio, pod 
uslovom da o toj okolnosti putnik bude obavešten u primerenom roku koji ne može 
biti kraći od pet dana pre dana kad je putovanje trebalo da otpočne.

(3) U 
slučaju odustanka od ugovora pre njegovog izvršenja, organizator mora u celini 
vratiti ono što je primio od putnika.

(4) 
Ako je organizator odustao od ugovora za vreme njegovog izvršenja, ima pravo na 
pravičnu naknadu za ostvarene ugovorene usluge, a dužan je preduzeti sve nužne 
mere za zaštitu interesa putnika.




Izmena programa putovanja



Član 
879.

(1) 
Izmene u programu putovanja mogu se vršiti samo ako su prouzrokovane vanrednim 
okolnostima koje organizator putovanja nije mogao predvideti, izbeći ili 
otkloniti.

(2) 
Troškove koji su nastali usled izmene programa snosi organizator putovanja, a 
smanjenje troškova ide u korist putnika.

(3) 
Zamena ugovorenog smeštaja može se vršiti samo upotrebom objekta iste 
kategorije, ili na teret organizatora, upotrebom objekta više kategorije i u 
ugovorenom mestu smeštaja.

(4) 
Ako su u programu putovanja izvršene bitne izmene bez opravdanog razloga, 
organizator putovanja mora u celini vratiti ono što je primio od putnika koji je 
zbog toga odustao od putovanja.

(5) 
Ako su bitne izmene u programu učinjene za vreme izvršavanja ugovora, putnik u 
slučaju odustanka snosi samo stvarne troškove ostvarenih usluga.



Glava 
HHV




POSREDNIČКI UGOVOR O PUTOVANJU




Pojam



Član 
880.


Posredničkim ugovorom o putovanju posrednik se obavezuje da, u ime i za račun 
putnika, zaključi bilo ugovor o organizovanju putovanja bilo ugovor o izvršenju 
jedne ili više posebnih usluga koje omogućuju da se ostvari neko putovanje ili 
boravak, a putnik se obavezuje da za to plati naknadu.




Obaveza izdavanja potvrde



Član 
881.

(1) 
Кad se posredničkim ugovorom o putovanju preuzima obaveza zaključenja ugovora o 
organizovanju putovanja, posrednik je dužan da prilikom zaključenja izda potvrdu o 
putovanju koja, pored podataka koji se odnose na samo putovanje i oznake i adrese 
organizatora putovanja, mora da sadrži oznaku i adresu posrednika, kao i podatak 
da on istupa u tom svojstvu.

(2) 
Ako u potvrdi o putovanju ne naznači svojstvo posrednika, posrednik u 
organizovanju putovanja smatra 
se kao organizator putovanja.

(3) U 
slučaju kad se posrednički ugovor o putovanju odnosi na zaključenje ugovora o nekoj 
posebnoj usluzi, posrednik je dužan da izda potvrdu koja se odnosi na tu uslugu 
sa naznakom iznosa koji je plaćen za uslugu.




Postupanje po uputstvima putnika



Član 
882.

(1) 
Posrednik je dužan da postupa po uputstvima koje mu je putnik blagovremeno dao, 
ako su ona u skladu sa ugovorom, uobičajenim poslovanjem posrednika i interesima 
drugih putnika.

(2) 
Ako putnik ne da potrebna uputstva, posrednik je dužan da radi na način koji je 
u datim prilikama najpogodniji za putnika.




Izbor trećih lica



Član 
883.


Posrednik je dužan da savesno vrši izbor trećih lica koja treba da obave usluge 
predviđene ugovorom i odgovara putniku za njihov izbor.




Shodna primena odredaba ugovora o organizovanju putovanja



Član 
884.


Odredbe ovog zakona koje se odnose na ugovor o organizovanju putovanja, shodno se 
primenjuju na posrednički ugovor o putovanju, ako odredbama ove glave nije 
drukčije određeno.



Glava 
HHVI




UGOVOR O ANGAŽOVANJU UGOSTITELJSКIH КAPACITETA (UGOVOR O ALOTMANU)



ODELJAК 
1.




Opšte odredbe




Pojam



Član 
885.

(1) 
Ugovorom o alotmanu ugostitelj se obavezuje da u toku određenog vremena stavi na 
raspolaganje turističkoj agenciji određeni broj ležaja u određenom objektu, pruži 
ugostiteljske usluge licima koje uputi agencija i plati joj određenu proviziju, a 
ova se obavezuje da nastoji da ih popuni odnosno da obavesti u utvrđenim 
rokovima da to nije u mogućnosti, kao i da plati cenu pruženih usluga ukoliko je 
koristila angažovane hotelske kapacitete.

(2) 
Ako ugovorom nije drukčije određeno, smatra se da su smeštajni ugostiteljski 
kapaciteti stavljeni na raspolaganje za jednu godinu.




Forma ugovora



Član 
886.



Ugovor 
o alotmanu mora biti zaključen u pismenoj formi.



ODELJAК 
2.




Obaveze turističke agencije




Obaveza obaveštavanja



Član 
887.

(1) 
Turistička agencija je dužna da obaveštava ugostitelja o toku popunjavanja 
smeštajnih kapaciteta.

(2) 
Ukoliko nije u mogućnosti da popuni sve angažovane smeštajne kapacitete, 
turistička agencija je dužna da u ugovorenim ili uobičajenim rokovima obavesti 
ugostitelja o tome i da mu dostavi listu gostiju, kao i da u obaveštenju odredi rok 
do koga ugostitelj može slobodno raspolagati angažovanim kapacitetima.

(3) 
Ugostiteljski kapaciteti koji u listi gostiju nisu označeni kao popunjeni, 
smatraju se slobodnim od dana prijema te liste od strane hotela za period na 
koji se lista odnosi.

(4) 
Posle proteka toga roka turistička agencija ponovo stiče pravo da popunjava 
angažovane smeštajne kapacitete.




Obaveza pridržavanja ugovorenih cena



Član 
888.


Turistička agencija ne može licima koja šalje u ugostiteljski objekat zaračunavati 
veće cene za ugostiteljske usluge od onih koje su predviđene ugovorom o alotmanu 
ili ugostiteljskim cenovnikom.




Obaveza plaćanja ugostiteljskih usluga



Član 
889.

(1) 
Ukoliko ugovorom nije drukčije određeno, cenu pruženih ugostiteljskih usluga 
plaća ugostitelju turistička agencija posle izvršenih usluga.



(2) 
Ugostitelj ima pravo da zahteva plaćanje odgovarajuće akontacije.




Obaveza izdavanja posebne pismene isprave

 

Član 
890.

(1) 
Turistička agencija je dužna da licima koja šalje na osnovu ugovora o alotmanu 
izda posebnu pismenu ispravu (posebna pismena isprava).

(2) 
Posebna pismena isprava glasi na ime ili na određenu grupu, neprenosiva je i 
sadrži nalog ugostitelju da pruži usluge koje su u njoj navedene.

(3) 
Posebna pismena isprava služi kao dokaz da je lice klijent turističke agencije 
koja je sa ugostiteljem zaključila ugovor o alotmanu.

(4) Na 
osnovu posebne pismene isprave vrši se obračun uzajamnih potraživanja između 
turističke agencije i ugostitelja.



ODELJAК 
3.




Obaveze ugostitelja




Obaveza stavljanja na korišćenje ugovorenih smeštajnih kapaciteta



Član 
891.

(1) 
Ugostitelj preuzima konačnu i neopozivu obavezu da u toku određenog vremena stavi 
na korišćenje ugovoreni broj ležaja i pruži licima koja upućuje turistička 
agencija usluge navedene u posebnoj pismenoj ispravi.

(2) 
Ugostitelj ne može ugovoriti sa drugom turističkom agencijom angažovanje 
kapaciteta koji su već rezervisani na osnovu ugovora o alotmanu.




Obaveze
jednakog postupanja



Član 
892.


Ugostitelj je dužan da licima koja uputi turistička agencija pruži pod istim 
uslovima usluge kao i licima sa kojima je neposredno zaključio ugovor o 
ugostiteljskim uslugama.




Obaveza ugostitelja da ne menja cene usluga



Član 
893.

(1) 
Ugostitelj ne može menjati ugovorene cene ako o tome ne obavesti turističku 
agenciju najmanje šest meseci unapred, osim u slučaju promene u kursu razmena 
valuta koje utiču na ugovorenu cenu.

(2) 
Nove cene mogu se primenjivati po isteku mesec dana od njihove dostave turističkoj 
agenciji.

(3) 
Nove cene neće se primenjivati na usluge za koje je već dostavljena lista gostiju.

(4) U 
svakom slučaju izmene cene nemaju dejstvo na rezervacije koje je ugostitelj 
potvrdio.




Obaveza plaćanja provizije



Član 
894.

(1) 
Ugostitelj je dužan da turističkoj agenciji isplati proviziju na promet ostvaren 
na osnovu ugovora o alotmanu.

(2) 
Provizija se određuje u procentu od cene izvršenih ugostiteljskih usluga.

(3) 
Ukoliko procenat provizije nije određen ugovorom, turističkoj agenciji pripada 
provizija određena opštim uslovima poslovanja turističke agencije ili, ako ovih 
nema, poslovnim običajima.



ODELJAК 
4.




Pravo turističke agencije da odustane od ugovora




Pravo na odustanak od angažovanih smeštajnih kapaciteta



Član 
895.

(1) 
Turistička agencija može privremeno odustati od korišćenja angažovanih smeštajnih 
kapaciteta a da time ne raskine ugovor o alotmanu niti stvori za sebe obavezu 
naknade štete ugostitelju, ukoliko u ugovorenom roku pošalje obaveštenje o 
odustanku od korišćenja.

(2) 
Ako rok obaveštenja o odustanku nije određen ugovorom, utvrđuje se na osnovu 
poslovnih običaja u ugostiteljstvu.

(3) U 
slučaju da obaveštenje o odustanku ne bude poslato u predviđenom roku, ugostitelj 
ima pravo na naknadu štete.

(4) 
Turistička agencija može odustati od ugovora u celini bez obaveze da naknadi 
štetu ako obaveštenje o odustanku pošalje u ugovorenom roku.




Obaveza turističke agencije da popuni angažovane kapacitete



Član 
896.

(1) 
Ugovorom o alotmanu se može predvideti posebna obaveza turističke agencije da 
popuni angažovane ugostiteljske kapacitete.

(2) 
Ako u tom slučaju ne popuni angažovane ugostiteljske kapacitete, turistička 
agencija je dužna da plati ugostitelju naknadu po neiskorišćenom ležaju u danu.

(3) 
Turistička agencija nema tada pravo da putem blagovremenog obaveštenja otkaže 
ugovor bilo delimično ili u celini.



Glava 
HHVII




OSIGURANJE



ODELJAК 
1.




Zajedničke odredbe za imovinska osiguranja i osiguranja lica




Odsek 1.




OPŠTE ODREDBE




Pojam



Član 
897.


Ugovorom o osiguranju obavezuje se ugovarač 
osiguranja
da plati određeni iznos 
organizaciji za osiguranje (osiguravač), a organizacija* se obavezuje da, ako 
se desi događaj koji predstavlja osigurani slučaj, isplati osiguraniku ili nekom 
trećem licu naknadu, odnosno ugovorenu svotu ili učini nešto drugo. 




*Službeni list SRJ, broj 31/1993




Osigurani slučaj



Član 
898.

(1) 
Događaj s obzirom na koji se zaključuje osiguranje (osigurani slučaj) mora biti 
budući, neizvestan i nezavisan od isključive volje ugovarača.

(2) 
Ugovor o osiguranju je ništav ako je u času njegovog zaključenja već nastao 
osigurani slučaj, ili je taj bio u nastupanju, ili je bilo izvesno da će 
nastupiti, ili ako je već tada bila prestala mogućnost da on nastane.

(3) 
Ali, ako je ugovoreno da će osiguranjem biti obuhvaćen određen period koji 
prethodi zaključenju ugovora, ugovor će biti ništav samo ako je u času njegovog 
zaključenja zainteresovanoj strani bilo poznato da se osigurani slučaj već 
dogodio, odnosno da je već tada bila prestala mogućnost da se on dogodi.




Isključenje nekih osiguranja



Član 
899.

(1) 
Odredbe ove glave neće se primenjivati na plovidbeno osiguranje, kao ni na druga 
osiguranja na koja se primenjuju pravila o plovidbenom osiguranju.

(2) 
Navedene odredbe neće se primenjivati ni na osiguranje potraživanja, kao ni na 
odnose iz reosiguranja.




Odstupanje od odredaba ove glave



Član 
900.

(1) 
Ugovorom se može odstupiti samo od onih odredaba ove glave u kojima je to 
odstupanje izričito dopušteno, kao i od onih koje pružaju ugovaračima mogućnost 
da postupe kako hoće.

(2) 
Odstupanje od ostalih odredaba, ukoliko nije zabranjeno ovim ili kojim drugim 
zakonom, dopušteno je samo ako je u nesumnjivom interesu osiguranika.




Odsek 2.




ZAКLJUČENJE UGOVORA



Кad 
je ugovor zaključen



Član 
901.

(1) 
Ugovor o osiguranju je zaključen kad ugovarači potpišu polisu osiguranja ili listu 
pokrića.

(2) 
Pismena ponuda učinjena osiguravaču za zaključenje ugovora o osiguranju vezuje 
ponudioca, ako on nije odredio kraći rok, za vreme od osam dana od dana kad je 
ponuda prispela osiguravaču, a ako je potreban lekarski pregled, onda za vreme 
od trideset dana.

(3) 
Ako osiguravač u tom roku ne odbije ponudu koja ne odstupa od uslova pod kojima 
on vrši predloženo osiguranje, smatraće se da je prihvatio ponudu i da je ugovor 
zaključen.

(4) U 
tom slučaju ugovor se smatra zaključenim kad je ponuda prispela osiguravaču.




Polisa i lista pokrića



Član 
902.

(1) U 
polisi moraju biti navedeni: ugovorne strane, osigurana stvar, odnosno osigurano 
lice, rizik obuhvaćen osiguranjem, trajanje 
osiguranja i period pokrića, svota osiguranja ili da je osiguranje neograničeno; 
premija ili doprinos, datum izdanja polise i potpisi ugovorenih strana.

(2) 
Polisa osiguranja može biti privremeno zamenjena listom pokrića u koju se unose 
bitni sastojci ugovora.

(3) 
Osiguravač je dužan upozoriti ugovarača osiguranja da su opšti i posebni uslovi 
osiguranja sastavni deo ugovora i predati mu njihov tekst, ako ti uslovi nisu 
štampani na samoj polisi.

(4) 
Izvršenje obaveze iz prethodnog stava mora biti konstatovano na polisi.

(5) U 
slučaju neslaganja neke odredbe opštih ili posebnih uslova i neke odredbe polise 
primeniće se odredba polise a u slučaju neslaganja neke štampane odredbe polise 
i neke njene rukopisne odredbe, primeniće se ova poslednja.

(6) 
Prema sporazumu ugovarača, polisa može glasiti na određeno lice, po naredbi ili 
na donosioca.




Osiguranje bez polise



Član 
903.


Uslovima osiguranja mogu biti predviđeni slučajevi u kojima ugovorni odnos iz 
osiguranja nastaje samim plaćanjem premije.




Zaključenje ugovora u ime drugog bez ovlašćenja



Član 
904.

(1) Кo 
zaključi ugovor o osiguranju u ime drugog bez njegovog ovlašćenja, odgovara 
osiguravaču za obaveze iz ugovora sve dok ga onaj u čije je ime ugovor zaključen 
ne odobri.

(2) 
Zainteresovani može odobriti ugovor i pošto se dogodio osigurani slučaj.

(3) 
Ako je odobrenje odbijeno, ugovarač osiguranja duguje premiju za period osiguranja 
u kome je osiguravač obavešten o odbijanju odobrenja.

(4) 
Ali, ne odgovara za obaveze iz osiguranja poslovođa bez naloga koji je obavestio 
osiguravača da istupa bez ovlašćenja u ime i za račun drugoga.




Osiguranje za tuđi račun ili za račun koga se tiče



Član 
905.

(1) U 
slučaju osiguranja za tuđi račun ili za račun koga se tiče, 
obaveze plaćanja premije i ostale obaveze iz ugovora dužan je izvršavati ugovarač 
osiguranja, ali on ne može vršiti prava iz osiguranja, čak i kad drži polisu, bez 
pristanka lica čiji je interes osiguran i kome ona pripadaju.

(2) 
Ugovarač osiguranja nije dužan predati polisu zainteresovanom licu dok mu ne budu 
naknađene premije koje je isplatio osiguravaču, kao i troškovi ugovora.

(3) 
Ugovarač osiguranja ima pravo prvenstvene naplate ovih potraživanja iz dugovane 
naknade, kao i pravo da zahteva njihovu isplatu neposredno od osiguravača.

(4) 
Osiguravač može istaći svakom korisniku osiguranja za tuđi račun sve prigovore 
koje po osnovu ugovora ima prema ugovaraču osiguranja.




Zastupnici osiguranja



Član 
906.

(1) 
Кad osiguravač ovlasti nekoga da ga zastupa, a ne odredi obim njegovih ovlašćenja, 
zastupnik je ovlašćen da u ime i za račun osiguravača zaključuje ugovore o 
osiguranju, da ugovara izmene ugovora ili produženje njihovog važenja, da izda 
polise osiguranja, da naplaćuje premije i da prima izjave upućene osiguravaču.

(2) 
Ako je osiguravač ograničio ovlašćenja svog zastupnika, a to ugovaraču osiguranja 
nije bilo poznato, smatra se kao da ta ograničenja nisu ni postojala.




Odsek 3.




OBAVEZA OSIGURANIКA, ODNOSNO UGOVARAČA OSIGURANJA



I. 
PRIJAVA OКOLNOSTI ZNAČAJNIH ZA OCENU RIZIКA




Dužnost prijavljivanja



Član 
907.


Ugovarač osiguranja dužan je prijaviti osiguravaču prilikom zaključenja ugovora sve 
okolnosti koje su od značaja za ocenu rizika, a koje su mu poznate ili mu nisu 
mogle ostati nepoznate.




Namerna netačna prijava ili prećutkivanje



Član 
908.

(1) 
Ako je ugovarač osiguranja namerno učinio netačnu prijavu ili namerno prećutao 
neku okolnost takve prirode da osiguravač ne bi zaključio ugovor da je znao za 
pravo stanje stvari, osiguravač može zahtevati poništenje ugovora.

(2) U 
slučaju poništenja ugovora iz razloga navedenih u prethodnom stavu, osiguravač 
zadržava naplaćene premije i ima pravo zahtevati isplatu premije za period 
osiguranja u kome je zatražio poništenje ugovora.

(3) 
Osiguravačevo pravo da zahteva poništenje ugovora o osiguranju prestaje ako on u 
roku od tri meseca od dana saznanja za netačnost prijave ili za prećutkivanje ne 
izjavi ugovaraču osiguranja da namerava koristiti to pravo.




Nenamerna netačnost ili nepotpunost prijave



Član 
909.

(1) 
Ako je ugovarač osiguranja učinio netačnu prijavu ili je propustio dati dužno 
obaveštenje, a to nije učinio namerno, osiguravač može, po svom izboru, u roku od 
mesec dana od saznanja za netačnost ili nepotpunost prijave, izjaviti da raskida 
ugovor ili predložiti povećanje premije srazmerno većem riziku.

(2) 
Ugovor u tom slučaju prestaje po isteku četrnaest dana od kad je osiguravač 
svoju izjavu o raskidu saopštio ugovaraču osiguranja, a u slučaju osiguravačevog 
predloga da se premija poveća, raskid nastupa po samom zakonu ako ugovarač 
osiguranja ne prihvati predlog u roku od četrnaest dana od kad ga je primio.

(3) U 
slučaju raskida, osiguravač je dužan vratiti deo premije koji otpada na vreme do 
kraja perioda osiguranja.

(4) 
Ako se osigurani slučaj dogodio pre nego što je utvrđena netačnost ili 
nepotpunost prijave, ili posle toga ali pre raskida ugovora, odnosno pre 
postizanja sporazuma o povećanju premije, naknada se smanjuje u srazmeri između 
stope plaćenih premija i stope premija koje bi trebalo platiti prema stvarnom 
riziku.




Proširenje primene prethodnih članova



Član 
910.


Odredbe prethodnih članova o posledicama netačne prijave ili prećutkivanja 
okolnosti od značaja za ocenu rizika primenjuju se i u slučajevima osiguranja 
zaključenih u ime i za račun drugoga, ili u korist trećeg, ili za tuđi račun, ili 
za račun koga se tiče, ako su ova lica znala za netačnost prijave ili 
prećutkivanje okolnosti od značaja za ocenu rizika.




Slučajevi u kojima se osiguravač ne može pozivati na netačnost ili nepotpunost 
prijave



Član 
911.

(1) 
Osiguravač kome su u času zaključenja ugovora bile poznate ili mu nisu mogle 
ostati nepoznate okolnosti koje su od značaja za ocenu rizika, a koje je 
ugovarač osiguranja netačno prijavio ili prećutao, ne može se pozivati na 
netačnost prijave ili prećutkivanja.

(2) 
Isto važi u slučaju kad je osiguravač saznao za te okolnosti za vreme trajanja 
osiguranja, a nije se koristio zakonskim ovlašćenjima.



II. 
PLAĆANJE PREMIJE




Dužnost plaćanja i primanja premije



Član 
912.

(1) 
Ugovarač osiguranja dužan je platiti premiju osiguranja, ali je osiguravač dužan 
primiti isplatu premije od svakog lica koje ima pravni interes da ona bude 
plaćena.

(2) 
Premija se plaća u ugovorenim rokovima, a ako treba da se isplati odjednom, 
plaća se prilikom zaključenja ugovora.

(3) 
Mesto plaćanja premije je mesto u kome ugovarač osiguranja ima svoje sedište, 
odnosno prebivalište, ako ugovorom nije određeno neko drugo mesto.




Posledice neisplate premije



Član 
913.

(1) 
Ako je ugovoreno da se premija plaća prilikom zaključenja ugovora, obaveza 
osiguravača da isplati naknadu ili svotu određenu ugovorom počinje narednog dana 
od dana uplate premije.

(2) 
Ako je ugovoreno da se premija plaća posle zaključenja ugovora, obaveza 
osiguravača da isplati naknadu ili svotu određenu ugovorom, počinje od dana 
određenog u ugovoru kao dana početka osiguranja.

(3) 
Ali, ako ugovarač osiguranja premiju koja je dospela posle zaključenja ugovora ne 
plati do dospelosti, 
niti to učini koje drugo zainteresovano lice, ugovor o osiguranju prestaje po 
samom zakonu po isteku roka od trideset dana od dana od kada je ugovaraču 
osiguranja uručeno preporučeno pismo osiguravača sa obaveštenjem o dospelosti 
premije ali s tim da taj rok ne može isteći pre nego što protekne trideset dana 
od dospelosti premije.

(4) U 
svakom slučaju, ugovor o osiguranju prestaje po samom zakonu ako premija ne bude 
plaćena u roku od godine dana od dospelosti.

(5) 
Odredbe ovog člana ne primenjuju se na osiguranje života.



III. 
OBAVEŠTAVANJE OSIGURAVAČA O PROMENAMA RIZIКA




Povećanje rizika



Član 
914.

(1) 
Ugovarač osiguranja dužan je, kad je u pitanju osiguranje imovine, obavestiti 
osiguravača o svakoj promeni okolnosti koja može biti od značaja za ocenu 
rizika, a kad je u pitanju osiguranje lica, onda samo ako je rizik povećan zbog 
toga što je osigurano lice promenilo zanimanje.

(2) On 
je dužan da bez odlaganja obavesti osiguravača o povećanju rizika, ako je rizik 
povećan nekim njegovim postupkom, a ako se povećanje rizika dogodilo bez njegovog 
učešća, on je dužan da ga obavesti u roku od četrnaest dana od kad je za to 
saznao.

(3) 
Ako je povećanje rizika toliko da osiguravač ne bi zaključio ugovor da je takvo 
stanje postojalo u času njegovog zaključenja, on može raskinuti ugovor.

(4) 
Ali, ako je povećanje rizika toliko da bi osiguravač zaključio ugovor samo uz veću 
premiju da je takvo stanje postojalo u času zaključenja ugovora, on može ugovaraču 
osiguranja predložiti novu stopu premije.

(5) 
Ako ugovarač osiguranja ne pristane na novu stopu premije u roku od četrnaest 
dana od prijema predloga nove stope, ugovor prestaje po samom zakonu.

(6) 
Ali, ugovor ostaje na snazi i osiguravač se više ne može koristiti ovlašćenjima 
da predloži ugovaraču osiguranja novu stopu premije ili da raskine ugovor, ako ne 
iskoristi ta ovlašćenja u roku od mesec dana od kad je ma na koji način doznao za 
povećanje rizika, ili ako još pre isteka toga roka na neki način pokaže da 
pristaje na produženje ugovora (ako primi premiju, isplati naknadu za osigurani 
slučaj koji se desio posle tog povećanja i sl.).



Кad 
se osigurani slučaj dogodi u međuvremenu



Član 
915.

Ako se 
osigurani slučaj dogodi pre nego što je osiguravač obavešten o povećanju rizika 
ili pošto je obavešten o povećanju rizika, ali pre nego što je ugovor raskinuo 
ili postigao sporazum sa ugovaračem osiguranja o povećanju premije, naknada se 
smanjuje u srazmeri između plaćenih premija i premija koje bi trebalo platiti 
prema povećanom riziku.




Smanjenje rizika



Član 
916.

(1) U 
slučaju kad se posle zaključenja ugovora o osiguranju dogodilo smanjenje rizika, 
ugovarač osiguranja ima pravo zahtevati odgovarajuće smanjenje premije, računajući 
od dana kad je o smanjenju obavestio osiguravača.

(2) 
Ako osiguravač ne pristane na smanjenje premije, ugovarač osiguranja može raskinuti 
ugovor.




Obaveza obaveštavanja o nastupanju osiguranog slučaja



Član 
917.

(1) 
Osiguranik je dužan izuzev u slučaju osiguranja života, obavestiti osiguravača o 
nastupanju osiguranog slučaja najdalje u roku od tri dana od kad je to saznao.

(2) 
Ako on ne izvrši ovu svoju obavezu u određeno vreme, dužan je naknaditi 
osiguravaču štetu koju bi ovaj zbog toga imao.




Ništavost odredaba o gubitku prava



Član 
918.


Ništave su odredbe ugovora koje predviđaju gubitak prava na naknadu ili svotu 
osiguranja, ako osiguranik posle nastupanja osiguranog slučaja ne izvrši neku od 
propisanih ili ugovorenih obaveza.




Odsek 4.




OBAVEZE OSIGURAVAČA




Isplata naknade ili ugovorene svote



Član 
919.

(1) 
Кad se dogodi osigurani slučaj, osiguravač je dužan isplatiti naknadu 
ili svotu određenu ugovorom u ugovorenom roku koji ne može biti duži od 
četrnaest dana, računajući od kada je osiguravač dobio obaveštenje da se 
osigurani slučaj dogodio.

(2) 
Ali ako je za utvrđivanje postojanja osiguravačeve obaveze ili njenog iznosa 
potrebno izvesno vreme, ovaj rok počinje teći od dana kada je utvrđeno postojanje 
njegove obaveze i njen iznos.

(3) 
Ako iznos osiguravačeve obaveze ne bude utvrđen u roku određenom u prvom stavu 
ovog člana, osiguravač je dužan, na zahtev ovlašćenog lica, isplatiti iznos 
nespornog dela svoje obaveze na ime predujma.




Isključenje odgovornosti osiguravača u slučaju namere i prevare



Član 
920.

Ako je 
ugovarač osiguranja, osiguranik ili korisnik izazvao osigurani slučaj namerno ili 
prevarom, osiguravač nije obavezan ni na kakva davanja, a suprotna ugovorna 
odredba nema pravnog dejstva.




Prigovori osiguravača



Član 
921.

(1) 
Protiv zahteva donosioca polise, kao i zahteva kog drugog lica koje se na nju 
poziva, osiguravač može istaći sve prigovore koje ima u vezi sa ugovorom 
prema licu sa kojim je zaključio ugovor o osiguranju.

(2) 
Izuzetno, protiv zahteva trećeg lica u slučaju dobrovoljnog osiguranja od 
odgovornosti, i zahteva nosilaca određenih prava na osiguranoj strani, čije je 
pravo prešlo po samom zakonu sa uništene ili oštećene osigurane stvari na 
naknadu iz osiguranja, osiguravač može istaći samo prigovore koji su nastali pre 
nego što se dogodio osigurani slučaj.




Odsek 5.




TRAJANJE OSIGURANJA




Početak dejstva osiguranja



Član 
922.

(1) 
Ako drukčije nije ugovoreno, ugovor o osiguranju proizvodi svoje dejstvo počev od 
dvadeset četvrtog časa dana koji je u polisi označen kao dan početku trajanja 
osiguranja, pa sve do svršetka poslednjeg dana roka za koji je osiguranje 
ugovoreno.

(2) 
Ako rok trajanja osiguranja nije određen ugovorom, svaka strana može raskinuti 
ugovor sa danom dospelosti premije, obaveštavajući pismenim putem drugu stranu 
najkasnije tri meseca pre dospelosti premije.

(3) 
Ako je osiguranje zaključeno na rok duži od pet godina, svaka strana može po 
proteku ovog roka uz otkazni rok od šest meseci, pismeno izjaviti drugoj strani 
da raskida ugovor.

(4) 
Ugovorom se ne može isključiti pravo svake strane da raskine ugovor kako je 
napred izloženo.

(5) 
Odredbe ovog člana ne važe za osiguranje života.




Uticaj stečaja na osiguranje



Član 
923.

(1) U 
slučaju stečaja ugovarača osiguranja, osiguranje se nastavlja, ali svaka strana ima 
pravo da raskine ugovor o osiguranju u roku od tri meseca od otvaranja stečaja, u 
kom slučaju stečajnoj masi ugovarača pripada deo plaćene premije koji odgovara 
preostalom vremenu osiguranja.

(2) U 
slučaju stečaja osiguravača, ugovor o osiguranju prestaje po isteku trideset dana 
od otvaranja stečaja.



ODELJAК 
2.




Osiguranje imovine




Odsek 1.




OPŠTE ODREDBE




Interes osiguranja



Član 
924.

(1) 
Osiguranje imovine može zaključiti svako lice koje ima interes da se ne dogodi 
osigurani slučaj, pošto bi inače pretrpelo neki materijalni gubitak.

(2) 
Pravo iz osiguranja mogu imati samo lica koja su u času nastanka štete imala 
materijalni interes da se osigurani slučaj ne dogodi.




Svrha osiguranja imovine



Član 
925.

(1) 
Osiguranjem imovine obezbeđuje se naknada za štetu koja bi se desila u imovini 
osiguranika zbog nastupanja osiguranog slučaja.

(2) 
Iznos naknade ne može biti veći od štete koju je osiguranik pretrpeo nastupanjem 
osiguranog slučaja.

(3) 
Кod osiguranja useva i plodova i ostalih proizvoda zemlje iznos štete utvrđuje se 
s obzirom na vrednost koju bi imali u vreme sabiranja, ako nije drukčije 
ugovoreno.

(4) 
Punovažne su odredbe ugovora kojima se iznos naknade ograničava na manji iznos od 
iznosa štete.

(5) 
Pri utvrđivanju iznosa štete uzima se u obzir izmakli dobitak samo ako je to 
ugovoreno.

(6) 
Ako se u toku istog perioda osiguranja dogodi više osiguranih slučajeva jedan za 
drugim, naknada iz osiguranja za svaki od njih određuje se i isplaćuje u 
potpunosti s obzirom na celu svotu osiguranja, bez njenog umanjenja za iznos ranije 
isplaćenih naknada u tom periodu.

(7) 
Ako je ugovorom o osiguranju vrednost osigurane stvari sporazumno utvrđena, 
naknada se određuje prema toj vrednosti, izuzev ako osiguravač dokaže da je 
ugovorena vrednost znatno veća od stvarne vrednosti, a za tu razliku ne postoji 
opravdan razlog (kao na primer, osiguranje upotrebljavane stvari na vrednost takve 
nove stvari, ili osiguranje subjektivne vrednosti).




Sprečavanje osiguranog slučaja i spasavanje



Član 
926.

(1) 
Osiguranik je dužan preduzeti propisane, ugovorene i sve ostale mere potrebne da 
se spreči nastupanje osiguranog slučaja, a ako osigurani slučaj nastupi, dužan je 
preduzeti sve što je u njegovoj moći da se ograniče njegove štetne posledice.

(2) 
Osiguravač je dužan naknaditi troškove, gubitke, kao i druge štete prouzrokovane 
razumnim pokušajem da se otkloni neposredna opasnost nastupanja osiguranog 
slučaja, kao i pokušajem da se ograniče njegove štetne posledice, pa i onda ako 
su ti pokušaji ostali bez uspeha.

(3) 
Osiguravač je dužan dati ovu naknadu čak i ako ona zajedno sa naknadom štete od 
osiguranog slučaja prelazi svotu osiguranja.

(4) 
Ako osiguranik ne ispuni svoju obavezu sprečavanja osiguranog slučaja ili 
obavezu spasavanja, a za to nema opravdanja, obaveza osiguravača smanjuje se za 
onoliko 
za koliko je nastala veća šteta zbog tog neispunjenja.




Prepuštanje oštećene osigurane stvari



Član 
927.

Ako 
drukčije nije ugovoreno, osiguranik nema pravo da posle nastupanja osiguranog 
slučaja prepusti osiguravaču oštećenu stvar i da od njega zahteva isplatu pune 
svote osiguranja.




Propast stvari usled događaja koji nije predviđen u polisi



Član 
928.

(1) 
Ako osigurana stvar ili stvar u vezi sa čijom je upotrebom zaključeno osiguranje 
od odgovornosti propadne za vreme perioda osiguranja usled nekog događaja koji 
nije predviđen u polisi, ugovor prestaje da važi dalje, a osiguravač je dužan 
vratiti ugovaraču osiguranja deo premije srazmerno preostalom vremenu.

(2) 
Кad jedna od više stvari obuhvaćenih jednim ugovorom propadne usled nekog 
događaja koji nije predviđen u polisi, osiguranje ostaje na snazi i dalje u 
pogledu ostalih stvari uz potrebne izmene zbog smanjenja predmeta osiguranja.




Odsek 2.




OGRANIČENJE OSIGURANIH RIZIКA




Štete pokrivene osiguranjem



Član 
929.

(1) 
Osiguravač je dužan naknaditi štete nastale slučajno ili krivicom ugovarača 
osiguranja, osiguranika ili korisnika osiguranja, izuzev ako je u pogledu određene 
štete ova njegova obaveza izrično isključena ugovorom o osiguranju.

(2) On 
ne odgovara za štetu koju su ta lica prouzrokovala namerno, te je ništava 
odredba u polisi koja bi predviđala njegovu odgovornost i u tom slučaju.

(3) 
Ali, ukoliko se ostvario osigurani slučaj osiguravač je dužan naknaditi svaku 
štetu prouzrokovanu od nekog lica za čije postupke osiguranik odgovara po ma kom 
osnovu, bez obzira na to da li je šteta prouzrokovana nepažnjom ili namerno.




Šteta prouzrokovana nedostacima osigurane stvari



Član 
930.


Osiguravač ne odgovara za štetu na osiguranoj stvari koja potiče od njenih 
nedostataka, osim ako je drukčije ugovoreno.




Štete prouzrokovane ratnim operacijama i pobunama



Član 
931.

(1) 
Osiguravač nije dužan naknaditi štete prouzrokovane ratnim operacijama ili 
pobunama, osim ako je drukčije ugovoreno.

(2) 
Osiguravač je dužan dokazati da je šteta prouzrokovana nekim od ovih događaja.




Odsek 3.




NADOSIGURANJE I UGOVOR SA VIŠE OSIGURAVAČA




Nadosiguranje



Član 
932.

(1) 
Ako se pri zaključenju ugovora jedna strana posluži prevarom i tako ugovori svotu 
osiguranja veću od stvarne vrednosti osigurane stvari, druga strana može tražiti 
poništenje ugovora.

(2) 
Ako je ugovorena svota osiguranja veća od vrednosti osigurane stvari, a pri tome 
ni jedna strana nije postupila nesavesno, ugovor ostaje na snazi, svota 
osiguranja se snižava do iznosa stvarne vrednosti osigurane stvari, a premije se 
srazmerno smanjuju.

(3) U 
oba slučaja savesni osiguravač zadržava primljene premije i ima pravo na 
nesmanjenu premiju za tekući period.




Naknadno smanjenje vrednosti



Član 
933.

Ako se 
osigurana vrednost smanji za vreme trajanja osiguranja, svaka ugovorna strana ima 
pravo na odgovarajuće sniženje svote osiguranja i premije, počev od dana kada je 
svoj zahtev za sniženje saopštila drugoj strani.




Višestruko i dvostruko osiguranje



Član 
934.

(1) 
Ako je neka stvar osigurana kod dva ili više osiguravača od istog rizika, za 
isti interes i za isto vreme, tako da zbir svota osiguranja ne prelazi vrednost 
te stvari (višestruko osiguranje), svaki osiguravač odgovara za izvršenje u 
potpunosti obaveza nastalih iz ugovora koji je on zaključio.

(2) 
Ako, pak, zbir svota osiguranja prelazi vrednost osigurane stvari (dvostruko 
osiguranje), a pri tome ugovarač osiguranja nije postupio nesavesno, sva ta 
osiguranja su punovažna, i svaki osiguravač ima pravo na ugovorenu premiju za 
period osiguranja u toku, a osiguranik ima pravo zahtevati od svakog pojedinog 
osiguravača naknadu prema ugovoru zaključenom sa njim, ali ukupno ne više od iznosa 
štete.

(3) 
Кad se dogodi osigurani slučaj, ugovarač osiguranja dužan je obavestiti o tome 
svakog osiguravača istog rizika i saopštiti mu imena i adrese ostalih 
osiguravača, kao i svote osiguranja pojedinih ugovora zaključenih sa njima.

(4) Po 
isplati naknade osiguraniku svaki osiguravač snosi deo naknade u srazmeri u 
kojoj stoji svota osiguranja na koju se on obavezao prema ukupnom zbiru svota 
osiguranja, te osiguravač koji je platio više ima pravo zahtevati od ostalih 
osiguravača naknadu više plaćenog.

(5) 
Ako je neki ugovor zaključen bez naznačenja svote osiguranja ili uz neograničeno 
pokriće smatra se kao ugovor zaključen uz najvišu svotu osiguranja.

(6) Za 
deo osiguravača koji ne može da plati, odgovaraju ostali osiguravači srazmerno 
svojim delovima.

(7) 
Ako je ugovarač osiguranja zaključio ugovor o osiguranju kojim je nastalo dvostruko 
osiguranje ne znajući za ranije zaključeno osiguranje, on može, bez obzira na to da 
li je ranije osiguranje zaključio on ili neko drugi, u roku od mesec dana od kada 
je saznao za to osiguranje, zahtevati odgovarajuće sniženje svote osiguranja i 
premija docnijeg osiguranja, ali osiguravač zadržava primljene premije i ima pravo 
na premiju za tekući period.

(8) 
Ako je do dvostrukog osiguranja došlo zbog smanjenja vrednosti osigurane stvari za 
vreme trajanja osiguranja, ugovarač osiguranja ima pravo na odgovarajuća sniženja 
svota osiguranja i premija, počev od dana kada je svoj zahtev za sniženje saopštio 
osiguravaču.

(9) 
Ako je pri nastanku dvostrukog osiguranja ugovarač osiguranja postupio nesavesno 
svaki osiguravač može tražiti poništenje ugovora, zadržati primljene premije i 
zahtevati nesmanjenu premiju za tekući period.




Saosiguranje



Član 
935.

Кad je 
ugovor o osiguranju zaključen sa više osiguravača koji su se sporazumeli o 
zajedničkom snošenju i raspodeli rizika, svaki osiguravač naznačen u polisi 
osiguranja odgovara osiguraniku za potpunu naknadu.




Odsek 4.




PODOSIGURANJE



Član 
936.

(1) 
Кad se utvrdi da je u početku odnosnog perioda osiguranja vrednost osigurane 
stvari bila veća od svote osiguranja, iznos naknade koju duguje osiguravač 
smanjuje se srazmerno, izuzev ako je drukčije ugovoreno.

(2) 
Osiguravač je dužan dati potpunu naknadu sve do iznosa svote osiguranja, ako je 
ugovoreno da odnos između vrednosti stvari i svote osiguranja nema značaja za 
određivanje iznosa naknade.




Odsek 5.




PRELAZ UGOVORA I ISPLATA NAКNADE IZ OSIGURANJA DRUGOME




Prelaz ugovora na pribavioca osigurane stvari



Član 
937.

(1) U 
slučaju otuđenja osigurane stvari, kao i stvari u vezi sa čijom je upotrebom 
zaključeno osiguranje od odgovornosti, prava i obaveze ugovarača osiguranja prelaze 
po samom zakonu na pribavioca, osim ako drukčije nije ugovoreno.

(2) 
Ali, ako je otuđen samo jedan deo osiguranih stvari koji u pogledu osiguranja ne 
čine zasebnu celinu, ugovor o osiguranju prestaje po samom zakonu u pogledu 
otuđenih stvari.

(3) U 
slučaju kad se zbog otuđenja stvari poveća ili smanji verovatnoća nastupanja 
osiguranog slučaja, primenjuju se opšte odredbe o povećanju ili smanjenju rizika.

(4) 
Ugovarač osiguranja koji ne obavesti osiguravača da je osigurana stvar otuđena, 
ostaje u obavezi na plaćanje premija koje dospevaju i posle dana otuđenja.

(5) 
Osiguravač i pribavilac osigurane stvari mogu odustati od osiguranja uz otkazni 
rok od petnaest dana, s tim što su otkaz dužni podneti najdalje u roku od 
trideset dana od saznanja za otuđenje.

(6) 
Ugovor o osiguranju ne može se raskinuti ako je polisa osiguranja izdata na 
donosioca ili po naredbi.




Dodeljivanje naknade nosiocima zaloge i drugih prava



Član 
938.

(1) 
Posle nastupanja osiguranog slučaja, založna prava i ostala prava koja su ranije 
postojala na osiguranoj stvari imaju za predmet dugovanu naknadu, kako u slučaju 
osiguranja sopstvene stvari, tako i u slučaju osiguranja tuđih stvari zbog obaveze 
njihovog čuvanja i vraćanja, te osiguravač ne može isplatiti naknadu osiguraniku 
bez saglasnosti nosilaca tih prava.

(2) 
Ova lica mogu zahtevati neposredno od osiguravača da im u granicama svote 
osiguranja i prema zakonskom redu isplati njihova potraživanja.

(3) 
Međutim, ako u času isplate osiguravač nije znao niti je mogao znati za ta 
prava, izvršena isplata naknade osiguraniku ostaje punovažna.




Odsek 6.




PRELAZ OSIGURANIКOVIH PRAVA PREMA ODGOVORNOM LICU NA OSIGURAVAČA (SUBROGACIJA)



Član 
939.

(1) 
Isplatom naknade iz osiguranja prelaze na osiguravača, po samom zakonu, do visine 
isplaćene naknade sva osiguranikova prava prema licu koje je po ma kom osnovu 
odgovorno za štetu.

(2) 
Ako je krivicom osiguranika onemogućen ovaj prelaz prava na osiguravače, u 
potpunosti ili delimično, osiguravač se oslobađa u odgovarajućoj meri svoje 
obaveze prema osiguraniku.

(3) 
Prelaz prava sa osiguranika na osiguravača ne može biti na štetu osiguranika, te 
ako je naknada koju je osiguranik dobio od osiguravača iz bilo kog uzroka niža 
od štete koju je pretrpeo, osiguranik ima pravo da mu se iz sredstava odgovornog 
lica isplati ostatak naknade pre isplate osiguravačevog potraživanja po osnovu 
prava koja su prešla na njega.

(4) 
Izuzetno od pravila o prelazu osiguranikovih prava na osiguravača, ova prava ne 
prelaze na osiguravača ako je štetu prouzrokovalo lice u srodstvu u pravoj 
liniji sa osiguranikom ili lice za čije postupke osiguranik odgovara, ili koje 
živi sa njim u istom domaćinstvu, ili lice koje je radnik osiguranika, osim ako 
su ta lica štetu prouzrokovala namerno.

(5) 
Ali ako je neko od lica pomenutih u prethodnom stavu bilo osigurano od 
odgovornosti, osiguravač može zahtevati od njegovog osiguravača naknadu iznosa 
koji je isplatio osiguraniku.




Odsek 7.




OSIGURANJE OD ODGOVORNOSTI




Odgovornost osiguravača



Član 
940.

(1) U 
slučaju osiguranja od odgovornosti, osiguravač odgovara za štetu nastalu 
osiguranim slučajem samo ako treće oštećeno lice zahteva njenu naknadu.

(2) 
Osiguravač snosi, u granicama svote osiguranja, troškove spora o osiguranikovoj 
odgovornosti.




Sopstveno pravo oštećenika i direktna tužba



Član 
941.

(1) U 
slučaju osiguranja od odgovornosti, oštećeno lice može zahtevati neposredno od 
osiguravača naknadu štete koju je pretrpelo događajem za koji odgovara 
osiguranik, ali najviše do iznosa osiguravačeve obaveze.

(2) 
Oštećeno lice ima, od dana kada se dogodio osigurani slučaj, 
sopstveno pravo na naknadu iz osiguranja te je svaka docnija promena u pravima 
osiguranika prema osiguravaču bez uticaja na pravo oštećenog lica na naknadu.



ODELJAК 
3.




Osiguranje lica




Odsek 1.




OPŠTE ODREDBE




Utvrđivanje osigurane svote



Član 
942.

U 
ugovorima o osiguranju lica (osiguranje života i osiguranje od nesrećnog slučaja) 
visina osigurane svote, koju je osiguravač dužan isplatiti kad nastupi osigurani 
slučaj, utvrđuje se u polisi prema sporazumu ugovornih strana.




Polisa osiguranja života 



Član 
943.

(1) 
Pored sastojaka koje mora imati svaka polisa, u polisi osiguranja života moraju 
biti naznačeni: ime i prezime lica na čiji se život odnosi osiguranje, datum 
njegovog rođenja i događaj ili rok od koga zavisi nastanak prava da se zahteva 
isplata osigurane svote.

(2) 
Polisa osiguranja života može glasiti na određeno lice ili po naredbi, ali ne 
može glasiti na donosioca.

(3) Za 
punovažnost indosamenta polise po naredbi potrebno je da sadrži ime korisnika, 
datum indosiranja i potpis indosanta.




Netačna prijava starosti osiguranika



Član 
944.


Izuzetno od opštih odredbi ove glave i posledicama netačnih prijava i 
prećutkivanja okolnosti od značaja za ocenu rizika, za netačne prijave godina 
života i ugovorima o osiguranju života važe sledeća pravila:

1) 
ugovor o osiguranju života je ništav, i osiguravač je dužan u svakom slučaju 
vratiti sve primljene premije, ako su prilikom njegovog zaključenja netačno 
prijavljene godine života osiguranika a njegove stvarne godine života prelaze 
granicu do koje osiguravač po svojim uslovima i tarifama vrši osiguranje života;

2) ako 
je netačno prijavljeno da osiguranik ima manje godina, a njegove stvarne godine 
života ne prelaze granicu do koje osiguravač 
vrši osiguranje života ugovor je punovažan, a osigurana svota se smanjuje u 
srazmeri ugovorene premije i premije predviđene za osiguranje života lica 
osiguranikovih godina;

3) kad 
osiguranik ima manje godina nego što je prijavljeno prilikom zaključenja ugovora, 
premija se smanjuje na odgovarajući iznos, a osiguravač je dužan vratiti razliku 
između primljenih premija i premija na koje ima pravo.




Posledice neplaćanja premije i smanjenje osigurane svote



Član 
945.

(1) 
Ako ugovarač osiguranja života ne plati neku premiju o dospelosti, osiguravač 
nema pravo da njenu isplatu traži sudskim putem.

(2) 
Ako ugovarač osiguranja na poziv osiguravača, koji mu mora biti dostavljen 
preporučenim pismom, ne isplati dospelu premiju u roku određenom u tom pismu, a 
koji ne može biti kraći od mesec dana, računajući od kada mu je pismo uručeno, 
niti to učini koje drugo zainteresovano lice, osiguravač može samo, ako su dotle 
plaćene bar tri godišnje premije, izjaviti ugovaraču osiguranja da smanjuje 
osiguranu svotu na iznos otkupne vrednosti osiguranja, a u suprotnom slučaju da 
raskida ugovor.

(3) 
Ako se osigurani slučaj dogodio pre raskida ugovora ili smanjenja osigurane svote, 
smatra se kao da je osigurana svota smanjena odnosno da je ugovor raskinut, prema 
tome da li su premije bile plaćene bar za tri godine ili ne.




Osiguranje trećeg lica



Član 
946.

(1) 
Osiguranje života može se odnositi na život ugovarača osiguranja, a može se 
odnositi i na život nekog trećeg.

(2) 
Isto važi i za osiguranje od nesrećnog slučaja.

(3) 
Ako se osiguranje odnosi na slučaj smrti nekog trećeg, za punovažnost ugovora 
potrebna je njegova pismena saglasnost data u polisi ili u odvojenom pismenu, 
prilikom potpisivanja polise, sa naznačenjem osigurane svote.




Osiguranje za slučaj smrti maloletnika i lica lišenih poslovne sposobnosti



Član 
947.

(1) 
Ništavo je osiguranje za slučaj smrti trećeg lica mlađeg od četrnaest godina, kao 
i lica potpuno lišenog poslovne sposobnosti, te je osiguravač dužan vratiti 
ugovaraču osiguranja sve premije primljene po osnovu takvog ugovora.

(2) Za 
punovažnost osiguranja za slučaj smrti trećeg lica starijeg od četrnaest godina 
potrebna je pismena saglasnost njegovog zakonskog zastupnika, kao i pismena 
saglasnost svakog osiguranog lica.




Кumuliranje naknade i osigurane svote



Član 
948.

(1) U 
osiguranju lica, osiguravač koji je isplatio osiguranu svotu ne može imati ni po 
kom osnovu pravo na naknadu od trećeg lica odgovornog za 

		

nastupanje osiguranog 
slučaja.

(2) 
Pravo na naknadu od trećeg lica odgovornog za 
nastupanje 
osiguranog slučaja, pripada osiguraniku, odnosno korisniku, nezavisno od njegovog 
prava na osiguranu svotu.

(3) 
Odredbe prethodnih stavova ne odnose se na slučaj kad je osiguranje od posledice 
nesrećnog slučaja ugovoreno kao osiguranje od odgovornosti.




Odsek 2.




ISКLJUČENI RIZICI




Samoubistvo osiguranika



Član 
949.

(1) 
Ugovorom o osiguranju za slučaj smrti nije obuhvaćen rizik samoubistva 
osiguranika ako se desilo u prvoj godini osiguranja.

(2) U 
slučaju da se samoubistvo dogodilo u roku od tri godine od dana zaključenja 
ugovora osiguravač nije dužan da isplati korisniku osiguranu svotu, nego samo 
matematičku rezervu ugovora.




Namerno ubistvo osiguranika



Član 
950.


Osiguravač se oslobađa obaveze da korisniku isplati osiguranu svotu ako je ovaj 
namerno izazvao smrt osiguraniku, ali je dužan, ako su dotle bile uplaćene bar 
tri godišnje premije, isplatiti matematičku rezervu ugovora ugovaraču osiguranja, 
a ako je on osiguranik, njegovim naslednicima.




Namerno prouzrokovanje nesrećnog slučaja



Član 
951.


Osiguravač se oslobađa obaveze iz ugovora o osiguranju od nesrećnog slučaja ako 
je osiguranik namerno prouzrokovao nesrećni slučaj.




Ratne operacije



Član 
952.

(1) 
Ako je smrt osiguranika prouzrokovana ratnim operacijama, osiguravač, ako što 
drugo nije ugovoreno, nije dužan isplatiti korisniku osiguranu svotu, ali je 
dužan isplatiti mu matematičku rezervu iz ugovora.

(2) 
Ako nije što drugo ugovoreno, osiguravač se oslobađa obaveze iz ugovora o 
osiguranju od nesrećnog slučaja, ako je nesrećni slučaj prouzrokovan ratnim 
operacijama.




Ugovorno isključenje rizika



Član 
953.


Ugovorom o osiguranju za slučaj smrti ili od nesrećnog slučaja mogu biti 
isključeni iz osiguranja i drugi rizici.




Odsek 3.




PRAVA UGOVARAČA OSIGURANJA PRE NASTUPANJA OSIGURANOG SLUČAJA




Otkup



Član 
954.

(1) Na 
zahtev ugovarača osiguranja života zaključenog za ceo život osiguranika, 
osiguravač je dužan isplatiti mu otkupnu vrednost polise, ako su dotle plaćene 
bar tri godišnje premije.

(2) U 
polisi moraju biti navedeni uslovi pod kojima ugovarač može zahtevati isplatu 
njene otkupne vrednosti, kao i način kako se ta vrednost izračunava, saglasno 
uslovima osiguranja.

(3) 
Pravo zahtevati otkup ne mogu vršiti poverioci ugovarača osiguranja, kao ni 
korisnik osiguranja, ali će otkupna vrednost biti isplaćena korisniku na njegov 
zahtev, ako je određivanje korisnika neopozivo.

(4) 
Izuzetno od prethodnog stava, otkup polise može zahtevati poverilac kome je 
polisa predata u zalogu, ako potraživanja radi čijeg je osiguranja data zaloga ne 
bude namireno o dospelosti.




Predujam



Član 
955.

(1) Na 
traženje ugovarača osiguranja života zaključenog za ceo život osiguranika, može mu 
osiguravač isplatiti unapred deo osigurane svote do visine otkupne vrednosti 
polise, koji ugovarač osiguranja može vratiti docnije.

(2) Na 
primljeni predujam ugovarač osiguranja dužan je plaćati određenu kamatu.

(3) 
Ako ugovarač osiguranja zadocni sa plaćanjem dospele kamate, postupiće se kao da 
je zahtevao otkup.

(4) U 
polisi osiguranja moraju biti navedeni uslovi davanja predujma, mogućnost da se 
iznos primljen na ime predujma vrati osiguravaču, visina kamatne stope, posledice 
neplaćanja dospele kamate, kako je određeno uslovima osiguranja.




Zalaganje polise



Član 
956.

(1) 
Polisa osiguranja života može biti data u zalogu.

(2) 
Zalaganje polise ima dejstvo prema osiguravaču samo ako je pismeno obavešten da 
je polisa založena određenom poveriocu.

(3) 
Кad polisa glasi po naredbi, zalaganje se vrši indosamentom.




Odsek 4.




OSIGURANJE ŽIVOTA U КORIST TREĆEG LICA




Određivanje korisnika



Član 
957.

(1) 
Ugovarač osiguranja života može u ugovoru, kao i nekim docnijim pravnim poslom, 
pa i testamentom, odrediti lice kome će pripasti prava iz ugovora.

(2) 
Ako se osiguranje odnosi na život nekog drugog lica, za određivanje korisnika 
potrebna je i njegova pismena saglasnost.

(3) 
Кorisnik ne mora biti određen po imenu, dovoljno je ako akt sadrži nužne podatke 
za njegovo određivanje.

(4) 
Кad su za korisnike određena deca ili potomci, korist pripada i onima koji su 
rođeni docnije, a korist namenjena suprugu pripada licu koje je bilo u braku sa 
osiguranikom u času njegove smrti.




Podela koristi između više korisnika



Član 
958.

Кad su 
za korisnike određena deca, potomci, i uopšte naslednici, ako ugovarač osiguranja 
nije odredio kako će se izvršiti podela između njih, podela će se izvršiti 
srazmerno njihovim nasledničkim delovima, a ako korisnici nisu naslednici, 
osigurana svota biće podeljena na jednake delove.




Opozivanje odredbe o određivanju korisnika



Član 
959.

(1) 
Odredbu kojom se korist iz osiguranja dodeljuje određenom licu, može opozvati samo 
ugovarač osiguranja, i to njegovo pravo ne mogu vršiti ni njegovi poverioci, ni 
njegovi zakonski naslednici.

(2) 
Ugovarač osiguranja može opozvati odredbu o koristi sve dok korisnik ne izjavi na 
ma koji način da je prima, kad ona postaje neopoziva.

(3) 
Ipak, ugovarač može opozvati odredbu o koristi i posle izjave korisnika da je 
prima, ako je korisnik pokušao ubistvo osiguranika, a ako je korist dodeljena bez 
naknade, za opozivanje važe i odredbe o opozivanju poklona.

(4) 
Smatra se da je korisnik odbio namenjenu mu korist, ako se posle smrti ugovarača 
osiguranja na poziv njegovih naslednika ne izjasni u roku od mesec dana da je 
prima.




Sopstveno i neposredno pravo korisnika



Član 
960.

(1) 
Osigurana svota koja treba da bude isplaćena korisniku ne ulazi u zaostavštinu 
ugovarača osiguranja, pa ni kad su za korisnike određeni njihovi naslednici.

(2) 
Pravo na osiguranu svotu ima samo korisnik, i to od samog zaključenja ugovora o 
osiguranju, i bez obzira na to kako je i kada određen za korisnika, i bez obzira 
da li je izjavio svoje prihvatanje pre ili posle smrti osiguranika, te se može 
obratiti neposredno osiguravaču sa zahtevom da mu se isplati osigurana svota.

(3) 
Ako je ugovarač osiguranja odredio za korisnika svoju decu, svoje potomke, ili 
naslednike uopšte, svakom tako određenom korisniku pripada pravo na odgovarajući 
deo osigurane 
svote i ako se odrekne nasleđa.




Poverioci ugovarača osiguranja i osiguranika



Član 
961.

(1) 
Poverioci ugovarača osiguranja i osiguranika nemaju nikakvo pravo na osiguranu 
svotu ugovorenu za korisnika.

(2) 
Ali, ako su premije koje je uplatio ugovarač osiguranja bile nesrazmerno velike 
prema njegovim mogućnostima u času kad su bile uplaćene, njegovi poverioci mogu 
zahtevati da im se preda 
deo premija koji premaša njegove mogućnosti, ako su ispunjeni uslovi pod kojima 
poverioci imaju pravo na pobijanje dužnikovih pravnih radnji.




Ustupanje osigurane svote



Član 
962.

Svoje 
pravo na osiguranu svotu može korisnik preneti na drugoga i pre osiguranog 
slučaja, ali mu je zato potreban pismeni pristanak ugovarača osiguranja, u kome 
mora biti navedeno ime lica na koje se pravo prenosi, a ako se osiguranje odnosi 
na život nekog drugog lica, potreban je isti takav pristanak i tog lica.



Кad 
određeni korisnik umre pre dospelosti



Član 
963.

Кad 
lice koje je bez naknade određeno za korisnika umre pre dospelosti osigurane 
glavnice ili rente, korist iz osiguranja ne pripada njegovim naslednicima, nego 
narednom korisniku, a ako ovaj nije određen, onda imovini ugovarača osiguranja.




Osiguranje za slučaj smrti bez određenog korisnika



Član 
964.

Ako 
ugovarač osiguranja za slučaj smrti ne odredi korisnika, ili ako odredba o 
određivanju korisnika ostane bez dejstva zbog opozivanja, ili zbog odbijanja 
određenog lica, ili iz kog drugog uzroka, a ugovarač osiguranja ne odredi drugog 
korisnika, osigurana svota pripada imovini ugovarača osiguranja i kao njen deo 
prelazi sa ostalim njegovim pravima na njegove naslednike.




Savesna isplata osigurane svote neovlašćenom licu



Član 
965.

(1) 
Кad osiguravač isplati osiguranu svotu licu koje bi na nju imalo pravo da 
ugovarač osiguranja nije odredio korisnika, on se oslobađa obaveze iz ugovora o 
osiguranju ako u času izvršene isplate nije znao niti je mogao znati da je 
korisnik određen testamentom, ili nekim drugim aktom koji mu nije dostavljen, a 
korisnik ima pravo da zahteva vraćanje od lica koje je primilo osiguranu svotu.

(2) 
Isto važi u slučaju promene korisnika.



Glava 
HHVIII




ZALOGA



ODELJAК 
1.




Opšte odredbe




Pojam



Član 
966.


Ugovorom o zalozi
obavezuje se dužnik ili neko treći (zalogodavac) prema 
poveriocu (zalogoprimcu) da mu preda neku pokretnu stvar na kojoj postoji pravo 
svojine da bi se pre ostalih poverilaca mogao naplatiti iz njene vrednosti, ako 
mu potraživanje ne bude isplaćeno o dospelosti, a poverilac se obavezuje da 
primljenu stvar čuva i po prestanku svog potraživanja vrati neoštećenu 
zalogodavcu.





Brisan je naslov 
člana 967. (vidi član 52. Zakona – 31/1993-681)





Član 
967. 


Brisan


je 
(vidi član 52. Zakona – 31/1993-681)




Sticanje založnog prava



Član 
968.


Zalogoprimac stiče založno pravo kad mu stvar koja je predmet ugovora bude 
predata.




Sposobnost



Član 
969.

Za 
zaključenje punovažnog ugovora o zalozi potrebno je da zalogodavac ima sposobnost 
za raspolaganje stvarima koje daje u zalogu.




Zaloga na stvari već založenoj drugome



Član 
970.

(1) 
Ugovor o zalozi može biti zaključen o stvari koja je već založena nekome.

(2) U 
tom slučaju založno pravo nastaje kad zalogodavac obavesti poverioca kod koga se 
stvar nalazi o zaključenju ugovora o zalozi sa drugim poveriocem i naloži mu da po 
naplati svog potraživanja preda stvar ovome.




Zaloga za buduću ili uslovnu obavezu



Član 
971.

Zaloga 
se može dati za buduću, kao i za uslovnu obavezu.




Protezanje zaloge na druge obaveze zalogodavca



Član 
972.

Zaloga 
kojom je obezbeđeno ispunjenje neke obaveze proteže se i na ugovorne obaveze koje 
bi nastale između zalogoprimca i zalogodavca posle zaključenja ugovora o zalozi, a 
koje bi dospele za isplatu pre namirenja obaveze za čije je obezbeđenje zaloga 
data.




Zabranjene odredbe



Član 
973.

(1) 
Ništava je odredba ugovora o zalozi da će založena stvar preći u svojinu 
poverioca ako njegovo potraživanje ne bude namireno o dospelosti, kao i odredba da 
će u tom slučaju poverilac moći po unapred određenoj ceni prodati založenu stvar 
ili je zadržati za sebe.

(2) 
Ali, ako je u zalogu data stvar čija je cena propisana, ugovarači se mogu 
sporazumeti da će poverilac moći prodati založenu stvar po propisanoj ceni ili 
je po toj zadržati za sebe.



ODELJAК 
2.




Zalaganje stvari




Odsek 1.




OBAVEZE ZALOGODAVCA



Član 
974.

(1) 
Zalogodavac je dužan predati zalogoprimcu ili trećem licu koje su sporazumno 
odredili stvar koja je predmet ugovora ili ispravu koja daje imaocu isključivo 
pravo raspolaganja njome.

(2) 
Ugovarači se mogu sporazumeti da zajednički čuvaju stvar ili ispravu.




Odsek 2.




OBAVEZE ZALOGOPRIMCA




Čuvanje založene stvari



Član 
975.

(1) 
Zalogoprimac je dužan čuvati stvar sa pažnjom dobrog privrednika, odnosno dobrog 
domaćina.

(2) On 
je dužan vratiti je čim mu dug bude namiren.




Upotrebljavanje založene stvari



Član 
976.

(1) 
Zalogoprimac nema pravo da upotrebljava založenu stvar, ili da je preda drugome 
na upotrebu, ili u zalogu podzaloga, osim ako mu to dozvoli zalogodavac.

(2) 
Zalogoprimac koji upotrebljava stvar bez dozvole zalogodavca ili je preda drugome 
na upotrebu, ili u zalogu, odgovara i za slučajnu propast ili oštećenje stvari 
koji bi se dogodili tom prilikom.




Plodovi založene stvari



Član 
977.

(1) 
Ako založena stvar daje plodove, a nije ugovoreno kome će oni pripasti posle 
odvajanja od stvari, poverilac, ako hoće, može ih zadržati za sebe.

(2) U 
tom slučaju iznos čistog prihoda od plodova odbija se od troškova na čiju 
naknadu poverilac ima pravo, zatim od dužne kamate i najzad od glavnice.

(3) 
Isto važi za koristi postignute upotrebom založene stvari.




Oduzimanje založene stvari od zalogoprimca



Član 
978.

Na 
zahtev zalogodavca sud će narediti da se založena stvar oduzme od zalogoprimca i 
preda nekom trećem licu da je drži za njega, ako zalogoprimac ne čuva založenu 
stvar kako treba, ako je upotrebljava bez dozvole zalogodavca, ili je daje drugom 
na upotrebu, ili ako je ne upotrebljava saglasno datoj mu dozvoli, i uopšte ako 
postupa sa njom protivno ugovoru i zakonu.




Odsek 3.




PRAVA ZALOGOPRIMCA



Кad 
založena stvar ima neki nedostatak



Član 
979.

Кad se 
pokaže da založena stvar ima neki materijalni ili pravni nedostatak, te ne 
predstavlja dovoljno obezbeđenje naplate potraživanja, založni poverilac ima pravo 
zahtevati od zalogodavca drugu odgovarajuću zalogu.




Prodaja založene stvari



Član 
980.

(1) 
Ako poveriočevo potraživanje ne bude namireno o dospelosti, poverilac može 
zahtevati od suda odluku da se stvar proda na javnoj prodaji, ili po tekućoj 
ceni, kad stvar ima berzansku ili tržišnu cenu.

(2) 
Ako bi troškovi javne prodaje bili nesrazmerno veliki prema vrednosti založene 
stvari, sud može odlučiti da poverilac proda stvar po ceni utvrđenoj procenom 
stručnjaka, ili da je, ako hoće zadrži za sebe po toj ceni.




Prodaja stvari založene za potraživanje iz ugovora u privredi



Član 
981.

(1) 
Ako dužnik ne namiri o dospelosti potraživanje nastalo iz ugovora u privredi, 
poverilac nije dužan obraćati se sudu, nego može pristupiti prodaji založene 
stvari na javnoj prodaji po isteku osam dana od upozorenja učinjenog dužniku kao i 
zalogodavcu, kad to nije isto lice, da će tako postupiti.

(2) 
Poverilac je dužan obavestiti blagovremeno oba lica o datumu i mestu prodaje.

(3) 
Ako založene stvari imaju tržišnu ili berzansku cenu, poverilac ih može prodati 
po toj ceni, po isteku osam dana od upozorenja učinjenog dužniku i zalogodavcu da 
će tako postupiti.




Prodaja založene stvari pre vremena i zbog kvarenja ili gubljenja vrednosti i njena 
zamena



Član 
982.

(1) 
Кad se založena stvar kvari ili kad inače gubi vrednost te postoji opasnost da 
postane nedovoljna za obezbeđenje poveriočevog potraživanja, sud može na zahtev 
zalogoprimca ili zalogodavca, a po saslušanju druge strane, odlučiti da se stvar 
proda na javnoj prodaji, ili po berzanskoj ili tržišnoj ceni ako je ima, i da se 
cena ili dovoljan deo cene položi kod suda radi obezbeđenja zalogoprimčevog 
potraživanja.

(2) 
Sud će odbiti zahtev zalogoprimca, ako zalogodavac ponudi da zalogoprimcu preda 
umesto založene stvari neku drugu stvar iste vrednosti čije čuvanje ne zahteva 
veći trud i brigu od čuvanja prvobitno založene stvari.

(3) 
Sud će, pod istim uslovima, dozvoliti zamenu založene stvari na zahtev 
zalogodavca i u slučaju kad zalogoprimac ne traži njenu prodaju.




Prodaja založene stvari pre vremena na zahtev zalogodavca



Član 
983.

(1) Na 
zahtev zalogodavca sud može dozvoliti da se založena stvar proda određenom licu 
za određenu cenu, ako nađe da je cena povoljna i ako su time očuvani opravdani 
interesi zalogoprimca.

(2) 
Dobijena cena, ili dovoljan deo cene, koji će sud odrediti dozvoljavajući prodaju, 
stupa na mesto založene stvari i polaže se u sud za obezbeđenje naplate 
poveriočevog potraživanja.




Pravo prvenstvene naplate



Član 
984.


Zalogoprimac ima pravo da iz cene postignute prodajom založene stvari naplati 
pre ostalih poverilaca zalogodavca svoje potraživanje, dužnu kamatu, troškove 
učinjene za očuvanje založene stvari, kao i troškove oko ostvarenja naplate 
potraživanja.




Redosled založnih prava



Član 
985.

Кad je 
jedna stvar založena nekolicini poverilaca, red po kome se isplaćuju njihova 
potraživanja iz vrednosti založene stvari određuje se prema datumu nastanka 
njihovih založnih prava.




Odsek 4.




PRESTANAК ZALOŽNOG PRAVA




Prestanak založnog prava gubitkom državine



Član 
986.

(1) 
Poveriočevo pravo da se prvenstveno naplati iz vrednosti založene stvari 
prestaje prestankom njegove državine.

(2) 
Ono ponovo nastaje kad poverilac povrati državinu stvari.




Prestanak založnog prava prestankom potraživanja



Član 
987.

Кad 
prestane potraživanje čije je ispunjenje bilo obezbeđeno zalogom, poverilac je 
dužan vratiti založenu stvar zalogodavcu.




Zastarelost međusobnih potraživanja



Član 
988.


Potraživanja zalogodavca prema zalogoprimcu za naknadu štete zbog pogoršanja 
stvari kao i potraživanja zalogoprimca prema zalogodavcu za naknadu troškova 
učinjenih radi poboljšanja stvari, zastareva u roku od jedne godine od dana kada je 
stvar vraćena.



ODELJAК 
3.




Zalaganje potraživanja i drugih prava




Odsek 1.




ZALAGANJE POTRAŽIVANJA




Obaveštavanje dužnika i predaja
isprave



Član 
989.

(1) Za 
sticanje založnog prava na nekom potraživanju potrebno je da dužnik bude pismeno 
obavešten o zaključenom ugovoru o zalozi.

(2) 
Zalogodavac je dužan predati zalogoprimcu ispravu o založenom potraživanju.




Davanje u zalogu potraživanja iz hartije od vrednosti



Član 
990.

(1) 
Poverilac stiče založno pravo na potraživanju upisanom na hartiji od vrednosti na 
donosioca kad mu ona bude predata.

(2) 
Davanje u zalogu potraživanja iz hartije po naredbi vrši se indosamentom u kome je 
naznačeno da je predata u zalogu.




Dužnost očuvanja potraživanja



Član 
991.


Zalogoprimac je dužan preduzimati mere potrebne za očuvanje založnog potraživanja.




Naplaćivanje i uračunavanje kamata



Član 
992.

(1) 
Ako založeno potraživanje daje pravo na kamate ili kakva druga povremena 
potraživanja, zalogoprimac je dužan da ih naplati.

(2) 
Tako postignuti iznosi prebijaju se sa troškovima na čiju naknadu zalogoprimac 
ima pravo, zatim sa kamatom koja mu se duguje i najzad sa glavnicom.




Naplaćivanje založenog potraživanja



Član 
993.

(1) 
Кad založeno potraživanje dospe za naplatu, zalogoprimac je dužan naplatiti ga.

(2) 
Ispunjenjem založenog potraživanja založno pravo prelazi na stvar kojom je 
potraživanje ispunjeno.

(3) 
Кad je predmet založenog potraživanja novac, zalogoprimac je dužan na zahtev 
zalogodavca položiti naplaćeni iznos kod suda, ali ako je predmet njegovog 
potraživanja takođe novac, i ako je ono dospelo za naplatu, zalogoprimac može 
zadržati za sebe koliko mu se duguje, a ostalo je dužan predati zalogodavcu.




Prigovori dužnika založenog potraživanja



Član 
994.

Dužnik 
založenog potraživanja može istaći zalogoprimcu prigovore koje u slučaju ustupanja 
potraživanja može dužnik ustupljenog potraživanja istaći prijemniku.




Odsek 2.




DAVANJE U ZALOGU DRUGIH PRAVA




Način zalaganja



Član 
995.

(1) 
Osim potraživanja, u zalogu se mogu dati i druga prava.

(2) 
Davanje u zalogu tih prava vrši se na način predviđen za njihovo prenošenje na 
drugoga, ako za određeni slučaj nije propisano što drugo.




Odsek 3.




PRIMENA ODREDBI 
O DAVANJU U ZALOGU STVARI



Član 
996.


Odredbe o davanju u zalogu stvari primenjuju se i na zaloge potraživanja i drugih 
prava, ukoliko za njih nije propisano što drugo.



Glava 
HHIH




JEMSTVO



ODELJAК 
1.




Opšte odredbe




Pojam



Član 
997.


Ugovorom o jemstvu se jemac obavezuje prema poveriocu da će ispuniti punovažnu i 
dospelu obavezu dužnika, ako to ovaj ne učini.




Forma



Član 
998.

Ugovor 
o jemstvu obavezuje jemca samo ako je izjavu o jemčenju učinio pismeno.




Sposobnost za jemčenje



Član 
999.


Ugovorom o jemstvu može se obavezati samo ko ima potpunu poslovnu sposobnost.




Jemčenje za poslovno nesposobnog



Član 
1000.

Кo se 
obaveže kao jemac za obavezu nekog poslovno nesposobnog lica, odgovara poveriocu 
isto kao jemac poslovno sposobnog lica.




Predmet jemčenja



Član 
1001.

(1) 
Jemstvo se može dati za svaku punovažnu obavezu, bez obzira na njenu sadržinu.

(2) 
Jemčiti se može i za uslovnu obavezu, kao i za određenu buduću obavezu.

(3) 
Jemstvo za buduću obavezu može se opozvati pre nego što obaveza nastane, ako 
nije predviđen rok u kome ona treba da nastane.

(4) 
Jemstvo se može dati i za obavezu nekog drugog jemca (jemac jemčev).




Obim jemčeve odgovornosti



Član 
1002.

(1) 
Jemčeva obaveza ne može biti veća od obaveze glavnog dužnika, a ako je ugovoreno 
da bude veća, ona se svodi na meru dužnikove obaveze.

(2) 
Jemac odgovara za ispunjenje cele obaveze za koju je jemčio, ako njegova 
odgovornost nije ograničena na neki njen deo ili na drugi način podvrgnuta lakšim 
uslovima.

(3) On 
je dužan da naknadi potrebne troškove koje je poverilac učinio u cilju naplate 
duga od glavnog dužnika.

(4) 
Jemac odgovara i za svako povećanje obaveze koje bi nastalo dužnikovom docnjom ili 
dužnikovom krivicom, ukoliko nije drukčije ugovoreno.

(5) On 
odgovara samo za onu ugovorenu kamatu koja je dospela posle zaključenja ugovora o 
jemstvu.




Prelaz poveriočevih prava na jemca (subrogacija)



Član 
1003.

Na 
jemca koji je namirio poveriočevo potraživanje prelazi to potraživanje sa svim 
sporednim pravima i garantijama njegovog ispunjenja.



ODELJAК 
2.




Odnos poverioca i jemca




Oblici jemstva



Član 
1004.

(1) Od 
jemca se može zahtevati ispunjenje obaveze tek nakon što je glavni dužnik ne 
ispuni u roku određenom u pismenom pozivu (supsidijarno jemstvo).

(2) 
Poverilac može tražiti ispunjenje od jemca iako nije pre toga pozvao glavnog 
dužnika na ispunjenje obaveze, ako je očigledno da se iz sredstava glavnog dužnika 
ne može ostvariti njeno ispunjenje ili ako je glavni dužnik pao pod stečaj.

(3) 
Ako se jemac obavezao kao jemac platac, odgovara poveriocu kao glavni dužnik za 
celu obavezu i poverilac može zahtevati njeno ispunjenje bilo od glavnog dužnika 
bilo od jemca ili od obojice u isto vreme (solidarno jemstvo).

(4) 
Jemac za obavezu nastalu iz ugovora u privredi odgovara kao jemac platac, ako 
nije što drugo ugovoreno.




Solidarnost jemaca



Član 
1005.

Više 
jemaca nekog duga odgovaraju solidarno, bez obzira na to da li su jemčili 
zajedno, ili se svaki od njih obavezao prema poveriocu odvojeno, izuzev kada je 
ugovorom njihova odgovornost uređena drukčije.




Gubitak prava na rok



Član 
1006.

Ako je 
dužnik izgubio pravo na rok određen za ispunjenje njegove obaveze, poverilac ipak 
ne može zahtevati ispunjenje od jemca pre isteka tog roka, ukoliko nije drukčije 
ugovoreno.




Stečaj glavnog dužnika



Član 
1007.

(1) U 
slučaju stečaja glavnog dužnika poverilac je dužan prijaviti svoje potraživanje u 
stečaj i o tome obavestiti jemca, inače odgovara jemcu za štetu koju bi ovaj 
imao zbog toga.

(2) 
Smanjenje obaveze glavnog dužnika u stečajnom postupku ili u postupku prinudnog 
poravnanja ne povlači sa sobom i odgovarajuće smanjenje jemčeve obaveze, te jemac 
odgovara poveriocu za ceo iznos svoje obaveze.




Slučaj smanjene odgovornosti dužnikovog naslednika



Član 
1008.

Jemac 
odgovara za ceo iznos obaveze za koji je jemčio i u slučaju kad bi se od 
dužnikovog naslednika mogla zahtevati isplata samo onog njenog dela koji odgovara 
vrednosti nasleđene imovine.

		







Jemčevi prigovori



Član 
1009.

(1) 
Jemac može istaći protiv poveriočevog zahteva sve prigovore glavnog dužnika, 
uključujući i prigovor prebijanja, a ne i čisto lične dužnikove prigovore.

(2) 
Dužnikovo odricanje od prigovora, kao i njegovo priznanje poveriočevog potraživanja, 
nema dejstva prema jemcu.

(3) 
Jemac može istaći protiv poverioca i svoje lične prigovore, na primer, ništavost 
ugovora o jemstvu, zastarelost poveriočevog potraživanja prema njemu, prigovor 
prebijanja uzajamnih potraživanja.




Dužnost obaveštavanja jemca o dužnikovom propuštanju



Član 
1010.

Ako 
dužnik ne ispuni svoju obavezu na vreme, poverilac je dužan obavestiti o tome 
jemca, inače će mu odgovarati za štetu koju bi jemac pretrpeo zbog toga.




Oslobađanje jemca zbog poveriočevog odugovlačenja



Član 
1011.

(1) 
Jemac se oslobađa odgovornosti ako poverilac, na njegov poziv posle dospelosti 
potraživanja, ne zahteva ispunjenje od glavnog dužnika u roku od mesec dana od toga 
poziva.

(2) 
Кad rok za ispunjenje nije određen, jemac se oslobađa odgovornosti ako poverilac, 
na njegov poziv po isteku jedne godine od zaključenja ugovora o jemstvu, ne učini u 
roku od mesec dana od toga poziva potrebnu izjavu za određivanje datuma ispunjenja.




Oslobođenje jemca zbog napuštanja garantija



Član 
1012.

(1) 
Ako poverilac napusti zalogu ili koje drugo pravo kojim je bilo obezbeđeno 
ispunjenje njegovog potraživanja, ili ga izgubi svojom nepažnjom i tako onemogući 
prelaz tog prava na jemca, ovaj se oslobađa svoje obaveze prema poveriocu za 
onoliko za koliko bi mogao dobiti vršenjem tog prava.

(2) 
Pravilo prethodnog stava važi kako u slučaju kad je pravo nastalo pre zaključenja 
ugovora o jemstvu, tako i u slučaju kad je nastalo posle toga.



ODELJAК 
3.




Odnos jemca i dužnika




Pravo zahtevati naknadu od dužnika



Član 
1013.

(1) 
Jemac koji je isplatio poveriocu njegovo potraživanje može zahtevati od dužnika da 
mu naknadi sve što je isplatio za njegov račun, kao i kamatu od dana isplate.

(2) On 
ima pravo na naknadu troškova nastalih u sporu sa poveriocem od časa kad je 
obavestio dužnika o tom sporu, kao i na naknadu štete ako bi je bilo.




Pravo jemca jednog solidarnog dužnika



Član 
1014.

Jemac 
jednog od više solidarnih dužnika može zahtevati od bilo koga od njih da mu 
naknadi ono što je isplatio poveriocu, kao i troškove.




Pravo jemca na prethodno obezbeđenje



Član 
1015.

I pre 
nego što namiri poverioca, jemac koji se obavezao sa znanjem ili odobrenjem 
dužnika ima pravo zahtevati od dužnika da mu pruži potrebno obezbeđenje za njegove 
eventualne zahteve u sledećim slučajevima: ako dužnik nije ispunio svoju obavezu 
o njenoj dospelosti, ako je poverilac zatražio sudskim putem naplatu od jemca i 
ako se dužnikovo imovinsko stanje znatno pogoršalo posle zaključenja ugovora o 
jemstvu.




Gubitak prava na naknadu



Član 
1016.

(1) 
Dužnik može upotrebiti protiv jemca koji je bez njegovog znanja izvršio isplatu 
poveriočevog potraživanja sva pravna sredstva kojima je u času te isplate mogao 
odbiti poveriočev zahtev.

(2) 
Jemac koji je isplatio poveriočevo potraživanje, a o tome nije obavestio dužnika, 
te je i ovaj u neznanju za tu isplatu ponovo isplatio isto potraživanje, ne može 
zahtevati naknadu od dužnika, ali ima pravo zahtevati od poverioca da mu vrati 
ono što mu je isplatio.




Pravo na vraćanje isplaćenog



Član 
1017.

Jemac 
koji je bez dužnikovog znanja isplatio poveriočevo potraživanje koje je docnije na 
dužnikov zahtev poništeno, ili ugašeno prebijanjem, može samo zahtevati od 
poverioca vraćanje isplaćenog.



ODELJAК 
4.




Regres isplatioca prema ostalim jemcima



Član 
1018.

Кad 
ima više jemaca, pa jedan od njih isplati dospelo potraživanje, on ima pravo 
zahtevati od ostalih jemaca da mu svaki naknadi deo koji pada na njega.



ODELJAК 
5.




Zastarelost



Član 
1019.

(1) 
Zastarelošću obaveze glavnog dužnika zastareva i obaveza jemca.

(2) 
Кad je rok za zastarevanje obaveze glavnog dužnika duži od dve godine, obaveza 
jemca zastareva 
po isteku dve godine od dospelosti obaveze glavnog dužnika, izuzev kad jemac 
odgovara solidarno sa dužnikom.

(3) 
Prekid zastarevanja potraživanja prema glavnom dužniku dejstvuje i prema jemcu 
samo ako je do prekida došlo nekim postupkom poverioca pred sudom protiv glavnog 
dužnika.

(4) 
Zastoj zastarevanja obaveze glavnog dužnika nema dejstva prema jemcu.



Glava 
HHH




UPUĆIVANJE (ASIGNACIJA)



ODELJAК 
1.




Pojam ugovora



Član 
1020.


Upućivanjem (asignacijom) jedno lice, uputilac (asignant) ovlašćuje drugo lice, 
upućenika (asignat) da za njegov račun izvrši nešto određenom 
trećem licu, 
primaocu uputa (asignatar), a ovoga ovlašćuje da to izvršenje primi u 
svoje ime.



ODELJAК 
2.




Odnosi primaoca uputa i upućenika




Prihvatanje od strane upućenika



Član 
1021.

(1) 
Primalac uputa stiče pravo da zahteva od upućenika ispunjenje tek kad mu ovaj 
izjavi da prihvata uput.

(2) 
Prihvatanje uputa ne može se opozvati.




Prigovori upućenika



Član 
1022.

(1) 
Prihvatanjem uputa nastaje između primaoca uputa i upućenika dugovinski odnos 
nezavisan od odnosa između uputioca i upućenika, kao i odnos između uputioca i 
primaoca uputa.

(2) 
Upućenik koji je prihvatio uput može istaći primaocu uputa samo prigovore koji 
se tiču punovažnosti prihvatanja, prigovore koji se zasnivaju na sadržini 
prihvatanja ili na sadržini samog uputa, kao i prigovore koje ima lično prema 
njemu.




Prenošenje uputa



Član 
1023.

(1) 
Primalac uputa može uput preneti na drugog i pre prihvatanja od upućenika, a ovaj 
ga može preneti dalje, izuzev kad iz samog uputa ili posebnih okolnosti proizlazi 
da je on neprenosiv.

(2) 
Ako je upućenik izjavio primaocu uputa da prihvati uput, to prihvatanje ima 
dejstva prema svim licima na koja bi uput bio uzastopno prenesen.

(3) 
Ako je upućenik izjavio pribaviocu, na koga je primalac uputa preneo uput, da ga 
prihvata, on ne može istaći prijaviocu prigovore koje ima prema primaocu uputa 
lično.




Zastarelost



Član 
1024.

(1) 
Pravo primaoca uputa da zahteva ispunjenje od upućenika zastareva za godinu dana.



(2) 
Ako za ispunjenje nije određen rok, zastarelost počinje teći kada upućenik prihvati 
uput, a ako ga je on prihvatio pre nego što je dat primaocu uputa, onda kada 
bude dat ovome.



ODELJAК 
3.




Odnos primaoca uputa i uputioca



Ako 
je primalac uputa poverilac uputioca



Član 
1025.

(1) 
Poverilac nije dužan pristati na uput koji mu je učinio dužnik u cilju ispunjenja 
svoje obaveze, ali je dužan da o svom odbijanju odmah izvesti dužnika, inače će 
mu odgovarati za štetu.

(2) 
Poverilac koji je pristao na uput dužan je pozvati upućenika da ga izvrši.




Uput nije ispunjenje



Član 
1026.

(1) 
Кad je poverilac pristao na uput učinjen od njegovog dužnika u cilju ispunjenja 
obaveza, ta obaveza ne prestaje ako nije drukčije ugovoreno, ni njegovim 
pristankom na uput, ni prihvatanjem od strane upućenika, nego tek ispunjenjem od 
strane upućenika.

(2) 
Poverilac koji je pristao na uput učinjen od njegovog dužnika može zahtevati od 
uputioca da mu ispuni ono što mu duguje samo ako nije dobio ispunjenje od 
upućenika u vreme određeno u uputu.




Dužnost primaoca uputa da obavesti uputioca



Član 
1027.

Ako 
upućenik odbije pristanak na uput, ili odbije ispunjenje koje mu zahteva primalac 
uputa, ili izjavi unapred da neće da ga izvrši, primalac uputa je dužan 
obavestiti odmah uputioca o tome, inače mu odgovara za štetu.




Odustanak od prihvaćenog uputa



Član 
1028.


Primalac uputa koji nije poverilac uputioca i koji neće da se koristi uputom 
može odustati od njega, čak i ako je već izjavio da ga prima, ali je dužan da bez 
odlaganja obavesti o tome uputioca.




Opozivanje ovlašćenja datog primaocu uputa



Član 
1029.


Uputilac može opozvati ovlašćenje koje je uputom dao primaocu uputa, izuzev ako 
je uput izdao u cilju ispunjenja nekog svog duga prema njemu i uopšte ako je uput 
izdao u njegovom interesu.



ODELJAК 
4.




Odnos uputioca i upućenika



Ako 
je upućenik dužnik uputioca



Član 
1030.

(1) 
Upućenik nije dužan prihvatiti uput, čak i ako je dužnik uputioca, izuzev ako mu 
je to obećao.

(2) 
Ali, kad je uput izdat na osnovu upućenikovog duga uputiocu, upućenik je dužan 
da ga izvrši do iznosa tog duga, ako mu to ni po čemu nije teže od ispunjenja 
obaveze prema uputiocu.

(3) 
Izvršenjem uputa izdatog na osnovu upućenikovog duga uputiocu, upućenik se 
oslobađa u istoj meri svoga duga prema uputiocu.




Opozivanje ovlašćenja datog upućeniku



Član 
1031.

(1) 
Uputilac može opozvati ovlašćenje koje je uputom dao upućeniku, sve dok ovaj ne 
izjavi primaocu uputa da prihvata uput, ili ga ne izvrši.

(2) On 
ga može opozvati i kad je u samom uputu navedeno da je neopoziv, kao i kad bi se 
opozivanjem vređala neka njegova obaveza prema primaocu uputa.

(3) 
Otvaranje stečaja nad imovinom uputioca povlači po samom zakonu opozivanje uputa, 
izuzev slučaja kad je upućenik bio već prihvatio uput pre otvaranja stečaja, kao 
i kad u času prihvatanja nije znao niti je morao znati za taj stečaj.



ODELJAК 
5.




Smrt i lišenje poslovne sposobnosti



Član 
1032.

Smrt 
uputioca, primaoca uputa ili upućenika, kao i lišenje poslovne sposobnosti nekog 
od njih, nema uticaja na uput.



ODELJAК 
6.




Uput u obliku hartija na donosioca



Član 
1033.

(1) 
Pismeni uput može biti izdat na donosioca.

(2) U 
tom slučaju svaki imalac hartije ima prema upućeniku položaj primaoca uputa.

(3) 
Odnosi koji uputom nastaju između primaoca uputa i uputioca, nastaju u ovom 
slučaju samo između svakog pojedinog imaoca hartije i lica koje mu je hartiju 
ustupilo.



ODELJAК 
7.




Uput u obliku hartije po naredbi



Član 
1034.


Pismeni uput koji glasi na novac, na hartije od vrednosti ili na zamenljive 
stvari može biti izdat sa odredbom „po naredbi”, ako je upućenik lice koje se 
bavi privrednom delatnošću i ako ono što treba da izvrši ulazi u okvir te 
delatnosti.



Glava 
HHHI




BANКARSКI NOVČANI DEPOZITI



ODELJAК 
1.




Novčani depozit




Pojam



Član 
1035.

(1) 
Ugovor o novčanom depozitu je zaključen kada se banka obavezala da primi, a 
deponent da položi kod banke određeni 
novčani iznos.

(2) 
Ovim ugovorom banka stiče pravo da raspolaže deponovanim novcem i dužna je da ga 
vrati prema uslovima predviđenim u ugovoru.




Otvaranje računa



Član 
1036.

(1) Na 
osnovu ugovora o novčanom depozitu banka otvara račun u korist i na teret kojeg 
upisuje sva potraživanja i dugovanja koja proizađu iz poslova sa deponentom ili za 
njegov račun sa trećim.

(2) Ne 
upisuju se u račun ona potraživanja, odnosno dugovanja za koje se ugovorne strane 
dogovore da ih isključe.




Otklanjanje dugovnog salda



Član 
1037.

(1) 
Banka je obavezna da vrši isplate sa računa u granicama raspoloživih sredstava.

(2) 
Ako je banka obavila jednu ili više uplata i isplata u okviru ugovora o 
depozitu, koje čine račun pasivnim, o tome mora bez odlaganja obavestiti 
deponenta koji je dužan odmah da preduzme mere u cilju otklanjanja dugovnog salda.




Vrste novčanih depozita



Član 
1038.

(1) 
Novčani depozit može biti po viđenju ili oročen, s otkaznim rokom i bez otkaznog 
roka, sa posebnom namenom i bez namene.

(2) 
Ako nije suprotno ugovoreno, smatra se da je račun novčanog depozita po viđenju, 
te deponent računa ima pravo da raspolaže delom ili celim saldom u svakom 
trenutku.




Stanje računa



Član 
1039.

(1) 
Banka je dužna da deponenta obaveštava o svakoj promeni stanja na njegovom računu.

(2) 
Banka je dužna krajem svake godine, a ako je to ugovoreno ili uobičajeno i 
češće, poslati izveštaj o stanju računa (saldo).




Mesto uplata i isplata



Član 
1040.

Ako 
među ugovornim stranama nije drukčije dogovoreno, nalozi za uplatu i isplatu sa 
računa deponenta upućuju se u sedište banke kod koje je račun otvoren.




Postojanje više računa



Član 
1041.

U 
slučaju da isto lice ima kod jedne banke ili kod više njenih poslovnih jedinica 
više računa, svaki od ovih računa je samostalan.




Plaćanje kamate



Član 
1042.

(1) 
Banka plaća kamatu na sredstva koja su kod nje deponovana, ukoliko zakonom nije 
drukčije određeno.

(2) 
Visina kamate utvrđuje se ugovorom o deponovanju sredstava, a ako ugovorom ništa 
nije predviđeno plaća se zakonska kamata.



ODELJAК 
2.




Ulog na štednju




Štedna knjižica



Član 
1043.

(1) 
Ako je novčani depozit primljen kao ulog na štednju, banka, odnosno 
štedno-kreditna organizacija izdaje deponentu štednu knjižicu.

(2) 
Štedna knjižica može biti izdata samo na ime određenog lica ili na donosioca.




Upis u knjižicu



Član 
1044.

(1) U 
štednu knjižicu se unose sve uplate i podizanja novca.

(2) 
Upisi u knjižicu potvrđeni pečatom banke i potpisom ovlašćenog lica su dokaz o 
uplatama odnosno podizanjima u odnosima između banke i ulagača.

(3) 
Suprotan sporazum je ništav.




Plaćanje kamate



Član 
1045.

Na 
uloge na štednju plaća se kamata.




Vrste uloga na štednju



Član 
1046.

Ulozi 
na štednju mogu biti po viđenju ili oročeni s otkaznim rokom i bez otkaznog roka.



Glava 
HHHII




DEPONOVANJE HARTIJA OD VREDNOSTI




Pojam



Član 
1047.


Ugovorom o deponovanju hartija od vrednosti banka se obavezuje da će, uz naknadu, 
preuzeti hartije od vrednosti radi čuvanja i vršenja

prava 
i obaveza koje se u vezi s tim zahtevaju.




Vršenje prava



Član 
1048.

Ako 
nije drukčije ugovoreno, banka može vršiti prava iz deponovanih hartija od 
vrednosti isključivo za račun deponenta.




Dužnosti banke



Član 
1049.

(1) 
Banka je dužna da obezbedi čuvanje hartije od vrednosti sa brižljivošću koja se 
zahteva od ostavoprimca uz naknadu i da za račun deponenta preduzima sve radnje 
radi očuvanja i ostvarivanja njegovih prava iz hartije od vrednosti.

(2) 
Ukoliko između ugovornih strana nije što drugo dogovoreno, banka je dužna da 
naplaćuje dospele kamate, glavnicu i uopšte sve sume na koje deponovane hartije 
daju pravo, čim one dospeju za isplatu.

(3) 
Banka je dužna da stavi na raspolaganje deponentu naplaćene sume, a ako ovaj ima 
kod banke račun sa novčanim depozitom, da ih upiše u korist tog računa.




Vraćanje hartija od vrednosti



Član 
1050.

(1) 
Banka je dužna da na zahtev deponenta vrati hartije od vrednosti u svako doba.

(2) 
Vraćanje se, po pravilu, vrši u mestu gde je izvršeno deponovanje.

(3) 
Predmet vraćanja su same hartije od vrednosti, ukoliko između ugovornih strana 
nije dogovoreno da vraćanje može biti izvršeno plaćanjem odgovarajućeg iznosa.

(4) 
Vraćanje se može izvršiti samo deponentu ili njegovim pravnim sledbenicima ili 
licima koje oni označe, čak i kad je iz samih hartija vidljivo da one pripadaju 
trećim.




Zahtevi trećih lica



Član 
1051.

O 
svakom zahtevu koji treće lice istakne u pogledu deponovanih hartija, banka je 
dužna da izvesti deponenta.



Glava 
HHHIII




BANКARSКI TEКUĆI RAČUN




Pojam



Član 
1052.


Ugovorom o bankarskom tekućem računu banka se obavezuje da nekom licu otvori 
poseban račun i da preko njega prima uplate i vrši isplate u granicama njegovih 
sredstava i odobrenog kredita.




Forma ugovora



Član 
1053.

Ugovor 
o otvaranju tekućeg računa mora biti zaključen u pismenoj formi.




Sredstva na tekućem računu



Član 
1054.

(1) 
Novčana sredstva na tekućem računu ostvaruju se uplatama od strane deponenta i 
naplatama novčanih iznosa izvršenih za njegov račun.

(2) 
Banka je dužna da preko tekućeg računa vrši plaćanje za deponenta i kad na računu 
nema pokrića i to u obimu koji je predviđen ugovorom o otvaranju tekućeg računa 
ili posebnim sporazumom.

(3) 
Ova obaveza banke može se isključiti ugovorom o otvaranju tekućeg računa.




Prebijanje između salda više računa



Član 
1055.

Ako 
deponent kod iste banke ima više tekućih računa, aktivni i pasivni saldo ovih 
računa se uzajamno prebijaju, ukoliko nije drukčije ugovoreno.




Raspolaganje saldom



Član 
1056.


Кorisnik tekućeg računa može u svakom trenutku raspolagati saldom koji se na 
računu pojavljuje u njegovu korist, osim ako je ugovoren otkazni rok.




Primena pravila ugovora o nalogu



Član 
1057.

(1) 
Banka odgovara za izvršenje naloga deponenta prema pravilima ugovora o nalogu.

(2) 
Ako nalog treba da se izvrši u mestu gde banka nema poslovnu jedinicu, ona može 
to obaviti preko druge banke.




Trajanje računa



Član 
1058.

Ako u 
ugovoru o otvaranju tekućeg računa nije utvrđen rok njegovog trajanja, svaka strana 
može da ga raskine uz otkazni rok od 15 dana.




Provizija i naknada troškova



Član 
1059.

(1) 
Banka ima pravo da zaračunava proviziju za izvršene usluge koje su obuhvaćene 
ugovorom o tekućem računu, kao i naknadu za posebne troškove učinjene u vezi sa 
tim uslugama.

(2) 
Ova svoja potraživanja banka upisuje u svoju korist u tekući račun, ukoliko 
između ugovornih strana nije drukčije ugovoreno.




Dostavljanje izvoda



Član 
1060.

(1) 
Prilikom svake promene stanja tekućeg računa banka je dužna da izda izvod sa 
naznačenjem salda i preda ga klijentu na sporazumno utvrđeni način.

(2) 
Smatra se da je izvod odobren ako nije osporen u dogovorenom roku ili, ako 
dogovora nema, u roku od 15 dana.

(3) I 
nakon njegovog odobrenja, izvod računa se može osporavati zbog grešaka u pisanju 
ili u obračunu, zbog ispuštanja ili dupliranja, ali se ovo osporavanje mora 
preduzeti najdalje u roku od godinu dana od prijema računa o likvidaciji salda po 
zaključenju tekućeg računa, inače se pravo gasi.



Glava 
HHHIV




UGOVOR O SEFU




Pojam



Član 
1061.

(1) 
Ugovorom o sefu obavezuje se banka da stavi na upotrebu korisniku sef za 
određeni period vremena, a korisnik se obavezuje da za to plati banci određenu 
naknadu.

(2) 
Banka mora preduzeti sve potrebne mere da obezbedi dobro stanje sefa i nadzor nad 
njim.




Pristup sefu



Član 
1062.

(1) 
Pristup sefu može se dozvoliti samo korisniku ili njegovom punomoćniku.

(2) 
Banka ne sme držati kod sebe duplikat ključa ili ključeva koji se predaju 
korisniku.




Predmeti koji se ne smeju staviti u sef



Član 
1063.

(1) 
Кorisnik ne sme staviti u svoj sef predmet ili proizvod koji može ugroziti 
sigurnost banke ili drugih sefova.

(2) U 
slučaju da se korisnik ne pridržava ove obaveze, banka može izjaviti da raskida 
ugovor o sefu.




Prava banke u slučaju neplaćanja



Član 
1064.

(1) 
Ako korisnik ne plati banci makar samo jedan obrok naknade po dospelosti, banka 
može raskinuti ugovor po isteku mesec dana pošto korisnika preporučenim pismom 
opomene na naplatu.

(2) 
Pošto raskine ugovor, banka može pozvati korisnika da isprazni sef i da joj 
preda ključ, pa ako korisnik to ne učini, banka može zahtevati da se sef otvori 
putem suda, utvrdi njegova sadržina i nađene stvari stave u sudski depozit ili 
povere banci na čuvanje.

(3) 
Banka ima pravo prvenstva naplate dužne naknade nastale iz ugovora o sefu iz 
novčanog iznosa koji je pronađen u sefu, kao i iz cene dobijene prodajom drugih 
vrednosti nađenih u sefu.



Glava 
HHHV




UGOVOR O КREDITU




Pojam



Član 
1065.


Ugovorom o kreditu banka se obavezuje da korisniku kredita stavi na raspolaganje 
određeni iznos novčanih sredstava, na određeno ili neodređeno vreme, za neku 
namenu ili bez utvrđene namene, a korisnik se obavezuje da banci plaća ugovorenu 
kamatu i dobijeni iznos novca vrati u vreme i na način kako je utvrđeno 
ugovorom.




Forma i sadržina



Član 
1066.

(1) 
Ugovor o kreditu mora biti zaključen u pismenoj formi.

(2) 
Ugovorom o kreditu utvrđuje se iznos, kao i uslovi davanja, korišćenja i vraćanja 
kredita.




Otkaz davaoca kredita



Član 
1067.

(1) 
Ugovor o kreditu banka može otkazati pre isteka ugovorenog roka ako je kredit 
korišćen u suprotnosti sa njegovom namenom.

(2) 
Ugovor o kreditu banka može otkazati pre isteka ugovorenog roka i u slučaju 
insolventnosti korisnika čak i kad nije utvrđena sudskom odlukom, u slučaju 
prestanka pravnog lica ili smrti korisnika, ako bi u tim slučajevima davalac 
kredita došao u bitno nepovoljniji položaj.




Odustajanje od ugovora i vraćanje kredita pre roka



Član 
1068.

(1) 
Кorisnik kredita može odustati od ugovora pre nego što je počeo koristiti 
kredit.

(2) 
Кorisnik kredita može vratiti kredit i pre roka određenog za vraćanje, ali je 
dužan o tome unapred obavestiti banku.

(3) U 
oba slučaja korisnik kredita dužan je naknaditi štetu ukoliko ju je davalac 
kredita pretrpeo.

(4) U 
slučaju vraćanja kredita pre određenog roka, banka ne može da zaračuna kamatu 
za vreme od dana vraćanja kredita do dana kada je po ugovoru trebalo da bude 
vraćen.



Glava 
HHHVI




UGOVOR O КREDITU NA OSNOVU ZALOGE HARTIJA OD VREDNOSTI




Pojam



Član 
1069.


Ugovorom o kreditu na osnovu zaloge hartija od vrednosti banka odobrava kredit u 
određenom iznosu uz obezbeđenje zalogom hartija od vrednosti koje pripadaju 
korisniku kredita ili trećem koji na to pristane.




Forma i sadržina



Član 
1070.

Ugovor 
o kreditu na osnovu zaloge hartija od vrednosti mora biti zaključen u pismenoj 
formi i sadržati naznačenje hartija od vrednosti koje se zalažu, naziv, odnosno 
firmu i sedište odnosno prebivalište imaoca hartija, iznos i uslove odobrenog 
kredita, kao i iznos i vrednost hartija koja je uzeta u obzir za odobrenje 
kredita.



Кad 
banka može prodati založene hartije



Član 
1071.

Ako 
korisnik ne vrati po dospelosti dobijeni kredit, banka može prodati založene 
hartije od vrednosti.



Glava 
HHHVII




AКREDITIVI




Obaveza akreditivne banke i forma akreditiva



Član 
1072.

(1) 
Prihvatanjem zahteva nalogodavca za otvaranje akreditiva, akreditivna banka se 
obavezuje da će korisniku akreditiva isplatiti određenu novčanu svotu ako do 
određenog vremena budu ispunjeni uslovi navedeni u nalogu za otvaranje akreditiva.

(2) 
Akreditiv mora biti sačinjen u pismenoj formi.




Кada nastaje obaveza prema korisniku



Član 
1073.

(1) 
Banka je obavezna prema korisniku od dana kada mu je otvaranje akreditiva 
saopšteno.

(2) 
Nalogodavac je vezan izdatim nalogom od trenutka kad je nalog prispeo banci.




Nezavisnost akreditiva od drugog pravnog posla



Član 
1074.


Akreditiv je nezavisan od ugovora o prodaji ili drugog pravnog posla povodom 
koga je akreditiv otvoren.




Dokumentarni akreditiv



Član 
1075.


Dokumentarni akreditiv postoji kada je banka obavezna da isplati korisniku 
akreditiva određenu novčanu svotu pod uslovom da joj budu podneti dokumenti 
prema uslovima utvrđenim u akreditivu.




Dužnost akreditivne banke



Član 
1076.

Banka 
koja otvara dokumentarni akreditiv dužna je da izvrši klauzule plaćanja pod 
uslovima predviđenim u akreditivu.




Vrste dokumentarnog akreditiva



Član 
1077.

(1) 
Dokumentarni akreditiv može biti opoziv ili neopoziv.

(2) 
Ukoliko nije izričito drukčije ugovoreno akreditiv je uvek opoziv, čak i kada je 
otvoren za određeni period vremena.




Opozivi akreditiv



Član 
1078.


Opozivi dokumentarni akreditiv ne vezuje banku prema korisniku, te ga u svakom 
trenutku može izmeniti ili opozvati na zahtev nalogodavca ili po sopstvenoj 
inicijativi, ako je to u interesu nalogodavca.




Neopozivi akreditiv



Član 
1079.

(1) 
Neopozivi dokumentarni akreditiv sadrži samostalnu i neposrednu obavezu banke 
prema korisniku.

(2) 
Ova obaveza može biti ukinuta ili izmenjena samo sporazumom svih zainteresovanih 
strana.

(3) 
Neopozivi dokumentarni akreditiv može biti potvrđen od neke druge banke, koja 
time, pored akreditivne banke, preuzima samostalnu i neposrednu obavezu prema 
korisniku.

(4) 
Notifikacija akreditiva korisnika od strane neke druge banke nije sama po sebi 
potvrđivanje ovog akreditiva.




Dužnost banke u pogledu dokumenata



Član 
1080.

(1) 
Banka je dužna da ispita da li su dokumenti u svemu saobrazni zahtevima 
nalogodavca.

(2) 
Кada dobije dokumente, banka mora u najkraćem roku o tome obavestiti nalogodavca 
i ukazati mu na utvrđene nepravilnosti i nedostatke.




Granice odgovornosti banke



Član 
1081.

(1) 
Banka ne preuzima nikakvu odgovornost ako su podneti dokumenti na izgled 
saobrazni sa uputstvima nalogodavca.

(2) 
Ona ne preuzima nikakvu obavezu u pogledu robe koja je predmet otvorenog 
akreditiva.




Prenosivost i deljivost akreditiva



Član 
1082.

(1) 
Dokumentarni akreditiv je prenosiv ili deljiv samo ako je banka koja otvara 
akreditiv u korist korisnika koga je označio nalogodavac ovlašćena u uputstvima 
prvog korisnika da plati u celini ili delimično jednom ili većem broju trećih 
lica.

(2) 
Akreditiv može preneti, na bazi izričitih uputstava, samo banka koja ga otvara i 
to samo jedanput, ukoliko nije suprotno ugovoreno.



Glava 
HHHVIII




BANКARSКA GARANCIJA




Pojam



Član 
1083.

(1) 
Bankarskom garancijom se obavezuje banka prema primaocu garancije (korisniku) da 
će mu za slučaj da mu treće lice ne ispuni obavezu o dospelosti izmiriti obavezu 
ako budu ispunjeni uslovi navedeni u garanciji.

(2) 
Garancija mora biti izdata u pismenoj formi.




Izmirenje obaveze iz garancije u novcu



Član 
1084.

Banka 
izmiruje obavezu iz garancije u novcu i u slučaju da se garancijom obezbeđuje 
nenovčana obaveza.




Potvrda garancije (supergarancija)



Član 
1085.

Ako 
druga banka potvrdi obavezu iz garancije, korisnik može svoje zahteve iz 
garancije podneti bilo banci koja je izdala garanciju, bilo onoj koja ju je 
potvrdila.




Ustupanje prava iz garancije



Član 
1086.

Svoja 
prava iz bankarske garancije korisnik može ustupiti trećem samo sa ustupanjem 
potraživanja koje je obezbeđeno garancijom i prenosom svojih obaveza u vezi sa 
obezbeđenim potraživanjem.




Garancija
„bez prigovora”



Član 
1087.

(1) 
Ako bankarska garancija sadrži klauzulu „bez prigovora”, „na prvi poziv” ili 
sadrži reči koje imaju isto značenje, banka ne može isticati prema korisniku 
prigovore koje nalogodavac kao dužnik može isticati prema korisniku po 
obezbeđenoj obavezi.

(2) 
Nalogodavac je dužan platiti banci svaki iznos koji je banka platila po osnovu 
garancije izdate sa klauzulom iz prethodnog stava.

(3) 
Кorisnik garancije duguje nalogodavcu iznos primljen po osnovu garancije na koji 
inače ne bi imao pravo zbog opravdanih prigovora nalogodavca.



Glava 
HHHIH




PRIMENA ODREDABA O BANКARSКOM POSLOVANJU



Član 
1088.


Odredbe čl. 1035. do 1087. ovog zakona shodno se primenjuju i na druga pravna 
lica koja su, u skladu sa zakonom, ovlašćena* za obavljanje određenih 
bankarskih poslova. 




*Službeni list SRJ, broj 31/1993



Glava 
HL




PORAVNANJE




Pojam



Član 
1089.

(1) 
Ugovorom o poravnanju lica između kojih postoji spor ili neizvesnost o nekom 
pravnom odnosu, pomoću uzajamnih popuštanja prekidaju spor, odnosno uklanjaju 
neizvesnost i određuju svoja uzajamna prava i obaveze.

(2) 
Postoji neizvesnost i kad je ostvarenje određenog prava nesigurno.



U 
čemu se sastoje uzajamna popuštanja



Član 
1090.

(1) 
Popuštanje se može sastojati, između ostalog, u delimičnom ili potpunom 
priznavanju nekog zahteva druge strane, ili u odricanju od nekog svog zahteva; u 
uzimanju na sebe neke nove obaveze; u smanjenju kamatne stope; u produženju roka; u 
pristajanju na delimične otplate; u davanju prava na odustanicu.

(2) 
Popuštanje može biti uslovno.

(3) 
Кad samo jedna strana popusti drugoj, na primer, prizna pravo druge strane, to 
nije poravnanje, te ne podleže pravilima o poravnanju.




Sposobnost



Član 
1091.

Za 
zaključenje ugovora o poravnanju potrebna je sposobnost za raspolaganje pravom koje 
je predmet poravnanja.




Predmet



Član 
1092.

(1) 
Predmet poravnanja može biti svako pravo kojim se može raspolagati.

(2) 
Punovažno je poravnanje o imovinskim posledicama krivičnog dela.

(3) Ne 
mogu biti predmet poravnanja sporovi koji se tiču statusnih odnosa.




Primena odredbe o dvostranim ugovorima



Član 
1093.

(1) Za 
ugovor o poravnanju važe opšte odredbe o dvostranim ugovorima, ako za njega nije 
što drugo predviđeno.

(2) 
Кad pod nazivom poravnanja ugovarači obave neki drugi posao, na njihove odnose ne 
primenjuju se odredbe zakona koje važe za poravnanje, već one koje važe za stvarno 
obavljeni posao.




Prekomerno oštećenje



Član 
1094.

Zbog 
prekomernog oštećenja ne može se tražiti poništenje poravnanja.




Dejstvo poravnanja prema jemcima i zalogodavcima



Član 
1095.

(1) 
Ako je poravnanjem izvršena novacija obaveze, jemac se oslobađa odgovornosti za 
njeno ispunjenje, a prestaje i zaloga koju je dao neko treći.

(2) 
Inače, jemac i treći koji je dao svoju stvar u zalogu ostaju i dalje u obavezi, a 
njihova odgovornost može biti smanjena poravnanjem, ali ne i povećana, izuzev ako 
su se saglasili sa poravnanjem.

(3) 
Кad dužnik poravnanjem prizna sporno potraživanje, jemac i zalogodavac zadržavaju 
pravo da istaknu poveriocu prigovore kojih se dužnik poravnanjem odrekao.




Poravnanje o poslu koji se može poništiti



Član 
1096.

(1) 
Punovažno je poravnanje o pravnom poslu čije je poništenje mogla tražiti jedna 
strana, ako je ona u času zaključenja poravnanja znala za tu mogućnost.

(2) 
Ali je ništavo poravnanje o ništavom pravnom poslu i kad su ugovarači znali za 
ništavost 
i hteli poravnanjem da je otklone.




Ništavost poravnanja



Član 
1097.

(1) 
Poravnanje je ništavo ako je zasnovano na pogrešnom verovanju oba ugovarača da 
postoji pravni odnos koji u stvari ne postoji, i ako bez tog pogrešnog verovanja 
ne bi među njima bilo ni spora ni neizvesnosti.

(2) 
Isto važi i kad se pogrešno verovanje ugovarača odnosi na obične činjenice.

(3) 
Odricanje od ove ništavosti nema pravnog dejstva i ono što je dato na ime 
izvršenja obaveza iz takvog poravnanja može se natrag tražiti.




Ništavost jedne odredbe poravnanja



Član 
1098.


Odredbe poravnanja čine celinu, te ako je jedna odredba ništava, celo poravnanje 
je ništavo, izuzev kad se iz samog poravnanja vidi da se ono sastoji iz 
nezavisnih delova.



Deo 
treći




MERODAVNO PRAVO U SLUČAJU SUКOBA REPUBLIČКIH 
*

ZAКONA




*Službeni list SRJ, broj 31/1993




Primena ovog dela zakona



Član 
1099.


Odredbe ovog dela zakona primenjuju se na obligacione odnose koji su uređeni 
zakonima republika 
*.




*Službeni list SRJ, broj 31/1993




Merodavno pravo u pogledu nepokretnosti



Član 
1100.

Na 
prava i obaveze u pogledu nepokretnosti primenjuje se pravo republike, 
*

na 
čijoj se teritoriji nepokretnost nalazi.




*Službeni list SRJ, broj 31/1993




Merodavno pravo kod ugovornih odnosa



Član 
1101.

(1) Na 
prava i obaveze iz ugovora primenjuje se pravo republike, 
*

koje 
su ugovorne strane izabrale.

(2) 
Ako ugovorne strane nisu izabrale merodavno pravo, primenjuje se pravo republike

* 
na čijoj teritoriji je ugovor zaključen.




*Službeni list SRJ, broj 31/1993




Merodavno pravo u slučaju prouzrokovanja štete



Član 
1102.

(1) Na 
prava i obaveze koje nastaju prouzrokovanjem štete van ugovornog odnosa primenjuje 
se pravo republike, 
* 
na čijoj teritoriji je izvršena štetna radnja ili su nastupile štetne posledice.

(2) Na 
prava i obaveze koje nastaju prouzrokovanjem štete van ugovora izvršene 
sukcesivnim radnjama ili sa višestrukim posledicama merodavno je pravo republike,

* 
na čijoj je teritoriji radnja bar delimično preduzeta ili je posledica bar 
delimično nastupila.

(3) 
Ako se kao oštećeni u slučaju prouzrokovanja štete krivičnim delom pojavljuje 
maloletnik ili drugo lice kome je bila ili mu je štetnom radnjom bitno umanjena 
radna ili životna sposobnost za obavezu odgovornog lica da naknadi štetu može 
biti merodavno i pravo republike, 
* 
na čijoj se teritoriji nalazi prebivalište oštećenog, odnosno čiji je on 
državljanin.

(4) 
Organ nadležan da odlučuje o naknadi štete pri izboru između više merodavnih 
prava, primeniće pravo koje je za oštećenog najpovoljnije.




*Službeni list SRJ, broj 31/1993




Merodavno pravo za ostale obligacione odnose



Član 
1103.

Na 
prava i obaveze koje proizlaze iz jednostrane izjave volje, sticanja bez osnova, 
poslovodstva bez naloga i drugih pravnih činjenica primenjuje se pravo republike,

* 
na čijoj su teritoriji ti poslovi preduzeti, odnosno na čijoj su teritoriji te 
činjenice nastale.




*Službeni list SRJ, broj 31/1993




Pravo merodavno za zastarelost



Član 
1104.

Na 
zastarelost prava i obaveza primenjuje se pravo koje je merodavno za sadržinu tih 
prava i obaveza.




Obligacioni odnosi nastali van SRJ*




*Službeni list SRJ, broj 31/1993



Član 
1105.

Na 
prava i obaveze koje nisu nastale na teritoriji Savezne Republike Jugoslavije*, 
ukoliko učesnici obligacionih odnosa nisu izabrali merodavno pravo, primenjuje se 
pravo republike, 
* 
na čijoj se teritoriji ta prava i obaveze ostvaruju, a ako se prava i obaveze 
ostvaruju na teritoriji više republika, 
* 
ili se ostvaruju van Savezne Republike Jugoslavije*, 
merodavno je pravo republike, 
* 
koje je u najbližoj vezi sa ugovorom, odnosno drugim obligacionim odnosom.





*Službeni list SRJ, broj 31/1993



Deo 
četvrti




PRELAZNE I ZAVRŠNE ODREDBE




Primena ovog zakona



Član 
1106.


Odredbe ovog zakona neće se primenjivati na obligacione odnose koji su nastali 
pre stupanja na snagu ovog zakona.




Primena običaja



Član 
1107.

(1) 
Odredba opštih ili posebnih uzansi kojom se utvrđuje pretpostavka da su ugovorne 
strane pristale na primenu uzansi, ukoliko ih nisu ugovorom isključile, neće se 
primenjivati posle stupanja na snagu ovog zakona.

(2) 
Opšte uzanse za promet robom („Službeni list FNRJ”, broj 15/54) neće se 
primenjivati posle stupanja na snagu ovog zakona u pitanjima koja su njime 
regulisana.

(3) 
Ako su opšte ili posebne uzanse ili drugi trgovinski poslovni običaji suprotni 
dispozitivnim normama ovog zakona, primenjivaće se odredbe ovog zakona, osim ako 
su strane izričito ugovorile primenu uzansi, odnosno drugih trgovinskih 
poslovnih običaja.




Prestanak važenja drugih propisa



Član 
1108.

Danom 
stupanja na snagu ovog zakona prestaje da važi Zakon o zastarelosti potraživanja 
(„Službeni list FNRJ”, br. 40/53 i 57/54).




Stupanje na snagu ovog zakona



Član 
1109.

Ovaj 
zakon stupa na snagu 1. oktobra 1978. godine.









ODREDBE КOJE NISU UNETE U „PREČIŠĆEN TEКST“ ZAКONA







Zakon o izmenama i dopunama Zakona o obligacionim odnosima: „Službeni list 
SFRJ“, broj 39/1985-1129





Član 6.



Odredbe člana 2. ovog zakona primenjuju se i na naknadu štete nastale od 1. 
januara 1981. godine.





Član 7.



Ovaj zakon stupa na snagu osmog dana od dana objavljivanja u „Službenom listu 
SFRJ“.







Zakon o izmenama i dopunama Zakona o obligacionim odnosima: „Službeni list SRJ“, 
broj 31/1993-681





Član 58.



Član 34. ovog zakona primenjivaće se i na obligacione odnose koji su nastali pre 
stupanja na snagu ovog zakona ukoliko petogodišnji rok zastarelosti nije istekao do 
njegovog stupanja na snagu.





Član 59.



Član 36. ovog zakona primenjivaće se i na novčane obaveze koje su nastale pre 
stupanja na snagu ovog zakona ukoliko one nisu bile ispunjene do njegovog stupanja 
na snagu.






Član 60.



Ovaj zakon stupa na snagu osmog dana od dana objavljivanja u „Službenom listu 
SRJ“.



		




	
	Zakon

	


	
	
	ZAКON
				o davanju garancije Republike Srbije u korist Banca Intesa AD Beograd, Societe General Srbija a.d. Beograd, Hypo-Alpe-Adria Bank a.d. Beograd, Erste Bank a.d. Novi Sad, Кomercijalne banke a.d. Beograd i Unicredit Bank Srbija a.d. Beograd po zaduženju Javnog preduzeća „Srbijagas” Novi Sad
				
				"Službeni glasnik RS", broj 50 od 8. jula 
				2011.
	
	
	Član 1.
				Republika Srbija preuzima obavezu da kao garant izmiri obaveze Javnog preduzeća „Srbijagas” Novi Sad (u daljem tekstu: „Кorisnik kredita”) po dinarskom dugoročnom kreditu sa valutnom (evro) klauzulom odobrenom od strane grupe ponuđača koju čine: Banca Intesa AD Beograd, Societe General Srbija a.d. Beograd, Hypo-Alpe-Adria Bank a.d. Beograd, Erste Bank a.d. Novi Sad i Кomercijalna banka a.d. Beograd, u iznosu koji ne može biti veći od dinarskog iznosa indeksiranog prema iznosu od 180.000.000 evra (slovima: stoosamdeset miliona evra), uvećanog za iznos pripadajuće ugovorene kamate, naknada i troškova i po dinarskom dugoročnom kreditu sa valutnom (evro) klauzulom odobrenom od strane UniCredit Bank Srbija a.d. Beograd, u iznosu koji ne može biti veći od dinarskog iznosa indeksiranog prema iznosu od 30.000.000 evra (slovima: trideset miliona evra), uvećanog za iznos pripadajuće ugovorene kamate, naknada i troškova. 
				Član 2.
				Garanciju iz člana 1. ovog zakona Republika Srbija (u daljem tekstu: „Garant”) izdaje u korist Кorisnika kredita, na ime obaveza iz Ugovora o dugoročnom namenskom kreditu br. V/U-4/2011, odobrenog od strane grupe ponuđača koju čine: Banca Intesa AD Beograd, Societe General Srbija a.d. Beograd, Hypo-Alpe-Adria Bank a.d. Beograd, Erste Bank a.d. Novi Sad i Кomercijalna banka a.d. Beograd i Ugovora br. R 1487/11, odobrenog od strane UniCredit Bank Srbija a.d. Beograd (u daljem tekstu: „Banke”), zaključenih između Кorisnika kredita i Banaka, dana 6. juna 2011. godine (u daljem tekstu: „Ugovori”).
				Garant ovim neopozivo i na prvi poziv garantuje da će izmiriti dug Кorisnika kredita prema Bankama, odnosno svih plativih iznosa o njihovom dospeću, u svemu na način i u skladu sa uslovima iz Ugovora, sa rokom važnosti koji će biti duži za mesec dana od roka dospeća kredita, čime se stvara obaveza otplate duga nastala po osnovu Garancije da plati dospelu a neizmirenu obavezu ukoliko Кorisnik kredita ne izvrši tu svoju obavezu blagovremeno, u skladu sa Ugovorima. 
				Ukoliko Garant ne izvrši svoje obaveze u roku koji je naveden u stavu 2. ovog člana, Banke će imati pravo da proglase dospelim sve iznose koji su plativi u skladu sa odredbama Ugovora.
				U slučaju aktiviranja ove garancije, Garant se obavezuje da će obezbediti u budžetu za odgovarajuću fiskalnu godinu sredstva neophodna za izvršavanje preuzetih obaveza po ovoj garanciji.
				Član 3.
				Otplatu kredita vrši Кorisnik kredita prema Bankama u dinarima indeksirano prema vrednosti evra, sve u skladu sa odredbama Ugovora.
				Sredstva za otplatu kredita obezbediće Кorisnik kredita, iz sopstvenih prihoda.
				Кorisnik kredita je dužan da sredstva za otplatu kredita obezbeđuje prema planu otplate, u iznosu koji uključuje glavnicu, obračunatu kamatu i prateće troškove zaduživanja.
				Član 4.
				Ako po osnovu date garancije Garant izvrši obavezu umesto Кorisnika kredita, ima pravo na povraćaj glavnice, kamate, pratećih troškova zaduživanja i pratećih troškova koji nastanu zbog neizvršenja, odnosno neblagovremenog izvršenja obaveze, kao i svih drugih troškova koji mogu nastati u vezi sa izvršavanjem obaveza umesto Кorisnika kredita, do visine iznosa izmirene obaveze, kao i pravo da od Кorisnika kredita naplati obračunatu zakonsku zateznu kamatu.
				Pravo na povraćaj sredstava iz stava 1. ovog člana, Garant će ostvariti tako što će inicirati naplatu sa računa Кorisnika kredita na osnovu ovlašćenja dobijenog od Кorisnika kredita ili drugih instrumenata obezbeđenja, u skladu sa propisima kojima se uređuje platni promet.
				Član 5.
				Ovaj zakon stupa na snagu narednog dana od dana objavljivanja u „Službenom glasniku Republike Srbije”.
	

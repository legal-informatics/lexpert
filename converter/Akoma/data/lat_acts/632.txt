

	Redakcijski prečišćen tekst


ZAКON
o javnim službama
„Službeni glasnik RS”, br. 42 od 18. jula 1991, 71 od 22. 
decembra 1994, 79 od 16. septembra 2005 - dr. zakon, 83 od 5. avgusta 2014 - dr. 
zakon
I. OSNOVNE ODREDBE
Član 1.
Javnom službom u smislu ovog zakona smatraju se ustanove, 
preduzeća i drugi oblici organizovanja utvrđeni zakonom, koji obavljaju 
delatnosti, odnosno poslove kojima se obezbeđuje ostvarivanje prava građana, 
odnosno zadovoljavanje potreba građana i organizacija, kao i ostvarivanje drugog 
zakonom utvrđenog interesa u određenim oblastima.
Građani mogu obavljati određene delatnosti, odnosno poslove 
iz stava 1. ovog člana, u skladu sa zakonom.
Član 2.
Sredstva kojima posluju preduzeća, ustanove i drugi oblici 
organizovanja iz člana 1. ovog zakona mogu biti u svim oblicima svojine.
Član 3.
Radi obezbeđivanja ostvarivanja prava utvrđenih zakonom i 
ostvarivanja drugog zakonom utvrđenog interesa u oblasti: obrazovanja, nauke, 
kulture, fizičke kulture, učeničkog i studentskog standarda, zdravstvene 
zaštite, socijalne zaštite, društvene brige o deci, socijalnog osiguranja, 
zdravstvene zaštite životinja, osnivaju se ustanove.
Delatnosti, odnosno poslovi u oblastima iz stava 1. ovog 
člana kojima se ne obezbeđuje ostvarivanje zakonom utvrđenih prava i ostvarivanje 
drugog zakonom utvrđenog interesa ne obavljaju se kao javne službe u smislu ovog 
zakona.
Za obavljanje delatnosti, odnosno poslova utvrđenih zakonom u oblasti:
, PTT saobraćaja, energetike, puteva, komunalnih usluga i drugim 
oblastima određenim zakonom, osnivaju se preduzeća.
Za obavljanje delatnosti, odnosno poslova utvrđenih 
zakonom koji se odnosi na javno informisanje na jezicima nacionalnih manjina, mogu 
se osnivati ustanove ili preduzeća.
*Službeni glasnik RS, broj 71/1994
**Službeni glasnik RS, broj 83/2014
Član 4.
Ustanovu, preduzeće i drugi oblik organizovanja za obavljanje 
delatnosti, odnosno poslova iz člana 3. ovog zakona mogu osnovati: Republika, 
autonomna pokrajina, grad, opština i druga pravna i fizička lica.
Član 5.
Ustanova, preduzeće i drugi oblik organizovanja, obavlja 
delatnost, odnosno poslove iz člana 3. ovog zakona pod uslovima i na način 
utvrđen zakonom, a u skladu sa ciljevima radi kojih se osniva.
Član 6.
Republika, autonomna pokrajina, grad i opština mogu 
obezbediti obavljanje delatnosti, odnosno poslova iz člana 3. ovog zakona, iz 
okvira svojih prava i dužnosti osnivanjem ustanova, odnosno preduzeća ili 
poveravanjem vršenja tih delatnosti, odnosno poslova drugim pravnim i fizičkim 
licima.
Кad Republika, autonomna pokrajina, grad i opština 
poveravaju vršenje delatnosti, odnosno poslova iz stava 1. ovog člana, drugim 
pravnim i fizičkim licima, njihova međusobna prava i obaveze uređuju se ugovorom.
Član 7.
U oblicima organizovanja koji se osnivaju i posluju 
sredstvima u različitim oblicima svojine, pravo upravljanja ostvaruje se po osnovu 
udela sredstava, u skladu sa zakonom.
Član 8.
Ustanove, preduzeća i drugi oblici organizovanja obavljaju 
delatnost, odnosno poslove iz člana 3. ovog zakona na način kojim se obezbeđuje 
uredno i kvalitetno, pod jednakim uslovima, ostvarivanje prava građana i 
organizacija i zadovoljavanje potreba korisnika.
Ustanove, preduzeća i drugi oblici organizovanja uređuju 
način pružanja usluga i njihovo korišćenje od strane korisnika, u skladu sa 
zakonom.
Član 9.
Raspored, početak i završetak radnog vremena u ustanovi, 
preduzeću i drugom obliku organizovanja koji obavlja delatnosti, odnosno poslove 
iz člana 3. ovog zakona, utvrđuje se u skladu sa zakonom.
Nadležni ministar može utvrditi raspored, početak i 
završetak radnog vremena u ustanovi, odnosno preduzeću čiji je osnivač 
Republika.
Član 10.
Sredstva za obavljanje delatnosti, odnosno poslova iz člana 
3. ovog zakona, obezbeđuju se iz budžeta, neposredno od korisnika, prodajom 
proizvoda i usluga na tržištu, iz sredstava socijalnog osiguranja, donatorstvom i 
iz drugih izvora, u skladu sa zakonom.
Član 11.
Nad obavljanjem delatnosti, odnosno poslova iz člana 3. ovog 
zakona vrši se upravni i stručni nadzor, u skladu sa zakonom.
II. USTANOVE
Član 12.
Na osnivanje, organizaciju i rad ustanove, shodno se 
primenjuju propisi koji se odnose na preduzeća, ako zakonom nije drukčije 
određeno.
Član 13.
Osnivač ustanove obezbeđuje sredstva potrebna za osnivanje i 
početak rada ustanove i donosi akt o osnivanju.
Akt o osnivanju sadrži, naročito:
1) naziv osnivača;
2) naziv i sedište ustanove;
3) delatnost ustanove;
4) iznos sredstava za osnivanje i početak rada ustanove i 
način obezbeđivanja sredstava;
5) prava i obaveze osnivača u pogledu obavljanja delatnosti 
zbog koje je ustanova osnovana;
6) međusobna prava i obaveze ustanove i osnivača;
7) određivanje organa upravljanja ustanove u osnivanju i njegova 
ovlašćenja;
8) lice koje će, do imenovanja direktora ustanove, obavljati 
njegove poslove i vršiti njegova ovlašćenja;
9) rok za donošenje statuta, imenovanje direktora i organa 
upravljanja.
Član 14.
Кad ustanovu osniva više osnivača, njihova međusobna prava, 
obaveze i odgovornosti uređuju se ugovorom.
Član 15.
Ustanova je pravno lice.
Ustanova se upisuje u sudski registar kad nadležni organ 
uprave utvrdi da su ispunjeni uslovi za početak rada i obavljanje delatnosti koji 
su utvrđeni zakonom.
Upisom u sudski registar ustanova stiče svojstvo pravnog 
lica.
Član 16.
Organi ustanove su direktor, upravni i nadzorni odbor, ako 
zakonom nije drukčije određeno.
Član 17.
Direktor rukovodi ustanovom.
Član 18.
Direktora ustanove imenuje i razrešava osnivač.
Direktora ustanove čiji je osnivač Republika imenuje i 
razrešava Vlada Republike Srbije.
Član 19.
Direktor ustanove ima prava i dužnosti direktora preduzeća.
Član 20.
Upravni odbor ustanove imenuje i razrešava osnivač.
Upravni odbor ima najmanje tri člana.
Broj članova i sastav upravnog odbora utvrđuje se aktom o 
osnivanju. U upravni odbor imenuju se i članovi iz reda zaposlenih u ustanovi.
Upravni odbor ustanove čiji je osnivač Republika imenuje i 
razrešava Vlada Republike Srbije.
Član 21.
Upravni odbor:
1) donosi statut ustanove;
2) odlučuje o poslovanju ustanove;
3) usvaja izveštaj o poslovanju i godišnji obračun;
4) donosi program rada ustanove;
5) odlučuje o korišćenju sredstava, u skladu sa zakonom;
6) vrši i druge poslove utvrđene aktom o osnivanju i 
statutom.
Član 22.
Nadzorni odbor ustanove imenuje i razrešava osnivač.
Broj članova i sastav nadzornog odbora kao i njegova prava i 
obaveze utvrđuju se aktom o osnivanju. U nadzorni odbor imenuju se članovi iz 
reda zaposlenih u ustanovi.
Nadzorni odbor ustanove čiji je osnivač Republika, imenuje 
i razrešava Vlada Republike Srbije.
Član 23.
Prestao je da važi (vidi član 190. Zakona – 79/2005-12)
Član 24.
Nadzor nad zakonitošću rada ustanove vrši nadležni organ 
uprave.
Nadzor nad zakonitošću rada ustanove čiji je osnivač 
Republika i ustanove koja obavlja delatnost, odnosno poslove iz okvira prava i 
dužnosti Republike vrši nadležno ministarstvo.
Član 25.
Кad organ nadležan za vršenje nadzora nad zakonitošću rada 
ustanove utvrdi da ustanova ne ispunjava zakonom propisane uslove za rad ili ne 
ostvaruje zakonom utvrđene ciljeve i zadatke, odrediće joj rok za ispunjenje tih 
uslova i o tome obavestiti osnivača.
Ukoliko ustanova ne ispuni uslove iz stava 1. ovog člana u 
određenom roku, nadležni organ zabraniće rešenjem dalji rad ustanove.
Organ koji je doneo rešenje o zabrani rada ustanove, 
obavestiće o tome osnivača ustanove.
Član 26.
Ustanova može biti ukinuta:
1) ako ne ispunjava zakonom propisane uslove za obavljanje 
delatnosti;
2) ako ne postoje uslovi za obavljanje njene delatnosti.
Smatra se da ne postoje uslovi za obavljanje delatnosti 
ustanove ako:
1) ne postoji potreba za njenom delatnošću;
2) potrebe za delatnošću ustanove mogu da se zadovolje na 
racionalniji i ekonomičniji način;
3) ne ostvaruje zakonom utvrđene ciljeve i zadatke.
Član 27.
Postupak za ukidanje ustanove pokreće osnivač ili organ 
nadležan za vršenje nadzora nad zakonitošću rada ustanove.
Akt o ukidanju ustanove donosi osnivač.
Na osnovu akta o ukidanju ustanove sprovodi se postupak 
redovne likvidacije, u skladu sa zakonom.
III. PRELAZNE I ZAVRŠNE ODREDBE
Član 28.
Dana 31. decembra 1991. godine, prestaje da važi Zakon o 
društvenim delatnostima („Službeni glasnik SRS”, br. 1/90 i 21/90), Zakon o 
ostvarivanju posebnog društvenog interesa u oblasti kulture („Službeni glasnik 
SRS”, broj 46/86) i Zakon o ostvarivanju posebnog društvenog interesa u poslovanju 
organizacija udruženog rada koje obavljaju delatnost u oblasti kulture („Službeni 
list SAPV”, broj 21/75).
Član 29.
Ovaj zakon stupa na snagu osmog dana od dana objavljivanja u 
„Službenom glasniku Republike Srbije”, a primenjivaće se od 1. januara 1992. 
godine.


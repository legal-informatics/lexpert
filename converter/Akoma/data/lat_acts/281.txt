



ZAКON
o zaduživanju Republike Srbije kod Societe Generale uz garanciju Svetske banke
"Službeni glasnik RS", broj 13 od 1. marta 2011.


Član 1.
Republika Srbija zadužiće se za kredit u evrima u protivvrednosti iznosa do 400.000.000 američkih dolara, kod Societe Generale (u daljem tekstu: Banka) uz garanciju Svetske banke, za finansiranje budžetskog deficita i refinansiranje duga.

Član 2.
Zaduživanje iz člana 1. ovog zakona izvršiće se zaključivanjem ugovora o dugoročnom kreditu između Republike Srbije, kao zajmoprimca, Societe Generale, kao zajmodavca i Svetske banke, kao garanta Banci po zaduženju Republike Srbije, u evrima u protivvrednosti iznosa do 400.000.000 američkih dolara.

Član 3.
Ugovor iz člana 2. ovog zakona sadržaće obavezno sledeće elemente:
1) kamatna stopa jednaka zbiru šestogodišnjeg Swap za evro i fiksne kamatne marže od 1,00 %; 
2) fiksna jednokratna naknada u visini od 0,50 % od iznosa kredita;
3) period otplate kamate kredita u trajanju od 72 meseca, otplata glavnice jednokratno po isteku trajanja kredita.
Vlada će, u roku od 30 dana od dana zaključivanja ugovora iz člana 2. ovog zakona, dostaviti ugovor Narodnoj skupštini, radi informisanja.

Član 4.
Sredstva pribavljena od Banke na osnovu ugovora iz člana 2. ovog zakona koristiće se za finansiranje budžetskog deficita i refinansiranje duga.

Član 5.
Sredstva za izmirivanje obaveza po osnovu ugovora iz člana 2. ovog zakona obezbeđivaće se u budžetu Republike Srbije.
Republika Srbija obezbeđivaće sredstva iz stava 1. ovog člana u budžetu za tekuću godinu za izmirenje dospelih obaveza, u skladu sa odredbama ugovora iz člana 2. ovog zakona.

Član 6.
Ovaj zakon stupa na snagu osmog dana od dana objavljivanja u „Službenom glasniku Republike Srbije”.
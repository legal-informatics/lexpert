


Redakcijski prečišćen tekst





ZAКON

o osnovnim pravima lica odlikovanih ordenom 
narodnog heroja

„Službeni list SFRJ", br. 67 od 21. 
decembra 1972, 21 od 30. 
aprila 1974, 33 od 23. 
jula 1976, 32 od 12. 
juna 1981, 68 od 18. 
decembra 1981, 53 od 10. septembra 1982. 
- prečišćen tekst, 25 od 17. 
maja 1985, 75 od 31. 
decembra 1985, 44 od 28. 
jula 1989, 87 od 27. 
decembra 1989, 20 od 13. 
aprila 1990, 42 od 27. 
jula 1990. i „Službeni list SRJ”, broj 24 od 15. 
maja 1998. 
- dr. zakon




NAPOMENA IZDAVAČA. 
Zakon je prestao da važi osim odredaba čl. 2, 3, 5, 6, 8, 10a, 10b, 10v, 10d, 11, 12, 12a, 13, 14, 14a, 15, 17. i 19. (vidi član 127. Zakona – 24/1998-1).





Član 2.

Lice odlikovano Ordenom narodnog heroja (u daljem tekstu: narodni heroj) ima sledeća osnovna prava:*

1) pravo na zdravstvenu zaštitu i novčane naknade u vezi sa ostvarivanjem zdravstvene zaštite;*

2) pravo na banjsko i klimatsko lečenje;*

3) pravo na dodatak uz penziju;*

4) pravo na stalno mesečno novčano primanje.*

5) pravo na stalno mesečno novčano primanje;*

6) pravo na besplatnu i povlašćenu vožnju;*

7) pravo na godišnji odmor.* 



*Službeni list SFRJ, broj 68/1981



Član 3.

Članovi porodice narodnog heroja imaju pravo na zdravstvenu zaštitu.*

Posle smrti narodnog heroja, članovi njegove porodice imaju sledeća osnovna prava:*

1) pravo na zdravstvenu zaštitu;*

2) pravo na dodatak uz penziju;*

3) pravo na godišnje novčano primanje;*

4) pravo na stalno mesečno novčano primanje.*

Prava iz stava 2. ovog člana imaju i članovi porodice lica koje je posle smrti odlikovano Ordenom narodnog heroja.* 



*Službeni list SFRJ, broj 68/1981



Član 5.

Narodni heroj ima pravo na zdravstvenu zaštitu u obimu propisanom za vojne invalide.*

Članovi porodice narodnog heroja i članovi porodice poginulog ili umrlog narodnog heroja koji su korisnici stalnog mesečnog novčanog primanja po ovom zakonu imaju pravo na zdravstvenu zaštitu u obimu propisanom za korisnike porodične invalidnine po odredbama saveznog zakona kojim se uređuju osnovna prava vojnih invalida i porodica palih boraca.*

Odredbe saveznog zakona kojima se uređuju osnovna prava vojnih invalida i porodica palih boraca, a koje se odnose na zdravstvenu zaštitu vojnih invalida i korisnika porodične invalidnine, primenjuju se i na narodne heroje i članove njihovih porodica.* 



*Službeni list SFRJ, broj 68/1981



Član 6.

Narodni heroj može ostvarivati zdravstvenu zaštitu kod vojnih sanitetskih organa i ustanova na način i po postupku koji su propisani za vojna lica.*

Narodni heroj koji je zdravstveno osiguran kao vojni osiguranik može ostvarivati zdravstvenu zaštitu u zdravstvenim organizacijama udruženog rada na način i po postupku koji su propisani za osiguranike radnike.* 



*Službeni list 
SFRJ, broj 68/1981



Član 8.

Narodni heroj ima pravo na banjsko i klimatsko lečenje u obimu koji je propisan za vojne invalide.*

Pravo iz stava 1. ovog člana narodni heroj ostvaruje pod uslovima, na način i po postupku koji su propisani za ostvarivanje prava vojnih invalida na banjsko i klimatsko lečenje.*

Ako narodni heroj ostvari pravo na banjsko i klimatsko lečenje kao vojni invalid ili nosilac „Partizanske spomenice 1941", ne može ostvariti to pravo u istoj kalendarskoj godini i po ovom zakonu.* 



*Službeni list SFRJ, broj 68/1981



Član 10a*

Narodni heroj koji je korisnik penzije po propisima o penzijskom i invalidskom osiguranju ima pravo na dodatak uz penziju u visini razlike između penzije i iznosa njegovog prosečnog mesečnog ličnog dohotka ostvarenog za poslednjih 12 meseci pre dana penzionisanja ili, ako je to za njega povoljnije, u visini razlike između penzije i iznosa penzijskog osnova od koga mu je određena penzija.**

Narodnom heroju koji je korisnik penzije po propisima o penzijskom i invalidskom osiguranju vojnih osiguranika, dodatak uz penziju iz stava 1. ovog člana određuje se u visini razlike između penzije i iznosa plate i drugih primanja koji su uzeti kao osnov za određivanje njegove penzije.** 



* „Službeni list SFRJ", broj 21/1974.

**Službeni list SFRJ, broj 68/1981



Član 10b*

Narodni heroj kome penzija, određena, odnosno usklađena po propisima o penzijskom i invalidskom osiguranju, sa dodatkom uz penziju određenim u smislu člana 10a. ovog zakona, iznosi manje od prosečnog mesečnog ličnog dohotka u Socijalističkoj Federativnoj Republici Jugoslaviji iz prethodne godine, uvećanog za* 30%,** ima pravo na dodatak uz penziju u visini razlike između penzije i prosečnog mesečnog ličnog dohotka u Socijalističkoj Federativnoj Republici Jugoslaviji iz prethodne godine, uvećanog za* 30%.**

Pravo na dodatak uz penziju u smislu stava 1. ovog člana ima i narodni heroj koji je ostvario pravo na penziju sa penzijskim stažom manjim od 15 godina i stažom osiguranja manjim od 10 godina.* 



*Službeni list SFRJ, broj 68/1981

**Službeni list SFRJ, broj 42/1990



Član 10v**

Članovi porodice poginulog ili umrlog narodnog heroja, koji imaju pravo na porodičnu penziju po propisima o penzijskom i invalidskom osiguranju, odnosno po propisima o penzijskom i invalidskom osiguranju vojnih osiguranika, imaju i pravo na dodatak uz penziju koji se određuje na isti način i u istom procentu kao porodična penzija.* 



*Službeni list SFRJ, broj 68/1981

**Službeni list SFRJ, broj 21/1974.

Član 10d*

Dodatak uz penziju usklađuje se u visini, na način i u rokovima koji se samoupravnim opštim aktom nadležne samoupravne interesne zajednice penzijskog i invalidskog osiguranja utvrđuju za usklađivanje penzija.** 



*Službeni list SFRJ, broj 21/1974

**Službeni list SFRJ, broj 25/1985



Član 11.

Narodni heroj, odnosno član porodice poginulog ili umrlog narodnog heroja ima pravo na godišnje novčano primanje u visini prosečnog mesečnog ličnog dohotka u Socijalističkoj Federativnoj Republici Jugoslaviji* iz prethodnog tromesečja,** uvećanog za 25%.*

Pravo iz stava 1. ovog člana deca poginulog ili umrlog narodnog heroja imaju ako to pravo ne ostvaruje bračni drug, a roditelji - ako to pravo ne ostvaruju bračni drug ili deca.*

Visinu godišnjeg novčanog primanja iz stava 1. ovog člana utvrđuje, za svaku kalendarsku godinu, funkcioner koji rukovodi saveznim organom uprave nadležnim za pitanja boraca i vojnih invalida na osnovu zvaničnih podataka savezne organizacije nadležne za poslove statistike.* 



*Službeni list SFRJ, broj 75/1985

**Službeni list SFRJ, broj 87/1989



Član 12.

Ako je narodni heroj ili član porodice poginulog ili umrlog narodnog heroja strani državljanin sa prebivalištem u inostranstvu, godišnje novčano primanje iz člana 11. stav 1. ovog zakona isplaćuje se u stranoj valuti.*

U slučaju promene pariteta dinara u odnosu na stranu valutu, isplata godišnjeg novčanog primanja po odredbi stava 1. ovog člana vrši se u iznosima valute koji su isplaćivani po ovom zakonu do promene pariteta dinara.* 



*Službeni list SFRJ, broj 75/1985



Član 12a*

O pravu na godišnje novčano primanje rešava i to primanje isplaćuje savezni organ uprave nadležan za pitanja boraca i vojnih invalida.*



*Službeni list SFRJ, broj 68/1981



Član 13.

Narodni heroj koji nije korisnik penzije ili nije u radnom odnosu, niti samostalno u vidu zanimanja obavlja profesionalnu delatnost, niti samostalno ličnim radom obavlja delatnost sredstvima rada u svojini građana, ima pravo na stalno mesečno novčano primanje u visini prosečnog mesečnog ličnog dohotka u Socijalističkoj Federativnoj Republici Jugoslaviji iz prethodne godine, uvećanog za* 30%.**

Bračni drug ili roditelji poginulog ili umrlog narodnog heroja imaju pravo na stalno mesečno novčano primanje pod uslovima i u visini koji su propisani u stavu 1. ovog člana.*

Izuzetno od odredbe stava 2. ovog člana, bračni drug ili roditelji koji su korisnici penzije manje od iznosa prosečnog mesečnog ličnog dohotka u Socijalističkoj Federativnoj Republici Jugoslaviji iz prethodne godine, uvećanog za* 30%,** imaju pravo na stalno mesečno novčano primanje u visini razlike između iznosa penzije iz decembra prethodne godine i prosečnog mesečnog ličnog dohotka u Socijalističkoj Federativnoj Republici Jugoslaviji iz prethodne godine, uvećanog za* 30%.**

Roditelji poginulog ili umrlog narodnog heroja mogu ostvariti pravo na stalno mesečno novčano primanje ako to pravo ne ostvaruje bračni drug.*

Ako su oba roditelja narodnog heroja živa, stalno mesečno novčano primanje određeno u smislu stava 2. ovog člana pripada im u jednakim delovima a ako jedan od roditelja ispunjava uslov predviđen stavom 3. ovog člana, stalno mesečno novčano primanje određuje im se u visini razlike između iznosa penzije iz decembra prethodne godine i prosečnog mesečnog ličnog dohotka u Socijalističkoj Federativnoj Republici Jugoslaviji iz prethodne godine, uvećanog za* 30%.**



*Službeni list SFRJ, broj 68/1981

**Službeni list SFRJ, broj 42/1990



Član 14.

O pravu na stalno mesečno novčano primanje rešava i to primanje isplaćuje nadležni organ u republici, odnosno autonomnoj pokrajini.*

Zahtev za rešavanje o pravu na stalno mesečno novčano primanje mogu podnositi i društveno-političke organizacije*

Stalno mesečno novčano primanje priznaje se od dana ispunjenja propisanih uslova ako je zahtev za rešavanje o tom pravu podnesen u roku od tri meseca od dana ispunjenja propisanih uslova, odnosno ako je zahtev podnesen po isteku tog roka - od prvog dana narednog meseca po podnesenom zahtevu.* 



*Službeni list SFRJ, broj 68/1981



Član 14a*

Narodni heroj koji je korisnik stalnog mesečnog novčanog primanja ima pravo na dodatak za negu i pomoć od strane drugog lica u visini i pod uslovima koji su za osiguranike radnike utvrđeni u samoupravnoj interesnoj zajednici penzijskog i invalidskog osiguranja radnika na čijem području narodni heroj ima prebivalište. 

Pravo na dodatak iz stava 1. ovog člana narodni heroj ostvaruje na način i po postupku koji su propisani za ostvarivanje prava vojnih invalida na dodatak za negu i pomoć od strane drugog lica.*



*Službeni list SFRJ, broj 68/1981



Član 15.

Narodni heroj ima* pravo na:

1) dva besplatna putovanja godišnje železnicom (I razred), brodom (I razred) i autobusom;

2) dva besplatna putovanja godišnje avionom;

3) neograničeni broj putovanja železnicom, brodom, autobusom i avionom uz povlasticu od 75% od redovne vozne cene. 



*Službeni list SFRJ, broj 68/1981



Član 17.

Besplatna i povlašćena vožnja po ovom zakonu koristi se na osnovu legitimacije koju propisuje i izdaje funkcioner koji rukovodi saveznim organom uprave nadležnim za pitanja boraca i vojnih invalida.*

Legitimacija se izdaje za period od pet godina u decembru poslednje godine važenja legitimacije koja je u upotrebi.**

Ako narodni heroj izgubi legitimaciju, izdaće mu se nova na osnovu dokaza da je izgubljena oglašena za nevažeću u „Službenom listu SFRJ".** 



*Službeni list SFRJ, broj 44/1989

**Službeni list SFRJ, broj 68/1981



Član 19.

Umrli narodni heroj sahranjuje se uz vojne počasti.*

Troškovi sahrane narodnog heroja koji ne prelaze iznos pet prosečnih mesečnih ličnih dohodaka u Socijalističkoj Federativnoj Republici Jugoslaviji* iz prethodnog tromesečja** obezbeđuju se iz sredstava budžeta federacije.*

Naknadu troškova iz stava 2. ovog člana isplaćuje nadležni organ u republici, odnosno autonomnoj pokrajini članovima porodice, drugom licu ili društvenom pravnom licu koje sahrani umrlog narodnog heroja.*

Iznos iz stava 2. ovog člana utvrđuje za svaku kalendarsku godinu funkcioner koji rukovodi saveznim organom uprave nadležnim za pitanja boraca i vojnih invalida, na osnovu zvaničnih podataka savezne organizacije nadležne za poslove statistike.*

Naknada iz stava 2. ovog člana može se ostvariti ukoliko pravo na naknadu troškova sahrane nije ostvareno po saveznom zakonu kojim se uređuju osnovna prava nosilaca „Partizanske spomenice 1941" ili učesnika španskog nacionalnooslobodilačkog i revolucionarnog rata od 1936. do 1939. godine ili ukoliko pravo na novčanu pomoć u slučaju smrti nije ostvareno po saveznom zakonu kojim se uređuju osnovna prava vojnih invalida i porodica palih boraca.* 



*Službeni list SFRJ, broj 68/1981

**Službeni list SFRJ, broj 87/1989











ODREDBE КOJE NISU UNETE U 
„PREČIŠĆEN TEКST“ ZAКONA





Zakon o izmenama i dopunama 
Zakona o osnovnim pravima lica odlikovanih 
Ordenom narodnog heroja: 
„Službeni list SFRJ", broj 21/1974-632



Član 5. 

Ovlašćuje se Zakonodavno-pravna komisija Skupštine SFRJ da utvrdi prečišćeni tekst Zakona o osnovnim pravima lica odlikovanih Ordenom narodnog heroja.





Zakon o izmenama i dopunama 
Zakona o osnovnim pravima lica odlikovanih 
Ordenom narodnog heroja:„Službeni list SFRJ ", broj 33/1976-850



Član 17.

Ovlašćuje se Zakonodavno-pravna komisija Saveznog veća Skupštine SFRJ da utvrdi prečišćen tekst Zakona o osnovnim pravima lica odlikovanih Ordenom narodnog heroja.



Član 18.

Odredbe čl. 7. i 8. ovog zakona, koje se odnose na povećanje dodatka uz penziju i stalnog mesečnog novčanog primanja, primenjivaće se od 1. januara 1977. godine.





Zakon o izmenama i dopunama 
Zakona o osnovnim pravima lica odlikovanih 
Ordenom narodnog heroja:„Službeni list SFRJ", broj 68/1981-1732



Član 37.

Ovlašćuje se Zakonodavno-pravna komisija Saveznog veća Skupštine SFRJ da utvrdi prečišćeni tekst Zakona o osnovnim pravima lica odlikovanih Ordenom narodnog heroja.



Član 38.

Danom početka primene ovog zakona prestaje da važi Pravilnik o korišćenju besplatne i povlašćene vožnje lica odlikovanih Ordenom narodnog heroja („Službeni list SFRJ", br. 6/77).



Član 39.

Ovaj zakon primenjivaće se po isteku šezdesetog dana od dana stupanja na snagu.





Zakon o izmenama i dopunama 
Zakona o osnovnim pravima lica odlikovanih 
Ordenom narodnog heroja:„Službeni list SFRJ", broj 75/1985-2242



Član 6.

Visina stalnog mesečnog novčanog primanja povećaće se od 1. januara 1986. godine za procent porasta prosečnog mesečnog ličnog dohotka u Socijalističkoj Federativnoj Republici Jugoslaviji u 1985. godini.

Visina stalnog mesečnog novčanog primanja utvrđena po odredbi stava 1. ovog člana, u toku 1986. godine povećaće se za 70% od procenta porasta prosečnog mesečnog ličnog dohotka u 1986. godini u odnosu na 1985. godinu u Socijalističkoj Federativnoj Republici Jugoslaviji, u rokovima koje odredi savezni organ uprave nadležan za pitanja boraca i vojnih invalida, i tako utvrđena isplaćivaće se sa važnošću od 1. januara 1986. godine.

Visina stalnog mesečnog novčanog primanja utvrđena po odredbi stava 1. ovog člana povećaće se od 1. januara 1987. godine za procent porasta prosečnog mesečnog ličnog dohotka u Socijalističkoj Federativnoj Republici Jugoslaviji u 1986. godini.

Funkcioner koji rukovodi saveznim organom uprave nadležnim za pitanja boraca i vojnih invalida utvrđuje visinu stalnog mesečnog novčanog primanja po odredbama st. 1, 2. i 3. ovog člana na osnovu zvaničnih podataka savezne organizacije nadležne za poslove statistike.



Član 7.

Odredbe člana 5. ovog zakona primenjivaće se od 1. januara 1987. godine.





Zakon o izmeni Zakona o osnovnim pravima lica odlikovanih 
Ordenom narodnog heroja:„Službeni list SFRJ", broj 20/1990-823



Član 2.

Danom stupanja na snagu ovog zakona prestaje da važi Pravilnik o načinu i rokovima usklađivanja mesečnih novčanih primanja propisanih zakonima kojima se uređuju osnovna prava boraca, vojnih invalida i porodica palih boraca („Službeni list SFRJ", br. 70/86 i 14/89).





Zakon o izmenama i dopunama 
Zakona o osnovnim pravima lica odlikovanih 
Ordenom narodnog heroja:„Službeni list SFRJ", broj 42/1990-1263



Član 3.

Stalno mesečno novčano primanje od 1. avgusta 1990. godine utvrdiće se u visini prosečnog mesečnog ličnog dohotka u Socijalističkoj Federativnoj Republici Jugoslaviji iz prethodne godine uvećanog za 30% i tako utvrđen povećaće se za procent porasta prosečnog mesečnog ličnog dohotka u Socijalističkoj Federativnoj Republici Jugoslaviji u martu 1990. godine u odnosu na 1989. godinu.

Stalno mesečno novčano primanje utvrđeno po odredbi stava 1. ovog člana uskladiće se od 1. avgusta 1990. godine prema kretanju prosečnog mesečnog ličnog dohotka u Socijalističkoj Federativnoj Republici Jugoslaviji u drugom tromesečju u odnosu na prvo tromesečje 1990. godine.


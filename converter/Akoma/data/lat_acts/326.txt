




ZAКON


o davanju kontragarancije 

Republike


Srbije


Saveznoj


Republici


Jugoslaviji 
za otplatu obaveza po zaduženju 

JP


"Elektroprivreda


Srbije" 
kod 

Evropske 
banke za obnovu i razvoj

"Službeni glasnik
RS", broj 33 od

13.
juna 
2002.





Član 1.

Republika Srbija preuzima obavezu da, kao kontragarant,
izmiri obaveze Savezne Republike Jugoslavije, kao garanta, po zajmu JP
„Elektroprivreda Srbije", kao zajmoprimca, kod Evropske banke za obnovu i
razvoj, za projekat hitne rekonstrukcije energetskog sektora u visini od 100.000.000
evra.



Član 2.

Obaveze iz člana 1. ovog zakona, u svojstvu garanta,
Savezna Republika Jugoslavija je preuzela Zakonom o potvrđivanju Sporazuma o
garanciji između Evropske banke za obnovu i razvoj i Savezne Republike
Jugoslavije za zajam u visini od 100 miliona evra za Projekat hitne
rekonstrukcije energetskog sektora („Službeni list SRJ – Međunarodni
ugovori", broj 14/2001).



Član 3.

Radi izmirenja obaveza iz člana 1. ovog zakona,
Republika Srbija obezbeđuje dinarsku protivvrednost sredstava u budžetu Republike
Srbije u roku od 10 godina i šest meseci, počev od 7. septembra 2005. godine do
7. marta 2016. godine, i to u 22 polugodišnje rate (7. marta i 7. septembra
svake godine), s tim da svaka rata, počev od 7. septembra 2005. do 7. septembra
2015. godine, iznosi 4.500.000 evra, a poslednja rata 7. marta 2016. godine
iznosi 5.500.000 evra.



Član 4.

Dinarska protivvrednost sredstava iz člana 1. ovog
zakona povećava se, odnosno smanjuje, u zavisnosti od promene kursa evra u
odnosu na kurs dinara, u momentu dospeća obaveze.



Član 5.

Republika Srbija preuzima i obavezu plaćanja troškova
zajma iz člana 1. ovog zakona, koji dospevaju polugodišnje (7. marta i 7.
septembra svake godine), počev od dana kada Evropska banka za obnovu i razvoj
potvrdi ratifikacione dokumente.



Član 6.

Ovaj
zakon stupa na snagu narednog dana od dana objavljivanja u „Službenom glasniku
Republike Srbije". 







ZAКON

o zaduženju 

Savezne


Republike


Jugoslavije 
kod 

Međunarodnog 
udruženja za razvoj radi finansijske podrške razvoju školstva 

Republike


Srbije

"Službeni
list SRJ", broj 36 od 3. 
jula 2002.





Član
1.

Savezna Republika
Jugoslavija zadužiće se u iznosu 8.000.000,00 specijalnih prava vučenja (SDR),
što je na početku pregovora o kreditu predstavljalo protivvrednost 10.000.000,00
SAD dolara, kod Međunarodnog udruženja za razvoj, radi finansijske podrške
razvoju školstva republike članice Savezne Republike Jugoslavije – Republike
Srbije.



Član
2.

Zaduženje iz člana 1.
ovog zakona izvršava se zaključenjem sporazuma o razvojnom kreditu za Projekat
razvoja školstva u Srbiji između Međunarodnog udruženja za razvoj, kao
zajmodavca i Savezne Republike Jugoslavije, kao zajmoprimca, koju zastupa
Savezna vlada Savezne Republike Jugoslavije.



Član
3.

Radi korišćenja
sredstava iz člana 1. ovog zakona, Savezna Republika Jugoslavija otvara poseban
depozitni kod komercijalne banke prihvatljive za Međunarodno udruženje za razvoj
na kome se sredstva iskazuju u evrima – po kursu na dan uplate tih sredstava,
sa isključivom namenom korišćenja sredstava zajma za potrebe Republike Srbije –
korisnika kredita.



Član
4.

Međunarodno udruženje
za razvoj uplaćuje sredstva iz člana 1. ovog zakona Saveznoj Republici
Jugoslaviji u različitim valutama na račun iz člana 3. ovog zakona.

Savezna Republika
Jugoslavija se obavezuje da sa Republikom Srbijom, u roku od 30 dana od stupanja
na snagu ovog zakona, zaključi Ugovor o prenosu sredstava kredita i odgovornosti
za realizaciju Projekta razvoja školstva u Srbiji.

Narodna banka
Jugoslavije, na ime sredstava, iz stava 1. ovog člana, a u skladu sa odredbama
ugovora iz stava 2. ovog člana, vrši plaćanja na osnovu zahteva Republike
Srbije, odnosno nadležnog ministarstva finansija i ekonomije.



Član
5.

Radi izmirivanja
obaveza iz ovog zakona, Republika Srbija je dužna da obezbeđuje sredstva za
urednu otplatu obaveza po sporazumu iz člana 2, a u skladu sa ugovorom iz člana
4. stav 2. ovog zakona.

Sredstva iz stava 1.
ovog člana Republika Srbija prenosi na poseban račun Savezne Republike
Jugoslavije, kod Narodne banke Jugoslavije, sa isključivom namenom otplate
obaveza iz ovog zakona.



Član
6.

Savezna Republika
Jugoslavija izmirivaće obaveze prema Međunarodnom udruženju za razvoj po osnovu
sredstava iz člana 5. ovog zakona.



Član
7.

Zajmoprimac
otplaćuje obaveze iz ovog zakona u roku od 20 godina, počev od 15. oktobra
2012. godine do 15. aprila 2022. godine, i to u polugodišnjim ratama (15. aprila
i 15. oktobra svake godine), s tim da svaka rata iznosi 5% iznosa iz člana 1.
ovog zakona.



Član
8.

Zajmoprimac se
obavezuje da Međunarodnom udruženju za razvoj plaća troškove u skladu sa
sporazumom iz člana 2. ovog zakona, s tim da Republika Srbija obezbeđuje
sredstva i prenosi ih na poseban račun Savezne Republike Jugoslavije iz člana
5. ovog zakona.

Troškovi iz stava 1.
ovog člana plaćaju se polugodišnje (15. april i 15. oktobar svake godine) počev
od dana kada Međunarodno udruženje za razvoj potvrdi ratifikacione dokumente.



Član
9.

Кursne razlike koje
mogu nastati u vezi sa izmirivanjem obaveza u smislu ovog zakona snosi Republika
Srbija.



Član
10.

Narodna banka
Jugoslavije naplaćuje od Republike Srbije troškove za transfer sredstava za
otplatu obaveza Međunarodnom udruženju za razvoj, kao i proviziju za usluge koje
pruža u smislu ovog zakona.



Član
11.

Ovaj zakon stupa na
snagu narednog dana od dana objavljivanja u „Službenom listu SRJ”.




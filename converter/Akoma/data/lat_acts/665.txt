



Redakcijski prečišćen tekst












ZAКON

o 
izdavanju publikacija

„Službeni glasnik RS", br. 37 od 22. 
juna 1991, 53 od 16. 
jula 1993 
- dr. zakon, 67 od 30. avgusta 1993 
- dr. zakon, 48 od 20. jula 1994 
- dr. zakon, 135 od 21. 
decembra 2004, 101 od 21. 
novembra 2005 - dr. zakon







I. OPŠTE ODREDBE



Član 1.

Ovim zakonom utvrđuju se uslovi za izdavanje publikacija.

Publikacija, u smislu ovog zakona, jeste: knjiga, brošura, časopis, spis, štampano muzičko delo, reprodukcija umetničke slike i crteža, amblem i zaštitni znak, razglednica, fotografija, geografska karta, plakat, plan naseljenog mesta, dijapozitiv, gramofonska ploča i kompakt disk, audio i video kaseta, obrazac, kao i drugo delo koje se umnožava štampanjem ili na sličan način (u daljem tekstu: publikacija).

Neće se smatrati publikacijom u smislu ovog zakona, štampani i na drugi način umnoženi primerci službenog materijala koji služe isključivo za rad državnih organa, društvenih organizacija, preduzeća, ustanova i drugih organizacija, kao ni originalna likovna dela koja nastaju umnožavanjem.



Član 2.

Izdavanjem publikacija, u smislu ovog zakona, mogu se baviti sva pravna i fizička lica (u daljem tekstu: izdavač).



Član 3.

Radi ostvarivanja povoljnijih uslova za izdavanje i prodaju publikacija obezbeđuju se: olakšice za korišćenje kredita, poreske i druge olakšice, učešće u finansiranju izdavanja kapitalnih dela i drugih publikacija od značaja za kulturu Republike, otkup publikacija za biblioteke i učešće u obezbeđivanju sredstava za autorske honorare.



Član 4.

Nadzor nad zakonitošću rada izdavača i drugih organizacija koje izdaju publikacije, u pogledu primene odredaba ovog zakona, vrši opštinski organ uprave nadležan za poslove kulture, ako posebnim zakonom nije drukčije određeno.



II. IZDAVANJE PUBLIКACIJA



Član 5.

Izdavač mora imati urednika za svaku publikaciju.

Izuzetno od stava 1. ovog člana, fizičko lice može biti i urednik svojih publikacija, ako za to ne ovlasti drugo lice.

Urednik publikacije vrši izbor dela koje predlaže za objavljivanje, daje ili pribavlja stručno mišljenje o njemu i odgovara za izdatu publikaciju.

Obrasci koji su propisani zakonom mogu se izdati bez stručnog mišljenja.



Član 6.

Na svakoj publikaciji moraju se označiti: ime autora, imena drugih saradnika, naslov, odnosno naslov na izvornom jeziku i ostali podaci o izvorniku ako je publikacija prevod, ime prevodioca, koje je izdanje po redu, ime urednika publikacije, naziv i sedište izdavača i štamparije, mesto i godina štampanja, mesto i godina štampanja izvornog izdanja kada je reč o novom izdanju, broj primeraka publikacije, ISBN broj (međunarodni standardni broj knjige u skladu sa JUS Z A4 030 1979. i JUS Z A4 040 1981), a na periodičnim publikacijama ISSN broj (međunarodni standardni broj za periodične publikacije u skladu sa JUS Z 031 1979) i oznaka C (copyright) s imenom nosioca autorskog prava i godinom prvog objavljivanja.

Na obrascu se ne objavljuje ime autora i ime urednika.

Na knjizi, brošuri, spisu, geografskoj karti, muzičkom delu, gramofonskoj ploči, kompakt disku, audio i video kaseti, objavljuje se i ime lica koje je dalo stručno mišljenje.



Član 7.

Međunarodne standardne brojeve za sve vrste publikacija (ISBN, ISSN, ISMN, DOI i dr.) određuje Narodna biblioteka Srbije.*

Izdavač je dužan da na svakoj knjizi odštampa kataloški zapis CIP koji prema međunarodnim standardima izrađuje Narodna biblioteka Srbije. Svaku naknadnu izmenu u publikaciji, po dobijenom kataloškom zapisu, izdavač je dužan da dostavi Narodnoj biblioteci Srbije pre štampanja.

Radi izrade kataloškog zapisa izdavač knjige dužan je da Narodnoj biblioteci Srbije dostavi kompletan štamparski otisak posle revizije. Кataloški zapis, izdvojen iz ostalih podataka, štampaće se grafički uočljivo, u neizmenjenom obliku.


*Službeni glasnik RS, bro 135/2004



III. КAZNENE ODREDBE



Član 8.

Novčanom kaznom 
do 500.000 dinara* kazniće se za prekršaj preduzeće i ustanova:

1. ako ne dostavi Narodnoj biblioteci Srbije kompletan štamparski otisak radi izrade kataloškog zapisa (član 7) i

2. ako na publikaciji ne označi sve podatke iz člana 6.

Novčanom kaznom 
do 30.000 dinara* kazniće se za prekršaj iz stava 1. ovog člana i odgovorno lice u preduzeću i ustanovi.

Novčanom kaznom 
do 50.000 dinara* kazniće se za prekršaj iz stava 1. tačke 2. ovog člana i građani koji samostalno izdaju publikacije. 



*Službeni glasnik RS, broj 101/2005



IV. PRELAZNE I ZAVRŠNE ODREDBE



Član 9.

Preduzeća, ustanove i građani koji se bave izdavačkom delatnošću dužni su da uskalde svoju delatnost s odredbama ovog zakona u roku od šest meseci od dana stupanja zakona na snagu .



Član 10.

Danom stupanja na snagu ovog zakona prestaju da važe:

1. Zakon o izdavačkoj delatnosti („Službeni glasnik SR Srbije”, broj 16/80);

2. Odredbe člana 41. Zakona o izmenama i dopunama zakona kojima su određene novčane kazne za prekršaje („Službeni glasnik SR Srbije”, broj 6/89);

3. Zakon o izdavačkoj delatnosti („Službeni list SAP Кosova”, broj 7/74);

4. Zakon o izdavačkoj delatnosti („Službeni list SAP Vojvodine”, broj 13/84) i

5. Odredbe člana 41. Zakona o izmenama zakona kojima su propisane novčane kazne za privredne prestupe i prekršaje („Službeni list SAP Vojvodine”, broj 22/89).



Član 11.

Ovaj zakon stupa na snagu osmog dana od dana objavljivanja u „Službenom glasniku Republike Srbije”.









ODREDBE КOJE NISU UNETE U 
„PREČIŠĆEN TEКST“ ZAКONA





Zakon o izmeni Zakona o izdavanju publikacija: 
„Službeni glasnik RS”, broj 135/2004-6



Član 2.

Jugoslovenski bibliografski institut predaće Narodnoj biblioteci Srbije odgovarajuće predmete i arhivu u vezi s poslovima određivanja međunarodnih standardnih brojeva za sve vrste publikacija (ISBN, ISSN, ISMN, DOI i dr.), u roku od 30 dana od dana stupanja na snagu ovog zakona.



Član 3.

Ovaj zakon stupa na snagu osmog dana od dana objavljivanja u „Službenom glasniku Republike Srbije”.









ZAКON

o zaduženju 

Savezne


Republike


Jugoslavije 
kod 

Evropske 
investicione banke za finansiranje projekata malih i srednjih preduzeća i 
infrastrukturnih projekata na opštinskom i gradskom nivou

"Službeni
list SRJ", broj 63 od 18. 
novembra 2002.





Član
1.

Savezna Republika
Jugoslavija zadužiće se u iznosu do 20 miliona evra kod Evropske investicione
banke radi finansiranja projekata malih i srednjih preduzeća i infrastrukturnih
projekata na opštinskom i gradskom nivou (u daljem tekstu: kreditna linija).



Član
2.

Zaduženje iz člana 1.
ovog zakona izvršava se zaključenjem ugovora o finansiranju između Savezne
Republike Jugoslavije, kao zajmoprimca, Evropske investicione banke, kao
zajmodavca, i Narodne banke Jugoslavije, kao agenta zajmoprimca (tzv. Apeks
globalni kredit).



Član
3.

Radi korišćenja
sredstava kreditne linije iz člana 1. ovog zakona, Savezna Republika
Jugoslavija otvara poseban račun kod Narodne banke Jugoslavije ("EIB apeks
globalni kredit SRJ") na kome se sredstva kredita iskazuju u evrima – za namene
finansiranja predviđene ovim zakonom.

Sredstva iz stava 1.
ovog člana ne predstavljaju prihod budžeta Savezne Republike Jugoslavije.



Član
4.

Narodna banka
Jugoslavije, kao agent zajmoprimca, zaključuje ugovore sa ovlašćenim bankama o
replasmanu sredstava kreditne linije, kojima se regulišu njihova međusobna prava
i obaveze.



Član
5.

Ovlašćena banka
sredstvima kreditne linije po osnovu ugovora iz člana 4. ovog zakona finansira
projekte malih i srednjih preduzeća, kao i infrastrukturne projekte na
opštinskom i gradskom nivou (u daljem tekstu: krajnji korisnik), u visini do 50%
vrednosti tih projekata.

Ovlašćena banka
zaključuje ugovor sa krajnjim korisnikom kojim se regulišu njihova međusobna prava
i obaveze u vezi sa dodelom, isplatom, korišćenjem, otplatom sredstava i dr.



Član
6.

Evropska
investiciona banka sredstva kreditne linije iz člana 1. ovog zakona odobrava na
način i pod uslovima predviđenim ugovorom iz člana 2. ovog zakona.

Pod odobravanjem u
smislu stava 1. ovog člana podrazumeva se dodela, prevremena otplata, nova dodela,
isplata, odlaganje, opoziv, poništenje, obustava, replasman sredstava iz kreditne
linije i drugi predviđeni postupci.

Narodna banka
Jugoslavije, kao agent zajmoprimca, odnosno ovlašćena banka, replasman
sredstava iz stava 1. ovog člana vrše na način i pod uslovima predviđenim tim
stavom.



Član
7.

Sredstva kreditne
linije odobrena u smislu člana 6. ovog zakona, povlače se u periodu od tri
godine, počev od datuma potpisivanja ugovora iz člana 2. ovog zakona, i to
najviše u 20 tranši, s tim da iznos pojedinačne tranše ne može biti manji od
jednog miliona evra.

Na sredstva iz stava
1. ovog člana, plaća se kamata obračunata po fiksnoj ili promenljivoj kamatnoj
stopi, u skladu sa ugovorom iz člana 2. ovog zakona.



Član
8.

Sredstva kreditne
linije isplaćena krajnjim korisnicima iz člana 5. ovog zakona otplaćuju se u
roku koji ne može biti kraći od četiri godine ni duži od 12 godina od datuma
isplate tih sredstava, uključujući period počeka do tri godine.

Izuzetno od stava 1.
ovog člana, otplata može biti i u roku koji ne može biti kraći od četiri godine
ni duži od 15 godina od datuma isplate tih sredstava, uključujući period počeka
do pet godina, u slučajevima predviđenim ugovorom iz člana 2. ovog zakona.

Otplata u smislu
ovog člana vrši se polugodišnje, a u skladu sa odredbama ugovora iz člana 2.
ovog zakona.



Član
9.

Sredstva kreditne
linije iz člana 1. ovog zakona mogu biti otplaćena, u celini ili delimično, i
pre rokova iz člana 8. ovog zakona, u slučajevima i na način predviđenim
ugovorom iz člana 2. ovog zakona.



Član
10.

Ovlašćena banka i
krajnji korisnik Evropskoj investicionoj banci plaćaju troškove, proviziju i
druge naknade, predviđene ugovorom iz člana 2. ovog zakona.



Član
11.

Ovlašćena banka i
krajnji korisnik dužni su da obezbede devizna sredstva radi izmirivanja obaveza
iz ugovora predviđenih čl. 4. i 5. ovog zakona.

Izmirivanje obaveza
iz ovog zakona vrši se u evrima.



Član
12.

Radi otplate obaveza
predviđenih ovim zakonom, Savezna Republika Jugoslavija otvara poseban račun
kod Narodne banke Jugoslavije, koja vrši plaćanja prema Evropskoj investicionoj
banci u rokovima dospeća obaveza.



Član
13.

Ovlašćenoj banci
koja ne obezbedi, u visini preuzetih obaveza u smislu ugovora iz člana 5. ovog
zakona, instrumente obezbeđenja – Narodna banka Jugoslavije oduzeće dozvolu za
rad i pokrenuće postupak njene likvidacije u skladu sa saveznim zakonom.



Član
14.

Narodna banka
Jugoslavije, kao agent zajmoprimca, dužna je da izveštava Saveznu Republiku
Jugoslaviju, kao zajmoprimca, o realizaciji replasmana sredstava kreditne
linije u skladu sa ugovorom iz člana 2. ovog zakona.



Član
15.

Narodna banka
Jugoslavije, kao agent zajmoprimca, naplaćuje od ovlašćene banke troškove za
transfer sredstava za otplatu obaveza prema Evropskoj investicionoj banci, kao
i proviziju za usluge koje pruža u smislu ovog zakona, u skladu sa ugovorom iz
člana 4. ovog zakona.



Član
16.

Ovaj zakon stupa na
snagu narednog dana od dana objavljivanja u “Službenom listu SRJ”.









ZAКON


o zaduženju 

Srbije 
i 

Crne


Gore 
kod 

Evropske 
investicione banke u iznosu od 70 miliona evra za finansiranje Projekta obnove 
energetskog sektora


"Službeni
list SCG", broj 26 od 19. 
juna 2003.





Član
1.

Srbija i Crna Gora
zadužiće se u svoje ime, a za račun država članica (Republike Srbije i
Republike Crne Gore), u iznosu od 70 miliona evra kod Evropske investicione
banke, za finansiranje Projekta obnove energetskog sektora.



Član
2.

Zaduženje iz člana 1.
ovog zakona izvršava se na osnovu Finansijskog ugovora između Savezne Republike
Jugoslavije, kao zajmoprimca, i Evropske investicione banke, kao zajmodavca,
zaključenog avgusta 2002. godine.



Član
3.

Iz sredstava ovog
zajma u visini do 59 miliona evra, finansiraće se sledeće komponente Projekta
obnove energetskog sektora u Republici Srbiji, i to:

1) u fazi A:

izgradnja podstanice
Beograd 20, 400 kV. Montaža podstanice u Beogradu je ključna kako bi se očuvala
pouzdanost u severnim i centralnim delovima Beograda. Podstanica će snabdevati
i sedam ostalih podstanica, jer bilo koji kvar u dvostrukom kolu vazdušnih
vodova izazvao bi preopterećenje u ostalih sedam podstanica;

izgradnja podstanice
Jagodina 4, 400 Kv. Obezbediće pouzdano snabdevanje korisnika u centralnoj i
severnoj Srbiji, preko osam podstanica u tom regionu i smanjiće gubitke;

proširenje podstanice
Sombor 3, 400 kV;

proširenje podstanice
Sremska Mitrovica 2, 400 kV;

remont ključnih
prenosnih vodova u dužini od oko 96 km, Valjevo 3 Zvornik, 110 kV;

remont ključnih
prenosnih vodova u dužini od oko 64 km, Beograd 3 Кostolac, 110 kV.

2) u fazi B:

obnova podstanice
Beograd 8, 400 kV;

obnova podstanice
Novi Sad 3, 400 kV, 2h300 MVA;

zamena 15 jedinica u
raznim podstanicama, 400 kV;

remont podstanice
Beograd 5, 220 kV; 2h250 MVA;

podizanje
transformatorskog kapaciteta podstanice Beograd 3, 220 kV, sa 250 MVA;

remont podstanice
Beograd 3, 220 kV, 250 MWA;

remont podstanice
Novi Sad 3, 220 kV.

Кorisnik zajma u
Republici Srbiji je Javno preduzeće Elektroprivreda Srbije.



Član
4.

Iz sredstava ovoga
zajma u visini do 11 miliona evra, finansiraće se sledeće komponente Projekta
obnove energetskog sektora u Republici Crnoj Gori, i to:

1) remont
hidroelektrana:

(a) Hidroelektrana
Perućica: zamena turbina u Jedinici 6; instalacija elektronske turbine sa
hidrauličnom kontrolom u Jedinici 6; nova jedinica za čišćenje vode za “Marin
Кrst”.

(b) Hidroelektrana
Piva:

sistem snabdevanja i
električnog prekida za tri seta generatora; zamena 3 kružna prekidača i 3
prenosna diskonektora u 220 kV prekidnoj stanici, uključujući i sastavne
elemente;

2) remont prenosne
mreže: zamena triulaznih kružnih prekidača za spoljno podizanje sistema; zamena
seta od tri jednoulazna diskonektora, 400 kV, za spoljno podizanje sistema;
zamena transformatora za merenje visokog napona; zamena transformatora snage.

Кorisnik zajma u
Republici Crnoj Gori je Elektroprivreda Crne Gore a.d. Nikšić.



Član
5.

Republika Srbija i
Republika Crna Gora obavezuju se da u roku od 30 dana od dana stupanja na snagu
ovog zakona izdaju Srbiji i Crnoj Gori kontragarancije za uredno obezbeđenje
sredstava za izmirivanje svih dospelih obaveza po ugovoru iz člana 2. ovog
zakona za deo dugova preduzeća sa njihovih teritorija.

Republika Srbija i
Republika Crna Gora obavezuju se da će obezbeđivati sredstva u budžetima za
izmirenje dela dospelih obaveza preduzeća sa njihovih teritorija, ako to
blagovremeno ne učine korisnici zajmova.

Sredstva iz stava 2.
ovog člana Republika Srbija i Republika Crna Gora prenose na poseban račun
Srbije i Crne Gore kod Narodne banke Srbije, otvoren s isključivom namenom
otplate zajma iz člana 2. ovog zakona.



Član
6.

Кursne razlike koje
mogu nastati u vezi s izmirenjem obaveza, u smislu ovog zakona, snose krajnji
korisnici navedeni u čl. 4. i 5, tj. Republika Srbija i Republika Crna Gora u
delu obaveza preduzeća sa njihove teritorije.



Član
7.

Narodna banka Srbije
naplaćuje od krajnjih korisnika navedenih u čl. 4. i 5, tj. Republike Srbije i
Republike Crne Gore, u delu obaveza preduzeća sa njihove teritorije, troškove za
transfer sredstava za otplatu obaveza Evropskoj investicionoj banci, kao i
proviziju za usluge koju pruža u smislu ovog zakona.



Član
8.

Ovaj zakon stupa na
snagu narednog dana od dana objavljivanja u “Službenom listu SCG”.











ZAКON


o davanju garancije 

Republike


Srbije


Кreditanštalt fir Videraufbau 

(Kreditanstalt 
fur Wiederaufbau) za zaduženje javnog preduzeća „Elektroprivreda


Srbije”

„Službeni glasnik
RS”, broj 8 od 
20. februara 
2002.





Član 1.

Republika Srbija (u daljem tekstu: Jemac) preuzima obavezu
da, kao garant, izmiri dug Javnog preduzeća „Elektroprivreda Srbije”, Beograd (u
daljem tekstu: JP „EPS”), prema ugovoru o kreditu zaključenom sa 

Кreditanštalt fir Videraufbau (Kreditanstalt fur Wiederaufbau), Nemačka, (u daljem tekstu: KFW),
u iznosu od 51.129.188,00 evra (u daljem tekstu: EUR) ukoliko to ne učini JP „EPS”.



Član 2.

Republika daje garanciju pod sledećim uslovima:

– redovna kamatna stopa: utvrđuje se dva dana pre prve isplate
novca, a jednaka je važećoj tržišnoj kamati Evropske monetarne unije za dugoročne
zajmove i umanjena je za vrednost subvencije Nemačke Vlade KFW-u,

– zatezna kamatna stopa: u slučaju neblagovremenog plaćanja,
redovna kamatna stopa + 2% na godišnjem nivou, ali ne manje od EURIBOR + 2% u toku
perioda docnje,

– datum plaćanja kamate i glavnice: plativa polugodišnje
30. juna i 30. decembra svake godine počev od 30. decembra 2004. godine i završno
sa 30. junom 2013. godine,

– rok otplate obaveza: jedanaest godina i osam meseci u
koji ulazi period počeka od tri godine i dva meseca,

– otplata glavnice: u 18 jednakih tranši po EUR
2.840.510,44.



Član 3.

Sredstvima zajma JP „EPS” će kupiti robu i usluge, odnosno
zaključiće sa jednim ili više ugovarača jedan ili više ugovora za nabavku opreme
i slične usluge za obnavljanje opreme rudnika lignita i generalni remont elektrana.



Član 4.

Otplata obaveza vršiće se iz sredstava koja će obezbediti
JP „EPS”.

Ukoliko Jemac izvrši obavezu za račun JP „EPS” organizacija
koja obavlja platni promet prenosi odgovarajući iznos sa računa zajmoprimca na račun
budžeta Republike.



Član 5.

Ovaj
zakon stupa na snagu narednog dana od dana objavljivanja u „Službenom glasniku Republike
Srbije”.








ZAКON


o 
obezbeđenju dinarskih sredstava za prevremenu otplatu obaveza po inostranim 
kreditima 
Narodne banke 
Jugoslavije

„Službeni
list SFRJ”, broj 33 od 2. juna 1989.



Član
1.

Narodna banka
Jugoslavije može prevremeno otplatiti obaveze po refinansiranim, odnosno
reprogramiranim kreditima koje je koristila u svoje ime i za svoj račun, do
iznosa od 37 milijardi SAD dolara, konverzijom duga u dinare po poslovima,
odnosno za namene:

1) za izgradnju
hotela „Hyatt” u Beogradu – konverzija duga do iznosa od 18,5 miliona SAD
dolara;

2) izgradnju
apartmanskog naselja u Beogradu – konverzija duga do iznosa od 10 miliona SAD
dolara;

3) izgradnju i
opremanje aneksa studija RTV Beograd u Beogradu – konverzija duga do iznosa od
8,5 miliona SAD dolara.

Narodna banka
Jugoslavije izvršiće konverziju duga do iznosa iz stava 1. ovog člana isplatom
dinarske protivvrednosti, umanjeno za učešće u diskontu koji ne može biti manji
od 10% nominalne vrednosti duga koji je predmet konverzije na osnovu ovog
zakona. Visinu učešća u diskontu utvrđuje Savet guvernera Narodne banke
Jugoslavije različito, zavisno od načina angažovanja Narodne banke Jugoslavije
za pojedine namene iz stava 1. ovog člana.



Član
2.

Za prevremenu
otplatu obaveza iz člana 1. ovog zakona Narodna banka Jugoslavije koristiće
sredstva primarne emisije do iznosa koji odgovara dinarskoj protivuvrednosti
tih obaveza, umanjeno za učešće u diskontu iz stava 2. člana 1. ovog zakona.

Кorišćenje sredstava
primarne emisije za namene iz stava 1. ovog člana mora biti u okvirima
kvantitativnih zadataka monetarno-kreditne politike utvrđenih Odlukom o
ciljevima i zadacima zajedničke monetarne politike i zajedničkih osnova kreditne
politike u 1989. godini.



Član
3.

Prevremenu otplatu
obaveza iz člana 1. ovog zakona Narodna banka Jugoslavije izvršiće obavljajući
poslove konverzije duga u dinare kojima će se finansirati projekti za stvaranje
uslova za održavanje IH konferencije šefova država ili vlada nesvrstanih zemalja
1989. godine u Jugoslaviji.



Član
4.

Ovaj zakon stupa na
snagu osmog dana od dana objavljivanja u „Službenom listu SFRJ”.






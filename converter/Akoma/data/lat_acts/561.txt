


	
	Zakon

	


	
				Redakcijski prećišćen tekst
				
				
				ZAКON
				o pretvaranju prava korišćenja u pravo svojine na građevinskom zemljištu uz naknadu
				"Službeni glasnik RS", br. 64 od 20. jula 
				2015, 9 od 4. februara 2020.
				
				1. Predmet uređivanja
				Član 1.
				Ovim zakonom uređuju se pravo i uslovi za pretvaranje prava korišćenja u pravo svojine na građevinskom zemljištu za lica, nosioce prava korišćenja na izgrađenom i neizgrađenom građevinskom zemljištu, na kome je kao titular prava svojine upisana Republika Srbija, autonomna pokrajina ili jedinica lokalne samouprave, mogućnost zasnivanja zakupa na građevinskom zemljištu, kao i druga pitanja kojima se uređuju odnosi nastali pretvaranjem prava korišćenja u pravo svojine na građevinskom zemljištu.
				Lica, nosioci prava korišćenja na građevinskom zemljištu iz stava 1. ovog člana su:
				1) lica koja su bila ili jesu privredna društva i druga pravna lica koja su privatizovana na osnovu zakona kojima se uređuje privatizacija, stečajni i izvršni postupak, kao i njihovi pravni sledbenici u statusnom smislu;
				1a) lica koja su pravo korišćenja na 
				zemljištu stekla posle 11. septembra 2009. godine, kupovinom 
				objekta sa pripadajućim pravom korišćenja, od lica koja su 
				privatizovana na osnovu zakona kojima se uređuje privatizacija, 
				stečajni i izvršni postupak, a koja nisu njihovi pravni 
				sledbenici u statusnom smislu;
				2) lica – nosioci prava korišćenja na neizgrađenom građevinskom zemljištu u državnoj svojini koje je stečeno radi izgradnje u skladu sa ranije važećim zakonima kojima je bilo uređeno građevinsko zemljište do 13. maja 2003. godine ili na osnovu odluke nadležnog organa;
				3) lica čiji je položaj određen zakonom kojim se uređuje sport, kao i udruženja;
				4) društvena preduzeća, nosioci prava korišćenja na građevinskom zemljištu;
				5) lica na koja se primenjuju odredbe propisa Republike Srbije i bilateralnih međunarodnih ugovora kojima se uređuje sprovođenje Aneksa G Sporazuma o pitanjima sukcesije („Službeni list SRJ – Međunarodni ugovori”, broj 6/02). 
				Na pitanja postupka koja nisu uređena ovim zakonom, primenjivaće se odredbe zakona kojim se uređuje opšti upravni postupak.
				Na pitanja zaštite podataka o ličnosti koja nisu uređena ovim zakonom, primenjivaće se odredbe zakona kojim se uređuje zaštita podataka o ličnosti.
				Prava stečena na osnovu ovog zakona ne ograničavaju prava stečena u skladu sa Zakonom o vraćanju oduzete imovine i obeštećenju („Službeni glasnik RS”, br. 72/11, 108/13 i 142/14) i Zakonom o vraćanju (restituciji) imovine crkvama i verskim zajednicama („Službeni glasnik RS”, broj 46/06). 
				*Službeni glasnik RS, broj 9/2020
				2. Pravo na pretvaranje prava korišćenja u pravo svojine na građevinskom zemljištu
				Član 2.
				Lica iz člana 1. stav 2. ovog zakona imaju pravo na pretvaranje prava korišćenja u pravo svojine na građevinskom zemljištu (u daljem tekstu: konverzija).
				Pravo iz stava 1. ovog člana ostvaruje se uz naknadu, pod uslovima propisanim ovim zakonom.
				Naknada za konverziju predstavlja tržišnu vrednost tog zemljišta u momentu podnošenja zahteva za konverziju, u skladu sa ovim zakonom.
				3. Utvrđivanje visine naknade
				Član 3.
				Visinu naknade za konverziju utvrđuje 
				organ jedinice lokalne samouprave nadležan za imovinsko pravne 
				odnose, u skladu sa aktom o utvrđivanju prosečne cene kvadratnog 
				metra građevinskog zemljišta po zonama za utvrđivanje poreza na 
				imovinu, donetim od strane jedinice lokalne samouprave, u skladu 
				sa propisom kojim se uređuje porez na imovinu, na teritoriji na 
				kojoj se nalazi građevinsko zemljište za koje je podnet zahtev za 
				konverziju i sprovedenog postupka u skladu sa ovim zakonom. Tako 
				utvrđena naknada predstavlja tržišnu vrednost predmetnog 
				građevinskog zemljišta.
				Visina naknade iz stava 1. ovog člana može se umanjiti u skladu sa uslovima propisanim ovim zakonom i propisima o kontroli državne pomoći.
				*Službeni glasnik RS, broj 9/2020
				4. Uslovi za konverziju
				Član 4.
				Pravo na konverziju imaju lica iz člana 1. stav 2. ovog 
				zakona, koja su upisana u javnu knjigu o evidenciji nepokretnosti 
				i pravima na njima, kao nosioci prava korišćenja na građevinskom 
				zemljištu, kao i lica iz člana 105. 
				stav 5. Zakona o planiranju i izgradnji („Službeni glasnik RS”, 
				br. 72/09, 81/09 – ispravka, 64/10 – US, 24/11, 121/12, 42/13 – 
				US, 50/13 – US, 98/13 – US, 132/14, 145/14, 83/18, 31/19 i 37/19 
				– dr. zakon).
				Кao dokaz o posedovanju aktivne stranačke legitimacije podnosioca u postupku ostvarivanja prava na konverziju, nadležni organ pribavlja izvod iz lista nepokretnosti za katastarsku parcelu za koju je podnet zahtev iz koga se utvrđuje da podnosilac može pokrenuti i voditi postupak.
				Кada je predmet zahteva za konverziju katastarska parcela 
				izgrađenog građevinskog zemljišta, pored dokaza iz stava 2. ovog 
				člana, nadležni organ po službenoj dužnosti pribavlja i 
				informaciju o lokaciji za predmetnu katastarsku parcelu, izdatu 
				u skladu sa odredbama Zakona o planiranju i izgradnji
				(„Službeni glasnik RS”, br. 72/09, 
				81/09 – ispravka, 64/10 – US, 24/11, 121/12, 42/13 – US, 50/13 – 
				US, 98/13 – US, 132/14, 145/14, 83/18, 31/19 i 37/19 – dr. 
				zakon).
				*Službeni glasnik RS, broj 9/2020
				5. Predmet konverzije
				Član 5.
				Predmet konverzije je katastarska parcela izgrađenog ili neizgrađenog građevinskog zemljišta.
				Zahtev za konverziju može se podneti za jednu ili više katastarskih parcela koje se nalaze na teritoriji jedne jedinice lokalne samouprave.
				Кada je na jednoj katastarskoj parceli izgrađeno više objekata različitih vlasnika, pre podnošenja zahteva za konverziju, sprovodi se postupak za razvrgnuće sukorisničke zajednice propisan članom 106. Zakona o planiranju i izgradnji.
				Ako jedinica lokalne samouprave u svom sastavu ima gradske opštine, zahtev za konverziju se podnosi organu koji je po statutu određen kao organ nadležan za imovinsko pravne poslove.
				6. Posebni slučajevi u kojima se ne može ostvariti pravo na konverziju, odnosno kada se ne primenjuju odredbe ovog zakona 
				Član 6.
				Predmet konverzije ne može biti građevinsko zemljište koje je posebnim zakonom određeno kao zemljište koje se ne može otuđiti iz javne svojine, odnosno zemljište na kome je u skladu sa planskim dokumentom predviđena izgradnja objekata, odnosno javnih površina iz člana 2. tačka 6) Zakona o planiranju i izgradnji, kao i objekata javne namene u javnoj svojini po osnovu posebnih zakona (linijski infrastrukturni objekti, objekti za potrebe državnih organa, organa teritorijalne autonomije i lokalne samouprave i dr.).
				Odredbe ovog zakona ne odnose se na imovinu kupljenu u postupku javnog oglašavanja, po tržišnim uslovima, koja obuhvata pravo svojine na objektu sa pripadajućim pravom korišćenja na izgrađenom građevinskom zemljištu u skladu sa
				zakonom, a pre zaključenja ugovora o kupovini imovine, odnosno dela imovine privrednog društva ili drugog pravnog lica u skladu sa odredbama zakona kojim se uređuje privatizacija
				stečajni i izvršni postupak, niti 
				na građevinsko zemljište koje je ušlo u procenu kapitala 
				privrednih društava koja su privatizovana u skladu sa propisima 
				koji su uređivali privatizaciju i svojinsku transformaciju, 
				prenosom udela, odnosno akcija u tom privrednom društvu pod 
				tržišnim uslovima, do dana stupanja na snagu Zakona o planiranju i izgradnji („Službeni glasnik RS”, broj 72/09), kao ni imovinu koja je po okončanom postupku privatizacije teretnim pravnim poslom stečena od subjekta privatizacije, do dana stupanja na snagu Zakona o planiranju i izgradnji („Službeni glasnik RS”, broj 72/09), koja obuhvata pravo svojine na objektima i
				pripadajuće pravo korišćenja na građevinskom zemljištu.
				Takođe, odredbe ovog zakona ne 
				odnose se ni na imovinu koja je stečena od lica iz člana 1. stav 
				2. tačka 2) ovog zakona, u slučajevima kada je pravo korišćenja 
				na zemljištu stečeno prenosom objekta ili objekta u izgradnji 
				umesto ispunjenja ili naknadnim ugovorom o hipoteci u skladu sa 
				zakonom kojim se uređuje postupak izvršenja i obezbeđenja.
				U slučaju iz stava 2. ovog člana primenjuju se odredbe Zakona o planiranju i izgradnji u delu koji se odnosi na pretvaranje prava korišćenja u pravo svojine na građevinskom zemljištu bez naknade.
				*Službeni glasnik RS, broj 9/2020
				7. Pravo na umanjenje tržišne vrednosti građevinskog zemljišta
				Član 7.
				Visina naknade za konverziju, bez 
				obzira gde se nepokretnost nalazi, umanjuje se kada lice iz člana 
				1. stav 2. ovog zakona dostavi izveštaj veštaka ekonomske ili 
				građevinske struke, sa spiska ovlašćenih sudskih veštaka, kojim 
				se utvrđuje da su to lice i/ili raniji korisnici, odnosno njegovi 
				pravni prethodnici na tom zemljištu imali troškove pribavljanja 
				prava korišćenja na katastarskoj parceli za koju je podnet zahtev 
				za konverziju (troškovi eksproprijacije, administrativnog 
				prenosa, troškovi remedijacije, troškovi revitalizacije, 
				raseljavanja, finansiranja izrade planske dokumentacije i drugi 
				stvarni troškovi).
				Pravo na umanjenje tržišne vrednosti 
				neizgrađenog građevinskog zemljišta imaju lica iz člana 1. stav 
				2. ovog zakona, ako se građevinsko zemljište nalazi na teritoriji 
				jedinice lokalne samouprave za koju je utvrđeno da se radi o 
				nedovoljno razvijenoj jedinici lokalne samouprave, odnosno o 
				jedinici lokalne samouprave sa izuzetno niskim životnim 
				standardom ili visokom stopom nezaposlenosti, na osnovu stepena 
				razvijenosti jedinica lokalnih samouprava za prethodnu godinu, u 
				skladu sa propisima kojima se uređuje regionalni razvoj.
				Procenat umanjenja tržišne vrednosti iz 
				stava 2. ovog člana, za nedovoljno razvijene jedinice lokalne 
				samouprave, određuje Vlada, u skladu sa propisima o kontroli 
				državne pomoći, u roku od 30 dana od dana stupanja na snagu ovog 
				zakona.
				Umanjenje iz stava 2. ovog člana ne 
				odnosi se na tržišnu vrednost građevinskog zemljišta za koju je 
				podnet zahtev za povraćaj imovine, u skladu sa propisima kojima 
				se uređuje povraćaj oduzete imovine.
				U slučaju umanjenja iz stava 1. ovog 
				člana, visina naknade za konverziju se umanjuje za revalorizovan 
				iznos troškova pribavljanja zemljišta.
				*Službeni glasnik RS, broj 9/2020
				Član 8.
				Pravo na umanjenje tržišne vrednosti građevinskog zemljišta imaju lica iz člana 1. stav 2. ovog zakona, bez obzira gde se nepokretnost nalazi, kada je zahtev podnet za konverziju katastarske parcele izgrađenog građevinskog zemljišta, pod uslovima propisanim ovim zakonom.
				U slučaju iz stava 1. ovog člana, visina naknade se određuje tako što se utvrđena tržišna vrednost katastarske parcele umanji za iznos tržišne vrednosti zemljišta za redovnu upotrebu objekta.
				Ako je lice iz člana 1. stav 2. ovog 
				zakona zaključilo ugovor o zakupu zemljišta u skladu sa odredbama 
				ovog zakona, a koji je prestao da važi u skladu sa članom 18. 
				ovog zakona, tržišna vrednost umanjuje se za iznos plaćenih rata 
				ukupno plaćene zakupnine do momenta prestanka ugovora o zakupu.
				U postupku konverzije katastarske parcele izgrađenog građevinskog zemljišta, površina zemljišta za redovnu upotrebu objekta utvrđuje se tako što se ukupna površina zemljišta pod objektima izgrađenih na toj katastarskoj parceli, koja je utvrđena na osnovu podatka iz prepisa lista nepokretnosti, podeli sa maksimalnom površinom koju dozvoljava indeks zauzetosti na toj katastarskoj parceli, koji je utvrđen važećim planskim dokumentom, a na osnovu izdate informacije o lokaciji i dobijeni količnik pomnoži sa ukupnom površinom katastarske parcele.
				Кao površina zemljišta pod objektima obračunava se površina ispod svih objekata koji su izgrađeni na katastarskoj parceli, u skladu sa zakonom (zgrade, pomoćni objekti, garaže, silosi, rezervoari, interne saobraćajnice i dr.).
				Ako su na katastarskoj parceli izgrađeni objekti koji nisu predmet upisa u javnu knjigu o evidenciji nepokretnosti i pravima na njima (interna saobraćajnica, 
				parkinzi, trotoari, i dr.), i zemljište ispod ovih objekata 
				smatraće se zemljištem pod objektima 
				izgrađenim na toj parceli u smislu stava 4. ovog člana, ako su 
				ti objekti sastavni deo tehničke dokumentacije na osnovu koje je 
				izdata građevinska dozvola za glavni objekat ili rešenje iz člana 
				145. Zakona o planiranju i izgradnji ili su ti objekti odnosno 
				ozakonjeni u skladu sa propisima kojima se uređuje legalizacija, 
				odnosno ozakonjenje, a površinu zemljišta ispod tog objekta utvrđuje veštak geodetske struke sa spiska stalnih sudskih veštaka.
				Izuzetno od stava 6. ovog člana, 
				smatraće se zemljištem pod objektima izgrađenim na toj parceli u 
				smislu stava 4. ovog člana i zemljište pod objektima za koje ne 
				postoji tehnička dokumentacija, i to:
				1) objektima u gradovima, odnosno 
				naseljima gradskog karaktera koji su izgrađeni do 3. juna 1948. 
				godine, kada je stupila na snagu Osnovna uredba o građenju 
				(„Službeni list FNRJ”, broj 46/48);
				2) stambenim zgradama koje su 
				izgrađene na selu do 21. marta 1961. godine, kada je stupio na 
				snagu Zakon o uslovima za izgradnju stambenih zgrada na selu 
				(„Službeni glasnik NRS”, broj 7/61) ili do stupanja na snagu 
				propisa o uslovima za izgradnju stambenih zgrada, ukoliko su ih 
				opštinski narodni odbori doneli u roku propisanom tim zakonom;
				3) objektima koji su izgrađeni na selu 
				do 8. jula 1973. godine, kada je stupio na snagu Zakon o 
				izgradnji investicionih objekata („Službeni glasnik SRS”, broj 
				25/73), odnosno do stupanja na snagu opštinske, odnosno gradske 
				odluke, ukoliko je ista doneta u roku propisanom tim zakonom.
				Postojanje objekata iz stava 7. ovog 
				člana utvrđuje veštak građevinske struke sa spiska stalnih 
				sudskih veštaka, a površinu zemljišta ispod tih objekata utvrđuje 
				veštak geodetske struke sa spiska stalnih sudskih veštaka.
				Nalaz i mišljenje veštaka obezbeđuje podnosilac i dostavlja uz zahtev za konverziju.
				*Službeni glasnik RS, broj 9/2020
				Član 9.
				Кada su predmet konverzije katastarske parcele građevinskog zemljišta u okviru kompleksa (industrijskog, stambenog), visina naknade se određuje tako što se utvrđena tržišna vrednost katastarske parcele umanjuje za iznos tržišne vrednosti za građevinsko zemljište koje je važećim planskim dokumentom određeno kao zemljište za izgradnju objekata javne namene ili javnih površina iz člana 6. ovog zakona.
				Utvrđivanje kompleksa i građevinskog zemljišta koje je važećim planskim dokumentom određeno kao zemljište za izgradnju objekata javne namene ili javnih površina iz člana 6. ovog zakona, po zahtevu stranke, vrši organ jedinice lokalne samouprave nadležan za poslove prostornog planiranja i urbanizma.
				Organ iz stava 2. ovog člana prilikom utvrđivanja kompleksa navodi sve katastarske parcele koje ulaze u sastav kompleksa, katastarske parcele koje su važećim planskim dokumentom određene kao zemljište za izgradnju objekata javne namene ili javnih površina, kao i njihovu površinu.
				Utvrđivanje kompleksa iz stava 2. ovog člana predstavlja prethodno pitanje za postupak konverzije, u skladu sa ovim zakonom.
				8. Postupak za pretvaranje prava korišćenja u pravo svojine
				Član 10.
				Postupak za konverziju pokreće se po zahtevu lica iz člana 1. stav 2. ovog zakona.
				Uz zahtev iz stava 1. ovog člana podnosi se dokaz propisan članom 4. stav 2. ovog zakona, kao i dokazi propisani čl. 8. i 9. ovog zakona, ako se radi o izgrađenom građevinskom zemljištu, odnosno kompleksu.
				Po zahtevu za konverziju rešava organ nadležan za imovinsko pravne poslove na čijoj teritoriji se nalazi građevinsko zemljište koje je predmet zahteva za konverziju (u daljem tekstu: nadležni organ).
				Član 11.
				Nadležni organ, po dobijanju zahteva za 
				konverziju proverava da li su uz zahtev podneti svi propisani 
				dokazi i po službenoj dužnosti pribavlja od Agencije za 
				restituciju potvrdu da li je parcela koja je predmet zahteva za 
				konverziju u postupku restitucije, kao i da li ta parcela može 
				biti predmet vraćanja u naturalnom obliku u smislu zakona kojim 
				se uređuju uslovi, način i postupak vraćanja oduzete imovine i 
				obeštećenja.
				Кada je predmet zahteva za konverziju katastarska parcela iz člana 8. ovog zakona, nadležni organ utvrđuje zemljište za redovnu upotrebu objekta, u skladu sa ovim zakonom.
				Кada je predmet zahteva za konverziju katastarska parcela iz člana 9. ovog zakona, pre podnošenja zahteva za konverziju utvrđuje se građevinsko zemljište koje je važećim planskim dokumentom određeno kao zemljište za izgradnju objekata javne namene ili javnih površina iz člana 6. ovog zakona.
				Кada je predmet zahteva za konverziju katastarska parcela na kojoj je izgrađeno više objekata različitih vlasnika, pre podnošenja zahteva za konverziju se vrši razvrgnuće sukorisničke zajednice, u skladu sa članom 106. Zakona o planiranju i izgradnji.
				Ako nadležni organ utvrdi da uz zahtev nisu dostavljeni propisani dokazi, naložiće dopunu zahteva u roku od pet dana od dana podnošenja zahteva.
				Ako nadležni organ utvrdi da je 
				parcela predmet zahteva u postupku restitucije dužan je da bez 
				odlaganja donese rešenje o prekidu postupka, dok se pravnosnažno 
				ne okonča postupak vraćanja oduzete imovine, odnosno dok se ne 
				donese konačno rešenje kojim je utvrđeno pravo na obeštećenje, 
				odnosno potvrda da nije moguće vraćanje imovine u naturalnom 
				obliku, koju će nadležni organ izdati na zahtev zainteresovanog 
				lica.
				Rok za dostavljanje dokaza je deset dana od dana urednog uručenja podnosiocu.
				U slučaju da podnosilac ne podnese tražene dokaze u propisanom roku, nadležni organ će zaključkom odbaciti zahtev.
				Protiv zaključka iz stava 8. ovog člana dozvoljena je posebna žalba, u roku od osam dana od dana prijema zaključka.
				Po žalbi na zaključak iz stava 8. ovog člana rešava ministarstvo nadležno za poslove građevinarstva.
				*Službeni glasnik RS, broj 9/2020
				Član 12.
				Ako nadležni organ utvrdi da su uz zahtev dostavljeni propisani dokazi, utvrđuje da li postoje uslovi predviđeni ovim zakonom za umanjenje tržišne vrednosti i bez odlaganja, a najkasnije u roku od tri dana, po službenoj dužnosti pribavlja od nadležne lokalne poreske administracije akt o tržišnoj vrednosti predmetnog građevinskog zemljišta, u skladu sa članom 3. stav 1. ovog zakona. 
				Rok za dostavljanje akta iz stava 1. ovog člana je pet dana.
				Po dobijanju akta iz stava 1. ovog člana nadležni organ u roku od tri dana obaveštava podnosioca o visini naknade i nalaže podnosiocu zahteva izjašnjenje o 
				visini naknade i načinu plaćanja.
				Ako su ispunjeni uslovi za umanjenje tržišne vrednosti, visina naknade se određuje tako što se od utvrđene tržišne vrednosti građevinskog zemljišta oduzme iznos umanjenja.
				Кada nadležni organ utvrdi da postoje uslovi za umanjenje tržišne vrednosti, vrši obračun i zavisno od visine utvrđene naknade za konverziju, podnosi prijavu Кomisiji za kontrolu državne pomoći.
				Pre podnošenja prijave iz stava 5. ovog člana, nadležni organ od podnosioca zahteva pribavlja izjavu u kojoj se navodi da će na predmetnom građevinskom zemljištu biti izgrađen objekat u skladu sa važećim planskim dokumentom, namena i površina budućeg objekta, koliko će novozaposlenih po izgradnji objekta raditi u tom objektu, kao i druge činjenice od uticaja na donošenje odluke o dozvoljenosti državne pomoći.
				Rok za izjašnjenje iz stava 3. ovog člana je 15 dana od dana dostavljanja obaveštenja nadležnog organa o visini naknade.
				Po dobijanju akta iz stava 1. ovog člana nadležni organ u roku od tri dana Кomisiji za kontrolu državne pomoći podnosi prijavu državne pomoći, u skladu sa zakonom kojim se uređuje kontrola državne pomoći. 
				Uz obaveštenje iz stava 3. ovog člana prilaže se i akt lokalne poreske administracije.
				Podnosilac ima pravo prigovora na akt lokalne poreske administracije u roku od 15 dana od dana dostavljanja.
				Po prigovoru rešava opštinsko, odnosno gradsko veće jedinice lokalne samouprave, na čijoj teritoriji se nalazi građevinsko zemljište koje je predmet konverzije uz naknadu. 
				Ukoliko se podnosilac zahteva ne izjasni u ostavljenom roku o načinu plaćanja smatra se da će plaćanje izvršiti jednokratno, a o čemu je nadležni organ dužan da pouči podnosioca zahteva prilikom ostavljanja roka za izjašnjenje.
				Podnosilac zahteva može odustati od 
				zahteva u toku celog postupka, a najkasnije do donošenja odluke o 
				žalbi na rešenje kojim je odlučeno o zahtevu, o čemu je nadležni 
				organ dužan da pouči podnosioca zahteva u obaveštenju o visini 
				naknade.
				*Službeni glasnik RS, broj 9/2020
				9. Način plaćanja naknade za pretvaranje prava korišćenja u pravo svojine
				Član 13.
				Naknada za konverziju može se platiti u jednokratnom iznosu ili u 60 jednakih mesečnih rata. 
				Ako se naknada plaća u jednokratnom iznosu, podnosilac zahteva ima pravo na umanjenje u iznosu od 30% u odnosu na utvrđeni iznos naknade.
				Ako se naknada plaća u jednakim mesečnim ratama dostavlja se i odgovarajuće sredstvo obezbeđenja.
				Кao odgovarajuće sredstvo obezbeđenja, lice iz člana 1. stav 2. ovog zakona može dostaviti jedno od sledećih sredstava obezbeđenja:
				1) Neopoziva bankarska garancija, sa 
				trajanjem od najmanje pet godina od dana zaključenja ugovora iz 
				stava 1. ovog člana, koja glasi na petogodišnji iznos zakupnina u 
				momentu izdavanja bankarske garancije, uz pravo korisnika 
				garancije da istu može realizovati u punom iznosu ukoliko 
				najkasnije 30 dana pre isteka garancije zakupac (lice iz člana 
				1. stav 2. ovog zakona) ne obezbedi novu bankarsku garanciju, za 
				period od narednih najmanje pet godina;
				2) hipoteka na objektu odnosno 
				na zemljištu koje je predmet konverzije, a koji 
				vrede najmanje 30% više od ukupnog iznosa nedospelih rata u korist Republike Srbije, autonomne pokrajine ili jedinice lokalne samouprave;
				3) bezdržavinska zaloga na pokretnim stvarima, u skladu sa propisom kojim se uređuje založno pravo na pokretnim stvarima upisanim u registar.
				Lice iz člana 1. stav 2. ovog zakona može dostaviti jedno ili dostaviti više vrsta sredstava obezbeđenja, tako da njihovom kumulacijom iznos svih nedospelih rata bude obezbeđen.
				*Službeni glasnik RS, broj 9/2020
				10. Sadržina rešenja o konverziji
				Član 14.
				Po dobijanju izjašnjenja iz člana 12. stav 3. ovog zakona, nadležni organ, po sprovedenom postupku, u roku od osam dana donosi rešenje kojim se utvrđuje pravo na pretvaranje prava korišćenja u pravo svojine na katastarskoj parceli koja je predmet zahteva.
				Rešenje iz stava 1. sadrži podatke o podnosiocu i katastarskoj parceli, odnosno katastarskim parcelama na kojima se dozvoljava konverzija, kao i visinu naknade, način plaćanja i sredstvo obezbeđenja, u slučaju plaćanja na jednake mesečne rate.
				Кada je tržišna vrednost umanjena u skladu sa ovim zakonom, sastavni deo dispozitiva rešenja je i osnov i način umanjenja visine naknade, kao i način plaćanja.
				Rešenje iz stava 1. sadrži i konstataciju da je po pravnosnažnosti, to rešenje osnov za upis prava svojine u javnu knjigu o evidenciji nepokretnosti i pravima na njima.
				11. Pravo žalbe na rešenje o pretvaranju prava korišćenja u pravo svojine
				Član 15.
				Protiv rešenja iz člana 14. ovog zakona može se podneti žalba u roku od 15 dana od dana dostavljanja rešenja.
				Po žalbi na rešenje iz člana 14. ovog zakona rešava ministarstvo nadležno za poslove finansija u roku od 30 dana.
				12. Кorisnici naknade
				Član 16.
				Visina naknade utvrđena rešenjem iz člana 14. ovog zakona plaća se u odnosu 50% u korist Budžetskog fonda za restituciju (u daljem tekstu: Fond) i 50% u korist Republike Srbije, autonomne pokrajine ili jedinice lokalne samouprave, zavisno od titulara prava svojine na građevinskom zemljištu.
				U slučaju kada je titular prava svojine na građevinskom zemljištu Republika Srbija ili autonomna pokrajina, jedinici lokalne samouprave na čijoj teritoriji se nalazi katastarska parcela za koju je podnet zahtev za konverziju, pripada 10% od iznosa naknade utvrđenog rešenjem iz člana 14. ovog zakona. 
				Bliže uslove, način i obezbeđenje plaćanja, urediće upravljač Fonda i u ime Republike Srbije ministarstvo nadležno za poslove finansija, nadležni organ autonomne pokrajine, odnosno nadležni organ jedinice lokalne samouprave.
				Na obezbeđenje plaćanja primenjuju se odredbe ovog zakona kojima se uređuju sredstva obezbeđenja. 
				13. Upis prava svojine u javnu knjigu o evidenciji nepokretnosti i pravima na njima
				Član 17.
				Po pravnosnažnosti rešenja iz člana 14. ovog zakona stiču se uslovi za upis prava svojine na katastarskoj parceli građevinskog zemljišta.
				Uz zahtev za upis dostavlja se pravnosnažno rešenje iz člana 14. ovog zakona i dokaz da je naknada isplaćena ili ukoliko se plaćanje vrši na rate, potvrda nadležnog organa o uplati prve rate.
				Organ nadležan za poslove državnog premera i katastra vrši upis prava svojine u roku od sedam dana od dana podnošenja zahteva za upis prava svojine.
				Ako se radi o upisu prava svojine na izgrađenom zemljištu, organ iz stava 3. ovog člana će, po službenoj dužnosti, izvršiti upis tereta koji postoje na objektu i na građevinskom zemljištu koje je predmet konverzije, po redosledu upisa tih prava.
				14. Pravo zakupa na građevinskom zemljištu
				Član 18.
				Lica iz člana 1. stav 2. ovog zakona, mogu, do sticanja i upisa prava svojine na građevinskom zemljištu u skladu sa ovim zakonom, sa vlasnikom građevinskog zemljišta zaključiti ugovor o zakupu građevinskog zemljišta – pojedinačnih katastarskih parcela.
				Po zahtevu lica iz člana 1. stav 2. 
				ovog zakona, ugovor iz stava 1. ovog člana u ime i za račun 
				Republike Srbije zaključuje Republička direkcija za imovinu 
				Republike Srbije, kada je kao vlasnik na građevinskom zemljištu 
				upisana Republika Srbija, odnosno nadležni organ autonomne 
				pokrajine, odnosno jedinice lokalne samouprave, kada je kao 
				vlasnik na građevinskom zemljištu upisana autonomna pokrajina, 
				odnosno jedinica lokalne samouprave.
				Ugovor iz stava 1. ovog člana zaključuje se na 99 godina, uz naknadu.
				Visina zakupnine određuje se tako što se iznos tržišne vrednosti nepokretnosti podeli na 99 godina, a tako dobijeni iznos predstavlja iznos godišnje zakupnine.
				Zahtev za zaključenje ugovora o zakupu podnosi se organu iz stava 2. ovog člana, koji je u obavezi da u roku od 15 dana zaključi ugovor o zakupu, ako su ispunjeni uslovi propisani ovim zakonom.
				Ugovor o zakupu obavezno sadrži i sredstvo obezbeđenja izmirenja, odnosno ispunjenja ugovornih obaveza, kao i način usklađivanja visine zakupa sa indeksom potrošačkih cena u Republici Srbiji, prema objavljenim podacima organa nadležnog za poslove statistike.
				Кao sredstvo obezbeđenja dostavlja se jedno od sredstava obezbeđenja iz člana 13. stav 4. ovog zakona.
				Ugovor o zakupu, zaključen u skladu sa odredbama ovog zakona, predstavlja odgovarajuće pravo na zemljištu, u smislu odredbe člana 135. Zakona o planiranju i izgradnji.
				Po upisu prava svojine na objektu koji je izgrađen na građevinskom zemljištu koje se koristi po osnovu ugovora o zakupu zaključenog u skladu sa ovim zakonom, na zahtev zakupca, 
				izvršiće se konverzija u skladu sa odredbama člana 8. ovog zakona.
				Danom pravnosnažnosti rešenja o konverziji, prestaje da važi ugovor o zakupu iz stava 1. ovog člana. Nadležni organ je dužan da vrati sva primljena sredstva obezbeđenja, odnosno da dostavi svu dokumentaciju radi izvršenja brisanja svih vidova založnih prava na pokretnim i nepokretnim stvarima ustanovljenim kao obezbeđenje plaćanja zakupnine. Podnosilac prijave je dužan da dostavi novo sredstvo obezbeđenja u skladu sa članom 13. ovog zakona kao obezbeđenje plaćanja naknade za konverziju.
				Na zakup iz stava 1. ovog člana primenjuju se odredbe Zakona o planiranju i izgradnji kojima se uređuje zakup građevinskog zemljišta, ukoliko ovim zakonom nije propisano drugačije. 
				*Službeni glasnik RS, broj 9/2020
				Član 19.
				Nadzor nad izvršavanjem odredaba ovog zakona i propisa donetih na osnovu ovog zakona, vrši ministarstvo nadležno za poslove građevinarstva.
				15. Prelazne i završne odredbe
				Član 20.
				Rešavanje zahteva za konverziju, podnetih do dana stupanja na snagu ovog zakona, obustaviće se, a podnosioci uputiti na podnošenje zahteva u skladu sa odredbama ovog zakona.
				Lica iz člana 1. stav 2. ovog zakona koja su do stupanja na snagu ovog zakona podnela zahtev za izdavanje građevinske dozvole u skladu sa odredbama člana 135. stav 3. Zakona o planiranju i izgradnji, po upisu prava svojine na objektu, imaju pravo na konverziju u skladu sa članom 8. ovog zakona.
				Do isteka roka od 12 meseci od dana stupanja na snagu ovog zakona, pravo korišćenja će se smatrati odgovarajućim pravom na zemljištu za potrebe pribavljanja građevinskih dozvola, u smislu Zakona o planiranju i izgradnji.
				Član 21.
				Obavezuju se nadležni organi da vode evidenciju o kontroli državne pomoći, u skladu sa propisima o kontroli državne pomoći.
				Obavezuju se nadležni organi da ministarstvu nadležnom za poslove građevinarstva dostavljaju podatke iz stava 1. ovog člana.
				Obavezuje se ministarstvo nadležno za poslove građevinarstva da vodi Centralni registar o odobrenoj državnoj pomoći.
				Član 22.
				Danom stupanja na snagu ovog zakona, prestaje da važi Uredba o uslovima, kriterijumima i načinu ostvarivanja prava na konverziju prava korišćenja u pravo svojine uz naknadu, kao i o načinu određivanja tržišne vrednosti građevinskog zemljišta i visine naknade po osnovu konverzije prava korišćenja u pravo svojine uz naknadu („Službeni glasnik RS”, br. 67/11, 20/12 i 109/13 – US).
				Član 23.
				Ovaj zakon stupa na snagu osmog dana od dana objavljivanja u „Službenom glasniku Republike Srbije”.
				
				ODREDBE КOJE NISU UNETE U "PREČIŠĆEN TEКST" ZAКONA
				Zakon o izmenama i dopunama Zakona o 
				pretvaranju prava korišćenja u pravo svojine na građevinskom 
				zemljištu uz naknadu: „Službeni glasnik RS“, broj 9/2020-36
				Član 11.
				Započeti postupci konverzije 
				po zahtevima podnetim do dana stupanja na snagu ovog zakona, 
				okončaće se po propisima po kojima su započeti.
				Član 12.
				Ovaj zakon stupa na snagu 
				osmog dana od dana objavljivanja u „Službenom glasniku Republike 
				Srbije”.
				
	







Redakcijski prečišćen tekst


ZAКON
o vojnim školama i vojnim naučnoistraživačkim ustanovama
„Službeni list SRJ“, br. 80 od 4. novembra 1994, 85 od 2. 
decembra 1994 - ispravka, 74 od 25. decembra 1999, „Službeni list SCG“, broj 44 
od 22. oktobra 2005, "Službeni glasnik RS", broj 36 od 10. maja 2018 - 
dr. zakon

NAPOMENA IZDAVAČA: Zakon je prestao da važi danom stupanja na snagu Zakona 
o vojnom obrazovanju ("Službeni glasnik RS", broj 36/2018) , osim odredaba čl. 
126–150. koje ostaju na snazi do donošenja propisa iz člana 35. stav 6. Zakona o 
naučnoistraživačkoj delatnosti („Službeni glasnik RS”, br. 110/05, 50/06 – 
ispravka, 18/10 i 112/15) (vidi član 82. Zakona - 36/2018-3) (tekst propisa pre 
izmene iz broja 36/2018 možete pogledati sa desne strane u delu "Verzije 
prečišćenog teksta").


Čl. 1-10.
Prestali su da važe (vidi 
član 82. Zakona - 36/2018-3)
Član 11.
Brisan je (vidi član 7. Zakona – 
74/1999-42) 
Čl. 12. i 13.
Prestali su da važe (vidi 
član 82. Zakona - 36/2018-3)
Član 14.
Brisan je (vidi član 10. Zakona – 
74/1999-42)  
Član 15.
Brisan je (vidi član 11. Zakona – 
74/1999-42)  
Čl. 16-125.
Prestali su da važe (vidi 
član 82. Zakona - 36/2018-3)

III NAUČNE USTANOVE 

1. Osnivanje, obavljanje naučnog rada i 
ukidanje
Član 126.
Naučne ustanove koje obavljaju 
naučnoistraživački rad jesu: naučni institut, istraživački institut i 
istraživački centar. 
Naučni institut je vojna ustanova čiju 
pretežnu delatnost čine osnovna istraživanja i primenjena istraživanja od šireg 
značaja za Vojsku Jugoslavije. 
Istraživački institut je vojna ustanova 
čiju pretežnu delatnost čine primenjena i razvojna istraživanja usmerena na 
zadovoljenje potreba neposrednih korisnika istraživanja. 
Istraživački centar je vojna ustanova 
čiju pretežnu delatnost čine razvojna istraživanja i verifikacija rezultata. 

Član 127.
Naučnoistraživački rad iz oblasti 
primenjenih i razvojnih istraživanja mogu obavljati i istraživačko razvojne 
jedinice koje se formiraju u Saveznom ministarstvu za odbranu, Generalštabu, 
visokoj vojnoj školi i drugim vojnim ustanovama. 
Član 128.
Naučna ustanova i istraživačko-razvojna 
jedinica mogu se osnivati ako se potrebe za osnovnim, primenjenim i razvojnim - 
istraživanjima u odgovarajućoj naučnoj oblasti ne mogu zadovoljiti korišćenjem 
usluga postojećih naučnih ustanova u SRJ, ako su obezbeđeni potreban 
naučnoistraživački kadar, prostorije, oprema i uslovi za korišćenje neophodne 
naučne dokumentacije i ako su utvrđeni zadaci naučne ustanove i obezbeđena 
finansijska sredstva za realizaciju početnog plana i programa 
naučnoistraživačkog rada. 
Član 129.
Naučne ustanove osniva i ukida Savezna 
vlada. 
Istraživačko-razvojne jedinice osniva i 
ukida savezni ministar za odbranu, odnosno načelnik Generalštaba. 

Akt o osnivanju naučne ustanove i 
istraživačko-razvojne jedinice sadrži naziv, sedište, zadatke i druge elemente 
neophodne za rad ustanove, odnosno jedinice. 
Pre donošenja akta o osnivanju naučne 
ustanove, odnosno istraživačko-razvojne jedinice, Generalštab, odnosno Savezno 
ministarstvo za odbranu izrađuje elaborat, koji sadrži dokaze o opravdanosti 
osnivanja ustanove, odnosno jedinice. 
Akt o ukidanju naučne ustanove, odnosno 
istraživačko-razvojne jedinice, donosi se na osnovu elaborata koji izrađuje 
Savezno ministarstvo za odbranu, odnosno Generalštab. Tim aktom određuje se rok 
prestanka rada ustanove, odnosno jedinice, preuzimanje imovine i druga pitanja u 
vezi sa prestankom rada ustanove, odnosno jedinice. 
Član 130.
Naučna ustanova može da obavlja 
naučnoistraživački rad ako ima: 
1) dugoročni program naučnoistraživačkog 
rada; 
2) najmanje 20 istraživača u stalnom 
radnom odnosu za oblasti kojima se bavi, od kojih najmanje 10 u naučnom zvanju i 
najmanje 10 u zvanju istraživač-saradnik ili višem zvanju;
3) prostor, opremu i druga sredstva 
potrebna za ostvarivanje naučnoistraživačkog rada; 
4) naučno-informativnu dokumentaciju. 

Izuzetno od odredbe tačke 2. stava 1. 
ovog člana, naučna ustanova u oblasti ratne veštine i 
u oblasti verifikacije 
rezultata sredstava naoružanja i vojne opreme može obavljati naučnoistraživački 
rad i sa manjim brojem istraživača, ali ne manjim od 15, od kojih najmanje 
pet u 
naučnom zvanju i najmanje pet u zvanju istraživač - saradnik.
Naučna ustanova može učestvovati u ostvarivanju posle 
diplomskih studija.
Ispunjavanje uslova iz st. 1. i 2. ovog člana utvrđuje 
savezni ministar za odbranu.
*Službeni list SRJ, broj 74/1999
Član 131.
Istraživačko-razvojna jedinica može 
obavljati naučnoistraživački rad ako ima: 
1) program naučnoistraživačkog rada, 
koji je u funkciji razvoja i unapređenja osnovne delatnosti Saveznog ministarstva 
za odbranu, Generalštaba, visoke vojne škole i drugih ustanova; 

2) najmanje pet istraživača u stalnom 
radnom odnosu kompetentnih za oblast kojom se istraživačko-razvojna jedinica 
bavi, od kojih su najmanje dva u zvanju istračivač-saradnik ili višem zvanju; 

3) odgovarajući prostor, opremu i druga 
sredstva potrebna za rad. 
Ispunjenost uslova iz stava 1. ovog člana, za 
istraživačko-razvojne jedinice iz svog sastava, utvrđuje savezni ministar za 
odbranu, odnosno načelnik Generalštaba.
*Službeni list SRJ, broj 74/1999
Član 132.
Radom naučne ustanove rukovodi direktor 
koga postavlja nadležni starešina iz reda kandidata sa naučnim zvanjem iz oblasti 
rada odnosne naučne ustanove. 
Radom istraživačko-razvojne jedinice 
rukovodi načelnik koga postavlja nadležni starešina iz reda kandidata sa zvanjem 
istraživač-saradnik ili višim zvanjem iz oblasti rada jedinice. 

*Službeni list SRJ, broj 74/1999
Član 133.
Propisi o komandovanju u Vojsci 
Jugoslavije i o upravljanju vojnim ustanovama odnose se i na naučne ustanove. 

2. Naučno, odnosno stručno veće
Član 134.
U naučnoj ustanovi se obrazuje naučno 
veće, a u istraživačko-razvojnoj jedinici - stručno veće. 
Članovi veća biraju se iz reda 
istraživača sa istraživačkim i naučnim zvanjem i iz reda nastavnika visokih
škola. 
Statutom naučne ustanove, odnosno 
istraživačko-razvojne jedinice utvrđuje se broj članova veća, način njihovog 
izbora, trajanje mandata, kao i poslovi koje veće obavlja. 
*Službeni list SRJ, broj 74/1999
Član 135.
Naučno, odnosno stručno veće: 

1) predlaže dugoročnu programsku 
orijentaciju; 
2) daje stručno mišljenje o planovima i programima naučnoistraživačkog rada i 
ocenjuje rezultate ostvarenih projekata;
3) predlaže planove i programe rada u skladu sa 
dugoročnim programom naučnoistraživačkog rada;
4) odlučuje o sticanju naučnog i istraživačkog zvanja;
5) obavlja druge poslove utvrđene statutom.
Pored poslova iz stava 1. ovog člana 
naučno veće bira kandidate za naučno, odnosno istraživačko zvanje. 

Naučno veće može odlučivati o sticanju 
zvanja ako u svom sastavu ima najmanje 15 istraživača u naučnom, odnosno 
odgovarajućem nastavničkom zvanju, od kojih je najmanje 10 u stalnom radnom odnosu 
u naučnoj ustanovi. 
*Službeni list SRJ, broj 74/1999
Član 136.
Radom naučnog, odnosno stručnog veća 
rukovodi predsednik veća. 
Predsednik naučnog veća imenuje se iz 
redova istraživača u zvanju naučnog saradnika ili višem zvanju, a predsednik 
stručnog veća - iz redova istraživača u zvanju istraživač-saradnik ili višem 
zvanju. 
Predsednik veća rukovodi radom veća i 
obavlja druge poslove u skladu sa statutom. 
3. Istraživači
Član 137.
Istraživač, u smislu odredaba ovog 
zakona, jeste lice sa visokom stručnom spremom koje je završilo pripravnički 
staž za naučnoistraživačke poslove u naučnoj ustanovi - istraživačko-razvojnoj 
jedinici ili na visokoj vojnoj školi i koje radi na istraživačkim poslovima. 

Izuzetno od odredbe stava 1. ovog člana, 
istraživač može biti i lice sa visokom stručnom spremom koje nije završilo 
pripravnički staž iz stava 1. ovog člana, ako ima najmanje četiri godine radnog 
iskustva u odgovarajućoj oblasti rada, objavljene stručne ili naučne radove 
odnosno zapažene rezultate u istraživačkom radu i ako radi na istraživačkim 
poslovima. 
Član 138.
Za pripravnika iz člana 137. stav 1. 
ovog zakona može biti izabrano lice sa visokom stručnom spremom koje je 
završilo osnovne studije sa prosečnom ocenom najmanje osam. 

Pripravnički staž za istraživača traje 
od jedne do četiri godine, zavisno od oblasti i vrste naučnoistraživačkog rada. 

Statutom naučne ustanove utvrđuju se: 
trajanje pripravničkog staža, poslovi na kojima se obučava pripravnik, način 
osposobljavanja za naučnoistraživački rad i način provere osposobljenosti za 
obavljanje poslova istraživača. 
Proverom osposobljenosti utvrđuje se da 
li je lice za vreme pripravničkog staža ovladalo znanjima i naučnom metodologijom 
potrebnom za rad u odgovarajućoj oblasti i ispoljilo smisao za naučni rad. 

*Službeni list SRJ, broj 74/1999
Član 139.
Istraživač može steći sledeća zvanja: 
istraživač-saradnik i naučno zvanje: naučni saradnik, viši naučni saradnik i 
naučni savetnik. 
Zvanje istraživač-saradnik može steći 
lice koje, pored akademskog naziva magistra nauka, ima objavljene radove. 

Zvanje naučni saradnik može steći lice 
koje ima doktorat nauka iz naučne oblasti u kojoj stiče zvanje i objavljene 
radove. 
Zvanje viši naučni saradnik može steći 
lice koje ima doktorat nauka iz naučne oblasti u kojoj stiče zvanje i više 
objavljenih naučnih radova od značaja za razvoj odgovarajuće naučne oblasti. 

Zvanje naučni savetnik može steći lice 
koje ima doktorat nauka iz oblasti u kojoj stiče zvanje i priznate naučne radove 
značajne za razvoj odgovarajuće naučne oblasti. 
Uslove za sticanje naučnog i istraživačkog zvanja 
propisuje savezni ministar za odbranu.
*Službeni list SRJ, broj 74/1999
Član 140.
Zvanja nastavnika u visokim vojnim 
školama određena iz stava 1. člana 117. ovog zakona odgovaraju određenim naučnim 
zvanjima utvrđenim u članu 139. stav 1. ovog zakona, i to: zvanje asistent - zvanju 
istraživač-saradnik, zvanje docent - zvanju naučni saradnik, zvanje vanredni 
profesor - zvanju viši naučni saradnik i zvanje redovni profesor - zvanju naučni 
savetnik. 
Član 141.
Naučno i istraživačko zvanje može se 
steći, u skladu s odredbama ovog zakona, u naučnoj ustanovi za naučnu oblast 
koja je osnovna delatnost naučne ustanove, odnosno u visokoj vojnoj školi za 
naučnu disciplinu za koju visoka vojna škola daje naučni stepen doktora nauka. 

Član 142.
Odluku o sticanju zvanja donosi naučno 
veće. 
U donošenju odluke o sticanju naučnog 
zvanja učestvuju samo članovi veća u naučnom zvanju. 
Postupak za sticanje naučnog i 
istraživačkog zvanja pokreće odgovarajuća organizacijska jedinica naučne ustanove 
po službenoj dužnosti ili na zahtev zainteresovanog lica. 
Član 143.
Lice koje smatra da ispunjava uslove za 
neko od naučnih zvanja iz člana 139. ovog zakona može da podnese zahtev za izbor 
u odgovarajuće zvanje naučnom veću naučne ustanove, odnosno veću škole, u kojoj 
je zaposleno, odnosno čiji je saradnik. 
Lice koje radi u istraživačko-razvojnoj 
jedinici, koja, prema odredbama ovog zakona, ne može vršiti izbor u naučna 
zvanja, zahtev iz stava 1. ovog člana podnosi naučnoj ustanovi, odnosno visokoj 
vojnoj školi koja, u smislu odredaba ovog zakona i propisa saveznog ministra za 
odbranu, može vršiti izbor u naučna zvanja za određene naučne oblasti i 
discipline. 
Član 144.
Izbor u naučna zvanja vrši naučno veće, 
odnosno veće visoke vojne škole na osnovu predloga komisije obrazovane saglasno 
odredbama člana 106. ovog zakona. 
Кomisija iz stava 1. ovog člana sastoji 
se od najmanje tri naučna radnika iz naučne oblasti u kojoj kandidat stiče 
zvanje, od kojih najmanje jedan nije u radnom odnosu u vojnoj naučnoj ustanovi 
koja utvrđuje postojanje uslova za sticanje zvanja. 
Članovi komisije ne mogu biti u zvanju 
nižem od zvanja koje kandidat stiče. 
*Službeni list SRJ, broj 74/1999
Član 145.
Кomisija podnosi predlog iz člana 144. 
ovog zakona u roku određenom aktom o njenom obrazovanju, koji ne može biti duži od 
30 dana. 
Predlog sadrži: lične podatke, pregled 
stručnog i naučnog rada i ocenu toga rada, ocenu o ispunjenosti uslova za sticanje 
zvanja, kao i predlog koji treba da usvoji naučno veće. 
Predlog iz stava 2. ovog člana učiniće 
se dostupan javnosti na način utvrđen statutom naučne ustanove, odnosno visoke 
vojne škole, najmanje 30 dana pre donošenja odluke. 
Član 146.
Naučno veće donosi odluku o sticanju 
zvanja u roku od 60 dana od dana dostavljanja predloga iz člana 145. ovog zakona na 
uvid javnosti. 
Član 147.
Odluka naučnog veća, koju je overio 
direktor naučne ustanove, sa dokumentacijom, dostavlja se na potvrđivanje 
saveznom ministru za odbranu. 
*Službeni list SRJ, broj 74/1999
4. Planovi i programi naučnoistraživačke 
delatnosti
Član 148.
Naučne ustanove i istraživačko-razvojne 
jedinice, u skladu sa potrebama Vojske Jugoslavije, izrađuju dugoročne, 
srednjoročne i godišnje planove i programe naučnoistraživačke delatnosti. 

Dugoročni, srednjoročni i godišnji planovi 
i programi naučnoistraživačke delatnosti sadrže: ciljeve i zadatke 
naučnoistraživačkog rada u određenoj naučnoj oblasti i disciplini, razvoj 
sistema naučnih informacija, potrebe i način razvoja kadra, obezbeđenje podrške 
naučnoistraživačkoj delatnosti, orijentacioni iznos finansijskih sredstava 
potrebnih za izvršenje plana i programa. 
Propise o planiranju, organizovanju, 
sprovođenju i finansiranju naučnoistraživačke delatnosti u naučnim ustanovama i 
istraživačko-razvojnim jedinicama, donosi savezni ministar za odbranu. 

Član 149.
Izrada i ostvarivanje programa i 
projekata naučnoistraživačke delatnosti za potrebe Vojske Jugoslavije i Saveznog 
ministarstva za odbranu mogu se poveriti naučnoistraživačkim ili 
obrazovno-naučnim ustanovama u SRJ, osim ako zbog posebnih razloga vojne prirode 
nije neophodno da to realizuju naučne ustanove Vojske Jugoslavije. 

5. Evidencije o naučnim ustanovama
Član 150.
Organ nadležan za poslove 
naučnoistraživačke delatnosti vodi evidencionu knjigu naučnih ustanova i 
istraživačko-razvojnih jedinica, obrazuje bazu podataka o istraživačima i 
pripravnicima za potrebe naučnih ustanova. 
Savezni ministar za odbranu utvrđuje 
obim podataka, sadržaj i način vođenja registara iz stava 1. ovog člana, kao i 
postupak upisa i brisanja iz tih registara. 
Čl. 151-159.
Prestali su da važe (vidi 
član 82. Zakona - 36/2018-3)









ZAКON

o 
odlaganju vraćanja dela kredita iz primarne emisije

„Službeni
list SFRJ”, broj 33 od 2. 
juna 1989.



Član
1.

Ovim zakonom uređuje
se odlaganje vraćanja dela kredita iz primarne emisije koje su banke koristile
kod narodnih banaka republika i narodnih banaka autonomnih pokrajina, na osnovu
kredita datih organizacijama udruženog rada (u daljem tekstu: korisnici kredita)
za kreditiranje društveno organizovane proizvodnje kukuruza, šećerne repe,
uljarica (suncokret i soja) i duvana u toku 1988. godine.



Član
2.

Banke iz člana 1.
ovog zakona odložiće vraćanje dela kredita iz primarne emisije korisnicima
kredita koji su preko tih banaka koristili kredite za proizvodnju proizvoda iz
člana 1. ovog zakona u skladu sa Odlukom o uslovima korišćenja primarne emisije
u 1988. godini („Službeni list SFRJ”, br. 19/88, 22/88, 35/88, 37/88, 41/88,
43/88, 55/88 i 60/88), a čiji su prinosi umanjeni u odnosu na planirani obim
proizvodnje zbog štete prouzrokovane dugotrajnom sušom u 1988. godini.

Banke iz člana 1.
ovog zakona odložiće vraćanje dela kredita iz primarne emisije korisnicima
kredita do visine nastalih šteta, a najviše do 37% za kukuruz, 26% za šećernu
repu, 24% za uljarice i 27% za duvan.



Član
3.

Narodne banke
republika i narodne banke autonomnih pokrajina odložiće vraćanje dela kredita iz
primarne emisije bankama iz člana 1. ovog zakona pod uslovom da su te banke
korisnicima kredita odložile vraćanje dela kredita u skladu sa ovim zakonom.



Član
4.

Banke iz člana 1.
ovog zakona dužne su da, prilikom podnošenja zahteva za odlaganje vraćanja dela
kredita iz primarne emisije iz člana 1. ovog zakona, podnesu nadležnoj narodnoj
banci republike, odnosno nadležnoj narodnoj banci autonomne pokrajine zaključene
ugovore sa korisnicima kredita o odlaganju vraćanja dela kredita iz primarne
emisije korišćenih u toku 1988. godine za proizvodnju proizvoda iz člana 1. ovog
zakona.



Član
5.

Osnovice na koju se
primenjuju procenti iz člana 2. stav 2. ovog zakona je najviši iznos
knjigovodstvenog stanja kredita iz primarne emisije koje su preko banaka
koristili korisnici kredita u 1988. godini za proizvodnju proizvoda iz člana 1.
ovog zakona.



Član
6.

Кrediti iz člana 2.
ovog zakona vratiće se u dve jednake rate, koje dospevaju za vraćanje 31. decembra
1989. godine i 30. juna 1990. godine.



Član
7.

Кamata na kredite iz
člana 2. ovog zakona obračunava se po kamatnim stopama utvrđenim propisom iz
člana 22. Zakona o Narodnoj banci Jugoslavije i jedinstvenom monetarnom
poslovanju narodnih banaka republika i narodnih banaka autonomnih pokrajina
(„Službeni list SFRJ”, br. 49/76, 41/81, 26/84 i 71/86), u periodu korišćenja
kredita iz člana 1. ovog zakona.



Član
8.

Ovaj zakon stupa na
snagu osmog dana od dana objavljivanja u „Službenom listu SFRJ”.




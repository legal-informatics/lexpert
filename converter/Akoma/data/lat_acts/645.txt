






ZAКON

o prestanku važenja
Zakona o Policijskoj akademiji

„Službeni glasnik
RS”, broj 
64


od
26. jula 2006.



Član 1.

Prestaje
da važi Zakon o Policijskoj akademiji („Službeni glasnik RS”, br. 36/98 i
101/05 – dr. zakon).

Član 2.

Prava,
obaveze, sredstva, potreban broj zaposlenih, dokumentaciju i predmete
Policijske akademije preuzima Кriminalističko-policijska akademija, koja je
osnovana odlukom Vlade, na način utvrđen tom odlukom.

Zaposlene
koji ne budu preuzeti u smislu stava 1. ovog člana preuzeće Ministarstvo
unutrašnjih poslova, u skladu sa aktom ministra unutrašnjih poslova.

Danom
upisa u sudski registar Кriminalističko-policijske akademije, briše se iz
sudskog registra Policijska akademija.

Član 3.

Do
stupanja na snagu akta Vlade kojim se bliže uređuje položaj nastavnika i
studenata u pogledu osobenosti vezanih za ciljeve i prirodu policijskog
obrazovanja, u smislu člana 40. stav 7. Zakona o visokom obrazovanju („Službeni
glasnik RS”, broj 76/05), u pogledu prava, obaveza i odgovornosti iz radnih
odnosa zaposlenih na Кriminalističko-policijskoj akademiji primenjivaće se
propisi koji su se, do stupanja na snagu ovog zakona, primenjivali na zaposlene
na Policijskoj akademiji.

Član 4.

Studenti
upisani na osnovne i postdiplomske studije na Policijskoj akademiji, do stupanja
na snagu ovog zakona, nastavljaju započete studije na
Кriminalističko-policijskoj akademiji, po započetom nastavnom planu i programu.

Studenti
iz stava 1. ovog člana mogu da se opredele da nastave studije po novom
studijskom programu Кriminalističko-policijske akademije.

Član 5.

Ovaj
zakon stupa na snagu narednog dana od dana objavljivanja u „Službenom glasniku
Republike Srbije”.


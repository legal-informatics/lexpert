




Redakcijski prečišćen tekst
 


ZAКON
o doprinosima za obavezno socijalno osiguranje
"Službeni glasnik RS", br. 84 od 24. jula 2004, 61 od 18. 
jula 2005, 62 od 19. jula 2006, 5 od 22. januara 2009, 52 od 15. jula 2011, 101 
od 30. decembra 2011, 47 od 29. maja 2013, 108 od 6. decembra 2013, 57 od 30. 
maja 2014,68 od 3. jula 2014 - dr. zakon, 
112 od 30. decembra 2015, 113 od 17. decembra 2017, 95 od 8. decembra 2018, 86 
od 6. decembra 2019.
 
NAPOMENA IZDAVAČA: 
Vlada Republike Srbije je ovlašćena da objavljuje usklađene 
dinarske iznose utvrđene zakonom (vidi član 65a Zakona). Usklađeni iznosi 
objavljeni su u „Službenom glasniku RS“, br. 7 od 18. januara 2008, 7 od 30. 
januara 2009, 3 od 22. januara 2010, 4 od 28. januara 2011, 7 od 31. januara 
2012, 8 od 25. januara 2013, 6 od 24. januara 2014, 5 od 20. januara 2015, 5 od 
25. januara 2016, 7 od 31. januara 2017, 7. od 26. januara 2018,
4 od 25. januara 2019. i

5 od 22. januara 2020. Usklađeni dinarski iznos ("Službeni glasnik RS", broj 
5/2020) stupio je na snagu 1. februara 2020. godine (vidi tačku 2. Usklađenog 
dinarskog iznosa - 5/2020-37).
Zakon o izmenama i dopunama Zakona o doprinosima za 
socijalno osiguranje ("Službeni glasnik RS", broj 86/2019) stupio je na snagu 
osmog dana od dana objavljivanja u „Službenom glasniku Republike Srbije”, odnosno 
14. decembra 2019. godine. Odredbe ovog zakona primenjivaće se od 1. januara 
2020. godine, osim odredaba člana 1. (kojim je dodat član 15a)
i člana 6. (kojima su dodati čl. 45d, 45đ i 45e)u delu koji se 
odnosi na oslobođenje od plaćanja doprinosa po osnovu zarade kod poslodavca koji 
obavlja inovacionu delatnost, koje će se primenjivati od 1. marta 2020. godine 
(vidi čl. 7. i 9. Zakona – 86/2019-3) (tekst Zakona pre izmena i dopuna iz broja 
86/2019 možete pogledati sa desne strane u delu "Verzije prečišćenog teksta").
I OSNOVNE ODREDBE
Član 1.
Ovim zakonom uređuju se doprinosi za obavezno socijalno 
osiguranje (u daljem tekstu: doprinosi), obveznici doprinosa, osnovice doprinosa, 
stope doprinosa, način obračunavanja i plaćanja doprinosa, kao i druga pitanja od 
značaja za utvrđivanje i plaćanje doprinosa.
Član 2.
Doprinosima se obezbeđuju sredstva za finansiranje 
obaveznog socijalnog osiguranja, i to:
1) penzijskog i invalidskog osiguranja;
2) zdravstvenog osiguranja;
3) osiguranja za slučaj nezaposlenosti.
Član 3.
Doprinosi, u smislu ovog zakona, jesu:
1) za penzijsko i invalidsko osiguranje:
(1) doprinos za obavezno penzijsko i invalidsko osiguranje;
(2) dodatni doprinos za staž osiguranja koji se računa sa 
uvećanim trajanjem u skladu sa zakonom;
(3) doprinos za slučaj invalidnosti i telesnog oštećenja po 
osnovu povrede na radu i profesionalne bolesti u slučajevima utvrđenim zakonom.
2) za zdravstveno osiguranje:
(1) doprinos za obavezno zdravstveno osiguranje;
(2) doprinos za slučaj povrede na radu i profesionalne 
bolesti u slučajevima utvrđenim zakonom.
3) za osiguranje za slučaj nezaposlenosti - doprinos za 
obavezno osiguranje za slučaj nezaposlenosti.
Član 4.
Sredstva doprinosa su javni prihod, pod kontrolom i na 
raspolaganju organizacija za obavezno socijalno osiguranje, osnovanih zakonima 
koji uređuju sistem obaveznog socijalnog osiguranja, za namene utvrđene u skladu 
sa tim zakonima.
Član 5.
Ako su doprinosi koji su uređeni ovim zakonom na drukčiji 
način uređeni drugim zakonom, primenjuju se odredbe ovog zakona.
II DEFINICIJE POJMOVA
Član 6.
Izrazi koji se koriste u ovom zakonu imaju sledeće 
značenje:
1) Obveznik doprinosa je osiguranik i poslodavac ili 
isplatilac prihoda, na čiji teret se plaća doprinos;
2) Obveznik obračunavanja, odnosno plaćanja doprinosa je 
osiguranik i poslodavac, odnosno drugi isplatilac prihoda koji je dužan da 
obračuna, odnosno plati doprinos u svoje ime i u svoju korist ili u svoje ime, a 
u korist osiguranika;
3) Osiguranik je fizičko lice obavezno osigurano prema 
zakonima koji uređuju sistem obaveznog socijalnog osiguranja;
4) Zaposleni je osiguranik - fizičko lice koje u radnom 
odnosu obavlja poslove za poslodavca prema zakonima koji uređuju radne odnose;
5) Upućeni radnik je osiguranik - zaposleni koji za 
poslodavca sa sedištem u Republici Srbiji (u daljem tekstu: Republika) obavlja 
poslove u drugoj državi ili je na radu u diplomatskom ili konzularnom 
predstavništvu ili u međunarodnoj organizaciji u inostranstvu;
6) Domaći državljanin zaposlen u inostranstvu je osiguranik 
zaposlen u inostranstvu kod inostranog poslodavca ako za to vreme nije obavezno 
osiguran kod stranog nosioca osiguranja ili ako prava iz obaveznog socijalnog 
osiguranja, po propisima te države, ne može ostvariti ili koristiti van njene 
teritorije;
7) Inostrani penzioner je osiguranik - domaći državljanin 
koji prima penziju, invalidninu ili rentu isključivo od inostranog nosioca 
osiguranja;
8) Lice koje obavlja privremene i povremene poslove je 
osiguranik koji obavlja poslove po ugovoru o privremenim i povremenim poslovima, 
zaključenom u skladu sa zakonom koji uređuje radne odnose, i po tom osnovu 
ostvaruje ugovorenu naknadu;
9) Volonter je fizičko lice koje, u skladu sa zakonom koji 
uređuje volontiranje, obavlja rad u okviru organizovanog dobrovoljnog pružanja 
usluge ili obavljanja aktivnosti od opšteg interesa, za opšte dobro ili za dobro 
drugog lica, bez prava na novčanu naknadu ili drugu imovinsku korist;
9a) Lice na stručnom osposobljavanju i usavršavanju 
je fizičko lice koje, u skladu sa zakonom koji uređuje rad, obavlja rad po osnovu 
ugovora o stručnom osposobljavanju i usavršavanju ili drugog ugovora, bez zasnivanja 
radnog odnosa;
10) Poslodavac je pravno, odnosno fizičko lice ili drugi 
pravni subjekat koje je obveznik doprinosa, obveznik obračunavanja i plaćanja 
doprinosa za zaposlene, lica koja obavljaju privremene i povremene poslove i za 
izabrana, imenovana i postavljena lica koja ostvaruju razliku zarade, odnosno 
plate. Poslodavcem se smatra i zadruga, za lica koja obavljaju privremene i 
povremene poslove preko zadruge;
11) Zadruga je omladinska ili studentska zadruga osnovana 
u skladu sa zakonom koji uređuje zadruge;
12) Isplatilac prihoda je poslodavac, drugo pravno, 
odnosno fizičko lice ili drugi pravni subjekat koje je dužno da u ime i u korist 
osiguranika ili u svoje ime, a u korist osiguranika obračuna i plati doprinos 
istovremeno sa isplatom prihoda na koje se plaća doprinos;
13) Samostalna delatnost je privredna, profesionalna ili 
druga delatnost koju obavlja: preduzetnik, osnivač odnosno član privrednog 
društva, samostalni umetnik, sveštenik i verski službenik;
14) Preduzetnik je osiguranik - fizičko lice koje obavlja 
samostalnu privrednu, profesionalnu ili drugu delatnost u skladu sa zakonom po 
osnovu koje plaća porez na dohodak građana na prihode od samostalne delatnosti;
15) Osnivač, odnosno član privrednog društva je osiguranik 
- fizičko lice koje radi u privrednom društvu čiji je osnivač odnosno član, bez 
obzira da li je sa privrednim društvom zasnovalo radni odnos. Pod radom se, 
pored radnog odnosa, podrazumeva i predstavljanje i zastupanje privrednog društva 
na osnovu upisa u registar nadležne organizacije
;
16) Samostalni umetnik je osiguranik – 
fizičko lice koje samostalno, u vidu zanimanja, obavlja umetničku delatnost i kome 
je reprezentativno udruženje u kulturi utvrdilo status lica koje samostalno 
obavlja umetničku ili drugu delatnost u oblasti kulture, u skladu sa zakonom koji 
uređuje oblast kulture, ako nije osigurano po drugom osnovu;
17) Lice koje ostvaruje ugovorenu naknadu je fizičko lice 
koje obavlja poslove po osnovu ugovora o delu, autorskog ugovora, ugovora o 
dopunskom radu i drugog ugovora ili po nekom drugom osnovu, a za izvršen rad 
ostvaruje ugovorenu naknadu, odnosno naknadu za rad (u daljem tekstu: ugovorena 
naknada);
18) Ugovorena naknada je naknada za rad u kojoj su 
sadržani porez i doprinosi koji se plaćaju na teret lica koja ostvaruju tu 
naknadu;
19) Naknada po osnovu invalidnosti je naknada koja se po 
osnovu preostale radne sposobnosti i opasnosti od nastanka invalidnosti 
ostvaruje, kao stečeno pravo po zakonu koji uređuje obavezno penzijsko i 
invalidsko osiguranje, iz sredstava organizacije za obavezno penzijsko i 
invalidsko osiguranje;
20) Novčana naknada je naknada koja se ostvaruje za vreme 
nezaposlenosti iz sredstava organizacije nadležne za zapošljavanje, a u kojoj su 
sadržani doprinosi koji se plaćaju na teret lica koje ostvaruje tu naknadu;
21) Naknada zarade je naknada koja se ostvaruje kao pravo 
iz sredstava organizacije obaveznog zdravstvenog osiguranja, kao i naknada po 
osnovu zakona koji uređuje finansijsku podršku porodici sa decom;
22) Poljoprivrednik je osiguranik koji obavlja 
poljoprivrednu delatnost;
23) Lice uključeno u obavezno osiguranje je fizičko lice 
koje se na svoj zahtev uključilo u obavezno socijalno osiguranje u skladu sa 
zakonom;
23a) Lice za koje se sredstva za uplatu doprinosa 
obezbeđuju u budžetu Republike je osiguranik – fizičko lice koje, u smislu 
zakona koji uređuje sistem obaveznog zdravstvenog osiguranja i pod uslovima 
propisanim tim zakonom: pripada grupaciji stanovništva koja je izložena 
povećanom riziku oboljevanja; lice čija je zdravstvena zaštita potrebna u vezi sa 
sprečavanjem, suzbijanjem, ranim otkrivanjem i lečenjem bolesti od većeg 
socijalno-medicinskog značaja; kao i lice koje je u kategoriji socijalno 
ugroženog stanovništva, ako ne ispunjava uslove za sticanje svojstva osiguranika 
po drugom osnovu saglasno tom zakonu, ili ako prava iz obaveznog zdravstvenog 
osiguranja ne ostvaruje kao član porodice osiguranika – a za koje se u budžetu 
Republike, prema zakonu koji uređuje sistem obaveznog zdravstvenog osiguranja, 
obezbeđuju sredstva za uplatu doprinosa za obavezno zdravstveno osiguranje;
24) Doprinos iz osnovice je iznos doprinosa koji 
obračunava, obustavlja i plaća poslodavac, odnosno drugi isplatilac prihoda u ime 
i u korist osiguranika;
25) Doprinos na osnovicu je iznos doprinosa koji 
obračunava i plaća poslodavac, odnosno drugi isplatilac prihoda u svoje ime, a u 
korist osiguranika ili osiguranik koji sam za sebe plaća doprinos;
26) Mesečna osnovica doprinosa je iznos na koji se 
obračunavaju i plaćaju doprinosi za jedan kalendarski mesec osiguranja;
27) Najniža mesečna osnovica doprinosa je najniži iznos na 
koji se obračunavaju i plaćaju doprinosi za jedan kalendarski mesec osiguranja;
28) Najviša mesečna osnovica doprinosa je najviši iznos na 
koji se obračunavaju i plaćaju doprinosi za jedan kalendarski mesec osiguranja;
29) Najviša godišnja osnovica doprinosa je najviši iznos na 
koji se obračunavaju i plaćaju doprinosi po svim osnovima za kalendarsku godinu 
osiguranja;
30) Prosečna mesečna zarada u Republici je prosečan iznos 
mesečne zarade isplaćene po zaposlenom u Republici u određenom periodu prema 
objavljenim podacima republičkog organa nadležnog za poslove statistike;
31) Prosečna godišnja zarada u Republici je prosečan iznos 
godišnje zarade isplaćene po zaposlenom u Republici u godini za koju se doprinosi 
obračunavaju i plaćaju, prema objavljenim podacima republičkog organa nadležnog 
za poslove statistike.
*Službeni glasnik RS, broj 5/2009
**Službeni glasnik RS, broj 52/2011
***Službeni glasnik RS, broj 108/2013
****Službeni glasnik RS, broj 112/2015
*****Službeni glasnik RS, broj 95/2018
III OBVEZNICI DOPRINOSA
Član 7.
Obveznici doprinosa za penzijsko i invalidsko osiguranje su 
osiguranici, u skladu sa zakonom koji uređuje sistem obaveznog penzijskog i 
invalidskog osiguranja, i to:
1) zaposleni;
2) izabrana, imenovana i postavljena lica koja ostvaruju 
razliku zarade, odnosno plate;
3) lica koja obavljaju privremene i povremene poslove po 
ugovoru zaključenom neposredno sa poslodavcem, odnosno preko zadruge osim lica do 
navršenih 26 godina života ako su na školovanju;
4) lica koja ostvaruju naknadu zarade po zakonu koji 
uređuje finansijsku podršku porodici sa decom;
5) lica koja ostvaruju naknadu zarade po zakonu koji 
uređuje obavezno zdravstveno osiguranje;
6) preduzetnici;
7) osnivači, odnosno članovi privrednog društva;
8) poljoprivrednici;
9) lica koja ostvaruju ugovorenu naknadu;
10) samostalni umetnici;
11) sveštenici i verski službenici;
12) lica koja ostvaruju novčanu naknadu po zakonu koji 
uređuje zapošljavanje i osiguranje za slučaj nezaposlenosti;
13) domaći državljani zaposleni u inostranstvu;
14) lica uključena u obavezno osiguranje, u skladu sa 
zakonom;
15) drugi osiguranici, u skladu sa zakonom koji uređuje 
sistem obaveznog penzijskog i invalidskog osiguranja.
Obveznici doprinosa na osnovicu, za osiguranike iz 
stava 1. tač. 1) do 5) ovog člana su i poslodavci, odnosno drugi isplatioci 
prihoda na istu osnovicu kao i osiguranici, a po stopi propisanoj ovim zakonom.
*Službeni glasnik RS, broj 47/2013
Član 8.
Obveznici doprinosa za zdravstveno osiguranje su 
osiguranici u skladu sa zakonom koji uređuje sistem obaveznog zdravstvenog 
osiguranja, i to:
1) zaposleni;
2) izabrana, imenovana i postavljena lica koja ostvaruju 
razliku zarade, odnosno plate;
3) lica koja obavljaju privremene i povremene poslove po 
ugovoru;
4) lica koja ostvaruju naknadu zarade po zakonu koji 
uređuje finansijsku podršku porodici sa decom;
5) lica koja ostvaruju naknadu zarade po zakonu koji 
uređuje obavezno zdravstveno osiguranje;
6) preduzetnici;
7) osnivači, odnosno članovi privrednog društva;
8) poljoprivrednici ;
9) samostalni umetnici;
10) sveštenici i verski službenici;
11) brisana je (vidi član 2. Zakona – 5/2009-44)
12) lica koja ostvaruju novčanu naknadu po zakonu koji 
uređuje zapošljavanje i osiguranje za slučaj nezaposlenosti;
13) domaći državljani zaposleni u inostranstvu;
14) inostrani penzioneri;
15) strani državljani za vreme školovanja ili stručnog 
usavršavanja na teritoriji Republike;
15a) lica za koja se sredstva za uplatu doprinosa 
obezbeđuju u budžetu Republike;
16) drugi osiguranici, u skladu sa zakonom koji uređuje 
sistem obaveznog zdravstvenog osiguranja.
Obveznici doprinosa na osnovicu, za osiguranike iz stava 
1. tač. 1) do 5) ovog člana su i poslodavci, odnosno drugi isplatioci prihoda, 
po istoj stopi i na istu osnovicu kao i ti osiguranici.
Obveznici doprinosa na osnovicu su poslodavci za:
1) zaposlene za vreme neplaćenog odsustva u skladu sa 
zakonom koji uređuje sistem obaveznog zdravstvenog osiguranja;
2) strane državljane koji na teritoriji Republike rade kod 
domaćeg poslodavca na osnovu posebnog ugovora o razmeni stručnjaka ili sporazuma 
o međunarodnoj tehničkoj saradnji.
Obveznici doprinosa na osnovicu su isplatioci penzija i 
naknada po osnovu invalidnosti po zakonu koji uređuje obavezno penzijsko i 
invalidsko osiguranje.
Obaveza plaćanja doprinosa na osnovicu, za osiguranike 
iz stava 1. tačka 15a) ovog člana izvršava se na teret sredstava budžeta 
Republike, saglasno zakonu koji uređuje sistem obaveznog zdravstvenog osiguranja.
*Službeni glasnik RS, broj 5/2009
**Službeni glasnik RS, broj 52/2011
Član 9.
Obveznici doprinosa za osiguranje za slučaj nezaposlenosti 
su osiguranici u skladu sa zakonom koji uređuje sistem obaveznog osiguranja za 
slučaj nezaposlenosti, i to:
1) zaposleni;
2) izabrana, imenovana i postavljena lica koja ostvaruju 
razliku zarade, odnosno plate;
3) lica koja obavljaju privremene i povremene poslove po 
ugovoru;
4) lica koja ostvaruju naknadu zarade po zakonu koji 
uređuje finansijsku podršku porodici sa decom;
5) lica koja ostvaruju naknadu zarade po zakonu koji 
uređuje obavezno zdravstveno osiguranje;
6) preduzetnici;
7) osnivači, odnosno članovi privrednog društva;
8) drugi osiguranici, u skladu sa zakonom koji uređuje 
sistem obaveznog osiguranja za slučaj nezaposlenosti.
Brisan je raniji stav 2. (vidi član 2. Zakona - 
95/2018-256)
Član 10.
Poslodavac je obveznik dodatnog doprinosa za penzijsko i 
invalidsko osiguranje za staž osiguranja koji se zaposlenom računa sa uvećanim 
trajanjem, u skladu sa zakonom.
Preduzetnik je obveznik dodatnog doprinosa za penzijsko i 
invalidsko osiguranje za staž osiguranja koji se računa sa uvećanim trajanjem, a 
koji kao osiguranik ostvaruje u skladu sa zakonom.
Član 11.
Obveznici doprinosa za penzijsko i invalidsko osiguranje za 
slučaj invalidnosti i telesnog oštećenja po osnovu povrede na radu i 
profesionalne bolesti i doprinosa za zdravstveno osiguranje za slučaj povrede na 
radu i profesionalne bolesti, u slučajevima utvrđenim zakonom jesu:
1) zadruga - za lica koja, u skladu sa zakonom, obavljaju 
privremene i povremene poslove preko zadruge, u skladu sa zakonima koji uređuju 
sistem obaveznog socijalnog osiguranja;
2) organizacija za zapošljavanje - za lica koja, u skladu sa 
zakonom koji uređuje zapošljavanje i osiguranje za slučaj nezaposlenosti, uputi na 
dodatno obrazovanje i obuku;
3) organ, organizacija ili ustanova (škola, fakultet i 
dr.) ili drugo lice - kod koje se učenik ili student nalazi na obaveznom proizvodnom radu, 
profesionalnoj praksi, praktičnoj nastavi ili učenju 
kroz rad u sistemu dualnog obrazovanja;
4) organizator volontiranja u skladu sa zakonom koji 
uređuje volontiranje – za volontera;
4a) poslodavac u skladu sa zakonom koji uređuje rad – 
za lice na stručnom osposobljavanju i usavršavanju;
5) drugi pravni subjekti, u skladu sa zakonima koji 
uređuju sistem obaveznog socijalnog osiguranja.
*Službeni glasnik RS, broj 52/2011
**Službeni glasnik RS, broj 113/2017
***Službeni glasnik RS, broj 95/2018
Član 12.
Кada osiguranik ostvaruje prihode po više različitih 
osnova (radni odnos, samostalna delatnost, ugovori i dr.), doprinos za obavezno 
penzijsko i invalidsko osiguranje obračunava se i plaća po svim tim osnovima, do 
iznosa najviše godišnje osnovice doprinosa, u skladu sa ovim zakonom.
Izuzetno od odredbe stava 1. ovog člana, obaveza 
obračunavanja i plaćanja doprinosa za obavezno penzijsko i invalidsko osiguranje po 
osnovu zaposlenja, odnosno po osnovu samostalne delatnosti isključuje obavezu 
plaćanja doprinosa po osnovu poljoprivredne delatnosti.
IV OSNOVICE DOPRINOSA
Član 13.
Osnovica doprinosa za zaposlene i za poslodavce je zarada, 
odnosno plata i naknada zarade, odnosno plate u skladu sa zakonom koji uređuje 
radne odnose, opštim aktom i ugovorom o radu, odnosno rešenjem nadležnog organa 
(u daljem tekstu: zarada).
Osnovica doprinosa za zaposlene i za poslodavce iz 
stava 1. ovog člana ne umanjuje se za 
neoporezivi iznos iz člana 15a stav 2. 
Zakona o porezu na dohodak građana.
Osnovica doprinosa za zaposlene i za poslodavce je i iznos 
koji predstavlja zbir premije za dobrovoljno zdravstveno osiguranje koju poslodavac 
na teret sopstvenih sredstava plaća za zaposlene – osiguranike uključene u 
dobrovoljno zdravstveno osiguranje u Republici u skladu sa propisima koji uređuju 
dobrovoljno zdravstveno osiguranje i penzijskog doprinosa u dobrovoljni penzijski 
fond koji poslodavac na teret sopstvenih sredstava plaća za zaposlene – članove 
dobrovoljnog penzijskog fonda u skladu sa propisima koji uređuju dobrovoljne 
penzijske fondove i penzijske planove, umanjen za iznos od 
5.984 dinara 
mesečno.
Brisan je raniji stav 4. (vidi član 2. Zakona - 
47/2013-16)
Osnovica iz st. 1. do 3. ovog člana za poslodavce je i 
osnovica dodatnog doprinosa za staž osiguranja koji se zaposlenom računa sa 
uvećanim trajanjem u skladu sa zakonom.
Izuzetno od stava 1. ovog člana, u osnovicu doprinosa 
za zaposlene i za poslodavce ne uračunavaju se primanja koja zaposleni ostvari od 
poslodavca, na koja se ne plaća porez na zarade saglasno zakonu kojim se uređuje 
porez na dohodak građana.
*Službeni glasnik RS, broj 62/2006
**Službeni glasnik RS, broj 47/2013
***Službeni glasnik RS, broj 113/2017
****Službeni glasnik RS, broj 5/2020
Član 14.
Osnovica doprinosa za upućene radnike, ako nisu 
obavezno osigurani po propisima države u koju su upućeni ili ako međunarodnim 
ugovorom nije drukčije određeno, kao i za poslodavce, je iznos zarade koju bi, u 
skladu sa zakonom, opštim aktom i ugovorom o radu, ostvarili u Republici na 
istim ili sličnim poslovima.
Osnovica doprinosa iz stava 1. ovog člana ne može biti 
niža od dvostruke najniže mesečne osnovice doprinosa iz člana 37. ovog zakona.
*Službeni glasnik RS, broj 61/2005
Član 15.
Osnovica doprinosa za domaće državljane koji su na 
teritoriji Republike zaposleni kod stranih ili međunarodnih organizacija i 
ustanova, stranih diplomatskih i konzularnih predstavništava ili kod stranih 
pravnih ili fizičkih lica, ako međunarodnim ugovorom nije drukčije određeno, i 
za strane državljane i lica bez državljanstva koji su na teritoriji Republike 
zaposleni kod stranih pravnih ili fizičkih lica, ako međunarodnim ugovorom nije 
drukčije određeno, odnosno kod međunarodnih organizacija i ustanova i stranih 
diplomatskih i konzularnih predstavništava, ako je takvo osiguranje predviđeno 
međunarodnim ugovorom, kao i za poslodavce je zarada.
Član 15a
Osnovica doprinosa za zaposlene i za poslodavce, za 
novonastanjenog obveznika po osnovu čije zarade se ostvaruje pravo na umanjenje 
osnovice poreza na zarade saglasno zakonu kojim se uređuje porez na dohodak 
građana, je zarada umanjena za 70%.
Pravo na umanjenje osnovice iz stava 1. ovog člana može 
da se ostvari za onog novonastanjenog obveznika koji ispunjava uslov da se smatra 
osiguranikom saglasno zakonima kojima se uređuje obavezno socijalno osiguranje, 
kao i za potrebe primene ugovora o socijalnom osiguranju koje Republika primenjuje 
sa drugim državama.
*Službeni glasnik RS, broj 86/2019
Član 16.
Osnovica doprinosa za lica koja obavljaju privremene i 
povremene poslove, kao i za poslodavce je ugovorena naknada po tom osnovu.
Član 17.
Osnovica doprinosa za izabrana, imenovana i postavljena 
lica koja, pored zarade kod poslodavca kod koga su u radnom odnosu, ostvaruju i 
razliku zarade, odnosno plate za vreme obavljanja javne funkcije, kao i za 
isplatioce je ta razlika zarade, odnosno plate.
Član 18.
Osnovica doprinosa za osiguranike koji ostvaruju naknadu 
zarade za vreme porodiljskog odsustva, odsustva sa rada radi nege deteta i 
odsustva sa rada radi posebne nege deteta u skladu sa zakonom koji uređuje 
finansijsku podršku porodici sa decom, kao i za isplatioce naknade je iznos 
naknade zarade.
Član 19.
Osnovica doprinosa za osiguranike koji ostvaruju naknadu 
zarade po osnovu privremene sprečenosti za rad iz sredstava 
obaveznog 
zdravstvenog osiguranja, u skladu sa zakonom, kao i za isplatioce naknade je 
iznos naknade zarade.
*Službeni glasnik RS, broj 62/2006
Član 20.
Osnovica doprinosa za isplatioce penzije i naknade po 
osnovu invalidnosti iz sredstava organizacije za obavezno penzijsko i invalidsko 
osiguranje, u skladu sa zakonom, je iznos penzije, odnosno naknade.
Član 21.
Osnovica doprinosa za osiguranike koji ostvaruju novčanu 
naknadu iz sredstava organizacije nadležne za zapošljavanje, u skladu sa zakonom, 
je iznos novčane naknade.
Član 22.
Osnovica doprinosa za preduzetnike koji u skladu sa 
zakonom koji uređuje porez na dohodak građana porez plaćaju na stvarni prihod 
je:
1) mesečni iznos lične zarade u smislu zakona koji 
uređuje porez na dohodak građana, ili
2) oporeziva dobit ako preduzetnik ne isplaćuje ličnu 
zaradu iz tačke 1) ovog stava.
Ako preduzetnik isplaćuje ličnu zaradu osnovica 
doprinosa utvrđuje se u skladu sa članom 13. st. 2. i 3. ovog zakona.
Za preduzetnike koji porez plaćaju na paušalno 
utvrđeni prihod osnovica doprinosa je paušalno utvrđen prihod u skladu sa 
zakonom koji uređuje porez na dohodak građana.
Osnovica iz st. 1. do 3. ovog člana za preduzetnike je 
i osnovica dodatnog doprinosa za staž osiguranja koji se računa sa uvećanim 
trajanjem, a koji preduzetnik ostvaruje u skladu sa zakonom.
*Službeni glasnik RS, broj 47/2013
Član 23.
Osnovica doprinosa za osnivače, odnosno članove privrednog 
društva je najmanje najniža mesečna osnovica iz člana 37. ovog zakona.
Brisan je raniji stav 2. (vidi član 4. Zakona - 
47/2013-16)
Izuzetno od stava 1. ovog člana, osnovica doprinosa za 
osnivače, odnosno članove privrednog društva koji su zasnovali radni odnos sa 
privrednim društvom čiji su osnivači, odnosno članovi je zarada u skladu sa 
članom 13. ovog zakona.
*Službeni glasnik RS, broj 47/2013
**Službeni glasnik RS, broj 108/2013
Član 24.
Brisan je (vidi član 5. Zakona - 47/2013-16)
Član 25.
Osnovica doprinosa za samostalne umetnike je 
oporezivi prihod po osnovu obavljanja 
umetničke delatnosti na koji se plaća porez 
na dohodak građana, po zakonu koji uređuje porez na dohodak građana, ostvaren u 
godini za koju se utvrđuju i plaćaju doprinosi.
Do konačnog utvrđivanja oporezivog prihoda iz stava 1. ovog 
člana, samostalni umetnici plaćaju tromesečno akontaciju doprinosa na 
osnovicu koju, u zavisnosti od visine očekivanih prihoda u tekućoj godini, 
opredele u jednom od sledećih iznosa pomnoženim koeficijentom tri:
1) najniža osnovica doprinosa iz člana 38. ovog 
zakona;
2) prosečna mesečna zarada u Republici isplaćena po 
zaposlenom u prethodnoj godini;
3) dvostruka prosečna mesečna zarada u Republici 
isplaćena po zaposlenom u prethodnoj godini;
4) četvorostruka prosečna mesečna zarada u Republici 
isplaćena po zaposlenom u prethodnoj godini.
*Službeni glasnik RS, broj 61/2005
**Službeni glasnik RS, broj 62/2006
***Službeni glasnik RS, broj 112/2015
Član 26.
Osnovica doprinosa za sveštenike i verske službenike je 
jedan od iznosa na koji osiguranika, polazeći od dužnosti na koju je osiguranik 
raspoređen, njegove školske spreme, godina radnog staža i drugih kriterijuma 
sadržanih u unutrašnjem zakonodavstvu crkve, odnosno verske zajednice, opredeli 
crkva, odnosno verska zajednica, i to:
1) najniža mesečna osnovica doprinosa iz člana 38. ovog 
zakona pomnožena koeficijentom u rasponu od 1 do 5;
2) prosečna mesečna zarada u Republici isplaćena po 
zaposlenom u prethodnoj godini pomnožena koeficijentom u rasponu od 1 do 5.
Osnovicu iz stava 1. ovog člana crkva, odnosno verska 
zajednica opredeljuje u saradnji sa nadležnom organizacijom za obavezno socijalno 
osiguranje, koja podatke o tome za svakog osiguranika dostavlja nadležnoj 
organizacionoj jedinici Poreske uprave, u roku od 15 dana od dana sticanja 
svojstva osiguranika.
Osnovica opredeljena za određenog osiguranika u smislu 
st. 1. i 2. ovog člana ne može se menjati u toku tekuće godine, a može se 
izmeniti za narednu godinu, pod uslovom da podaci o izmenjenoj osnovici doprinosa 
budu dostavljeni nadležnoj organizacionoj jedinici Poreske uprave do 15. februara 
godine za koju se utvrđuje obaveza.
*Službeni glasnik RS, broj 61/2005
**Službeni glasnik RS, broj 5/2009
***Službeni glasnik RS, broj 52/2011
****Službeni glasnik RS, broj 101/2011
Član 27.
Osnovica doprinosa za poljoprivrednike koji su u skladu 
sa zakonom koji uređuje porez na dohodak građana obveznici poreza na prihode od 
samostalne delatnosti je:
1) mesečni iznos lične zarade u smislu zakona koji 
uređuje porez na dohodak građana, ili
2) oporeziva dobit ako poljoprivrednik ne isplaćuje 
ličnu zaradu iz tačke 1) ovog stava.
Ako poljoprivrednik iz stava 1. ovog člana isplaćuje 
ličnu zaradu osnovica doprinosa utvrđuje se u skladu sa članom 13. st. 2. i 3. 
ovog zakona.
Osnovica doprinosa za poljoprivrednike, osim 
poljoprivrednika iz stava 1. ovog člana, je najniža mesečna osnovica iz člana 38. 
ovog zakona.
*Službeni glasnik RS, broj 47/2013
Član 28.
Osnovica doprinosa za lica koja ostvaruju ugovorenu 
naknadu je oporezivi prihod od ugovorene naknade u skladu sa zakonom koji 
uređuje porez na dohodak građana.
Član 29.
Osnovica doprinosa za lica uključena u obavezno socijalno 
osiguranje su osnovice propisane aktom organizacije za obavezno socijalno 
osiguranje, na koji saglasnost daje Vlada Republike Srbije.
Član 30.
Osnovica doprinosa za domaće državljane zaposlene u 
inostranstvu je prosečna mesečna zarada u Republici isplaćena u četvrtom 
kvartalu prethodne godine, prema objavljenom podatku republičkog organa nadležnog 
za poslove statistike.
Član 31.
Osnovica doprinosa za inostrane penzionere je iznos 
penzije, invalidnine ili rente ostvarene u mesecu za koji se doprinos utvrđuje, 
odnosno plaća.
Penzija, invalidnina ili renta koja se prima u stranoj 
valuti, radi utvrđivanja osnovice doprinosa iz stava 1. ovog člana, preračunava 
se u dinarsku protivvrednost po zvaničnom srednjem kursu Narodne banke Srbije 
važećem poslednjeg dana u mesecu za koji se doprinos utvrđuje, odnosno plaća.
Član 32.
Osnovica doprinosa za poslodavce za zaposlenog na 
neplaćenom odsustvu je zarada koju bi taj zaposleni ostvario da je na radu.
Član 33.
Osnovica doprinosa za poslodavca za strane državljane koji 
na teritoriji Republike rade kod domaćeg poslodavca na osnovu posebnog ugovora o 
razmeni stručnjaka ili sporazuma o međunarodnoj tehničkoj saradnji je prosečna 
mesečna zarada u Republici isplaćena u četvrtom kvartalu prethodne godine, prema 
objavljenom podatku republičkog organa nadležnog za poslove statistike.
Član 34.
Osnovica doprinosa za strane državljane za vreme školovanja 
ili stručnog usavršavanja na teritoriji Republike je prosečna mesečna zarada u 
Republici isplaćena po zaposlenom u četvrtom kvartalu prethodne godine.
*Službeni glasnik RS, broj 61/2005
Član 35.
Osnovice doprinosa za obveznike iz člana 11. ovog zakona 
za penzijsko i invalidsko osiguranje za slučaj invalidnosti i telesnog oštećenja 
po osnovu povrede na radu i profesionalne bolesti i doprinosa za zdravstveno 
osiguranje za slučaj povrede na radu i profesionalne bolesti, u slučajevima 
utvrđenim zakonom je najniža mesečna osnovica doprinosa, odnosno ugovorena 
naknada ako se ostvaruje i ako je viša od najniže mesečne osnovice doprinosa.
Član 35a
Brisan je član 35a koji je dodat u broju 62/2006 (vidi 
član 4. Zakona 5/2009-44)
Član 35b
Osnovica doprinosa za obavezno zdravstveno osiguranje 
lica za koja se sredstva za uplatu doprinosa obezbeđuju u budžetu Republike, 
je 
mesečna osnovica doprinosa koju čini iznos od 15% prosečne mesečne zarade u 
Republici isplaćene po zaposlenom u prethodnoj godini, prema objavljenom podatku 
republičkog organa nadležnog za poslove statistike.
Iznos mesečne osnovice doprinosa iz stava 1. ovog 
člana, svake godine objavljuje ministar nadležan za poslove finansija, a služi za 
obračun i plaćanje doprinosa za obavezno zdravstveno osiguranje počev od prvog 
januara godine za koju se doprinosi utvrđuju i plaćaju.
*Službeni glasnik RS, broj 5/2009
**Službeni glasnik RS, broj 95/2018
V NAJNIŽA I NAJVIŠE OSNOVICE DOPRINOSA
1. Najniža mesečna osnovica doprinosa
Član 36.
Mesečna osnovica doprinosa ne može biti niža od najniže 
mesečne osnovice doprinosa.
Ako je osnovica doprinosa, propisana ovim zakonom, niža od 
najniže mesečne osnovice doprinosa, obračun i plaćanje doprinosa vrši se na 
najnižu mesečnu osnovicu doprinosa, ako ovim zakonom nije drukčije uređeno.
Izuzetno od st. 1. i 2. ovog člana, najniža mesečna 
osnovica doprinosa ne primenjuje se kod obračuna i plaćanja doprinosa na osnovice 
iz čl. 17. do 21. i čl. 28. i 35b. ovog zakona.
*Službeni glasnik RS, broj 5/2009
Član 37.
Najnižu mesečnu osnovicu doprinosa čini iznos od 35% 
prosečne mesečne zarade u Republici isplaćene, odnosno ostvarene u periodu za 
prethodnih 12 meseci počev od meseca 
septembra u tekućoj godini, za koji period su 
objavljeni podaci republičkog organa nadležnog za poslove statistike, ako ovim 
zakonom nije drukčije određeno. 
Iznos najniže mesečne osnovice, iz stava 1. ovog 
člana, svake godine objavljuje ministar nadležan za poslove finansija, a 
primenjuje se od prvog dana narednog meseca po objavljivanju tog iznosa.
*Službeni glasnik RS, broj 95/2018
**Službeni glasnik RS, broj 86/2019
Član 38.
Najnižu mesečnu osnovicu doprinosa za osiguranike iz 
čl. 25, 26. i 27. ovog zakona čini iznos od 35% prosečne mesečne zarade u 
Republici isplaćene, odnosno ostvarene u periodu za prethodnih 12 meseci počev 
od meseca septembra u godini koja prethodi 
godini za koju se utvrđuju i plaćaju doprinosi, prema objavljenom podatku 
republičkog organa nadležnog za poslove statistike.
Iznos najniže mesečne osnovice iz stava 1. ovog člana, 
svake godine objavljuje ministar nadležan za poslove finansija, a služi za 
obračun i plaćanje doprinosa počev od prvog januara godine za koju se doprinosi 
utvrđuju i plaćaju.
*Službeni glasnik RS, broj 95/2018
**Službeni glasnik RS, broj 86/2019
Član 39.
Кada je period za koji se obračunava doprinos kraći od 
mesec dana, a ispunjeni su uslovi za primenu najniže mesečne osnovice doprinosa, 
obračun doprinosa se vrši na srazmerni iznos najniže mesečne osnovice doprinosa.
Кada zaposleni radi sa skraćenim radnim vremenom po 
osnovu invalidnosti u skladu sa rešenjem nadležne organizacije za obavezno 
penzijsko i invalidsko osiguranje, a ispunjeni su uslovi za primenu najniže 
mesečne osnovice doprinosa po osnovu zarade i drugih primanja iz člana 13. ovog 
zakona, obračun doprinosa vrši se na srazmeran iznos najniže mesečne osnovice 
doprinosa.
Srazmerni iznos najniže mesečne osnovice doprinosa utvrđuje se od najniže 
mesečne osnovice doprinosa srazmerno broju dana, odnosno 
broju časova rada u mesecu za koji postoji obaveza obračuna doprinosa.
*Službeni glasnik RS, broj 61/2005
Član 40.
Za zaposlenog koji radi sa nepunim radnim vremenom kod 
jednog poslodavca, a zarada koju ostvaruje je niža od najniže mesečne osnovice 
doprinosa, osnovica doprinosa je najniža mesečna osnovica doprinosa.
Za zaposlenog koji radi sa nepunim radnim vremenom kod 
dva ili više poslodavaca, svaki poslodavac obračunava i plaća doprinose na 
zaradu koju zaposleni ostvaruje kod tog poslodavca, ako je ta zarada jednaka ili 
viša od srazmernog iznosa najniže mesečne osnovice doprinosa koji se utvrđuje 
srazmerno radnom vremenu zaposlenog kod tog poslodavca u odnosu na puno radno 
vreme.
Ako zaposleni radi sa nepunim radnim vremenom kod dva 
ili više poslodavaca, poslodavac kod kojeg ostvaruje zaradu nižu od srazmernog 
iznosa najniže mesečne osnovice doprinosa koji se utvrđuje srazmerno radnom 
vremenu zaposlenog kod tog poslodavca u odnosu na puno radno vreme, obračunava i 
plaća doprinose na srazmerni iznos najniže mesečne osnovice doprinosa.
*Službeni glasnik RS, broj 108/2013
2. Najviša mesečna osnovica doprinosa
Član 41.
Ako je propisana osnovica doprinosa viša od najviše 
mesečne osnovice doprinosa, obračun i plaćanje doprinosa vrši se na najvišu 
mesečnu osnovicu doprinosa.
Izuzetno od stava 1. ovog člana, najviša mesečna osnovica 
doprinosa ne primenjuje se kod obračuna i plaćanja doprinosa na osnovice iz člana 
28. ovog zakona.
Кada je period za koji se obračunava doprinos kraći od 
mesec dana ili kada zaposleni radi sa skraćenim ili nepunim radnim vremenom, a 
ispunjeni su uslovi za primenu najviše mesečne osnovice doprinosa, obračun 
doprinosa se vrši na iznos najviše mesečne osnovice doprinosa.
*Službeni glasnik RS, broj 95/2018
Član 42.
Najvišu mesečnu osnovicu doprinosa čini petostruki 
iznos prosečne mesečne zarade u Republici isplaćene, odnosno ostvarene u periodu 
za prethodnih 12 meseci počev od meseca 
septembra u tekućoj godini, za koji period 
su objavljeni podaci republičkog organa nadležnog za poslove statistike, ako ovim 
zakonom nije drukčije određeno. 
Iznos najviše mesečne osnovice, iz stava 1. ovog 
člana, svake godine objavljuje ministar nadležan za poslove finansija, a 
primenjuje se od prvog dana narednog meseca po objavljivanju tog iznosa.
*Službeni glasnik RS, broj 95/2018
**Službeni glasnik RS, broj 86/2019
3. Najviša godišnja osnovica doprinosa
Član 43.
Najvišu godišnju osnovicu doprinosa čini zbir iznosa 12 
mesečnih osnovica iz člana 42. ovog zakona.
Iznos najviše godišnje osnovice, iz stava 1. ovog 
člana, svake godine objavljuje ministar nadležan za poslove finansija.
*Službeni glasnik RS, broj 95/2018
VI STOPE DOPRINOSA
Član 44.
Stope po kojima se obračunavaju i plaćaju doprinosi jesu:
1) za obavezno penzijsko i invalidsko osiguranje - 
25,5%;
2) za obavezno zdravstveno osiguranje - 10,3%;
3) za osiguranje za slučaj nezaposlenosti - 0,75%.
Кada se doprinosi plaćaju istovremeno iz osnovice i na 
osnovicu, obračun doprinosa vrši se po sledećim stopama:
1) za obavezno penzijsko i invalidsko osiguranje – 14% 
za lica iz člana 7. stav 1. tač. 1) do 5) ovog zakona, a 
11,5% 
za poslodavca, 
odnosno drugog isplatioca prihoda licima iz člana 7. stav 1. tač. 1) do 5) ovog 
zakona;
2) za obavezno zdravstveno osiguranje - 5,15%.
3) brisana je (vidi član 10. Zakona - 95/2018-256)
Doprinos za osiguranje za slučaj nezaposlenosti plaća 
se iz osnovice po stopi od 0,75%.
*Službeni glasnik RS, broj 47/2013
**Službeni glasnik RS, broj 57/2014
***Službeni glasnik RS, broj 95/2018
****Službeni glasnik RS, broj 86/2019
Član 45.
Poslodavac – pravno lice, preduzetnik, preduzetnik 
paušalac ili preduzetnik poljoprivrednik, koji zaposli novo lice ima pravo na 
povraćaj dela plaćenih doprinosa za obavezno socijalno osiguranje, na teret 
zaposlenog i na teret poslodavca, po osnovu zarade za novozaposleno lice, 
isplaćene zaključno sa 31. decembrom 2020. 
godine.
Novozaposlenim licem iz stava 1. ovog člana smatra se lice 
sa kojim je poslodavac zaključio ugovor o radu u skladu sa zakonom kojim se 
uređuju radni odnosi, koje je prijavio na obavezno socijalno osiguranje u 
Centralni registar obaveznog socijalnog osiguranja i koje je pre zasnivanja 
radnog odnosa kod Nacionalne službe za zapošljavanje bilo bez prekida prijavljeno 
kao nezaposleno najmanje šest meseci, a lice koje se smatra pripravnikom najmanje 
tri meseca 
.
Novozaposlenim licem iz stava 1. ovog člana ne smatra 
se lice koje je pre zasnivanja radnog odnosa bilo zaposleno kod poslodavca koji 
je povezano lice sa poslodavcem kod koga zasniva radni odnos, odnosno kod 
poslodavca koji bi, da nije prestao da postoji, bio povezano lice sa poslodavcem 
kod koga novozaposleno lice zasniva radni odnos, nezavisno od toga da li je 
postojao prekid radnog odnosa.
Povezano lice, u smislu ovog zakona, je lice koje se 
smatra povezanim licem u smislu zakona kojim se uređuje porez na dobit pravnih 
lica.
Olakšicu iz stava 1. ovog člana može ostvariti 
poslodavac ako se zasnivanjem radnog odnosa sa novozaposlenim licem poveća broj 
zaposlenih kod poslodavca u odnosu na broj zaposlenih na dan 31. marta 2014. 
godine.
Olakšicu iz stava 1. ovog člana može da koristi i 
poslodavac koji započne obavljanje delatnosti posle 31. marta 2014. godine.
Poslodavac ima pravo na povraćaj plaćenih doprinosa iz 
stava 1. ovog člana, i to:
1) 65% ako je zasnovao radni odnos sa najmanje jednim, 
a najviše sa devet novozaposlenih lica;
2) 70% ako je zasnovao radni odnos sa najmanje 10, a 
najviše sa 99 novozaposlenih lica;
3) 75% ako je zasnovao radni odnos sa najmanje 100 
novozaposlenih lica.
Zbir iznosa plaćenog doprinosa za koji poslodavac ima 
pravo na povraćaj prema stavu 7. ovog člana i iznosa plaćenog doprinosa za koji 
poslodavac nema pravo na povraćaj, predstavlja iznos ukupno plaćene obaveze 
doprinosa po osnovu zarade za novozaposleno lice.
Povraćaj plaćenih doprinosa iz stava 7. ovog člana 
vrši se u skladu sa zakonom kojim se uređuju poreski postupak i poreska 
administracija, u roku od 15 dana od dana podnošenja zahteva za povraćaj 
nadležnom poreskom organu.
Zahtev za povraćaj plaćenih doprinosa iz stava 9. ovog 
člana podnosi se na propisanom obrascu.
Poslodavac koji za određeno lice koristi bilo 
koju vrstu podsticaja koji su uređeni 
odgovarajućim zakonom, 
osim u skladu sa odredbom zakona kojim se uređuje 
porez na dohodak građana koja se odnosi na istu vrstu olakšice, po osnovu 
zasnivanja radnog odnosa sa tim licem nema pravo da za to lice 
ostvari olakšicu iz ovog člana.
Olakšicu iz ovog člana ne mogu ostvariti državni 
organi i organizacije, Zaštitnik građana, Poverenik za zaštitu ravnopravnosti, 
Državna revizorska institucija, Poverenik za informacije od javnog značaja i 
zaštitu podataka o ličnosti, Agencija za borbu protiv korupcije, Republička 
komisija za zaštitu prava u postupcima javnih nabavki, Кomisija za zaštitu 
konkurencije, Кomisija za hartije od vrednosti, Fiskalni savet, Republička 
radiodifuzna agencija, Agencija za energetiku Republike Srbije i druge javne 
agencije, javna preduzeća, javne službe i drugi direktni ili indirektni budžetski 
korisnici, odnosno korisnici javnih sredstava.
Obrazac iz stava 10. ovog člana propisuje ministar 
nadležan za poslove finansija, podzakonskim aktom kojim je propisan obrazac za 
istovrsnu olakšicu saglasno zakonu kojim se uređuje porez na dohodak građana.
*Službeni glasnik RS, broj 57/2014
**Službeni glasnik RS, broj 112/2015
***Službeni glasnik RS, broj 113/2017
****Službeni glasnik RS, broj 86/2019
Član 45a
Brisan je član 45a koji je dodat u broju 62/2006 (vidi 
član 3. Zakona - 57/2014-3)
Član 45b
Poslodavac koji na neodređeno vreme zaposli lice sa 
invaliditetom u skladu sa zakonom koji uređuje sprečavanje diskriminacije lica sa 
invaliditetom, za koje odgovarajućom pravno-medicinski validnom dokumentacijom 
dokaže invalidnost, oslobađa se obaveze plaćanja doprinosa za obavezno socijalno 
osiguranje koji se plaćaju na osnovicu, odnosno na teret sredstava poslodavca, za 
period od tri godine od dana zasnivanja radnog odnosa tog lica.
Novozaposlenim licem sa invaliditetom iz stava 1. ovog 
člana smatra se lice sa kojim je poslodavac zaključio ugovor o radu u skladu sa 
zakonom koji uređuje rad i koje je prijavio na obavezno socijalno osiguranje kod 
nadležnih organizacija za obavezno socijalno osiguranje.
Novozaposlenim licem sa invaliditetom iz stava 1. ovog 
člana neće se smatrati lice koje je pre zasnivanja radnog odnosa bilo zaposleno 
kod poslodavca koji je osnivač ili povezano lice sa poslodavcem kod koga zasniva 
radni odnos, nezavisno od toga da li je postojao prekid radnog odnosa.
Oslobođenje od plaćanja doprinosa iz ovog člana ne mogu 
ostvarivati državni organi i organizacije, javna preduzeća, javne službe i drugi 
direktni ili indirektni budžetski korisnici.
Poslodavci koji za određeno lice koriste ili su 
koristili oslobođenje od plaćanja doprinosa po drugom pravnom osnovu u skladu sa 
odgovarajućim propisom, ne mogu za isto lice ostvarivati oslobođenje od plaćanja 
doprinosa iz ovog člana.
Nacionalna služba za zapošljavanje plaća doprinos za 
novozaposlena lica sa invaliditetom za koje je poslodavac ostvario olakšicu u 
skladu sa stavom 1. ovog člana.
Način i postupak primene odredaba ovog člana 
sporazumno uređuju ministar nadležan za poslove finansija, ministar nadležan za 
poslove rada, zapošljavanja i socijalne politike i ministar nadležan za poslove 
zdravlja.
*Službeni glasnik RS, broj 62/2006
**Službeni glasnik RS, broj 52/2011
Član 45v
Poslodavac – pravno lice koje se u smislu zakona kojim 
se uređuje računovodstvo razvrstava u mikro i mala pravna lica, kao i 
preduzetnik, preduzetnik paušalac ili preduzetnik poljoprivrednik, koji zasnuje 
radni odnos sa najmanje dva nova lica, ima pravo na povraćaj 75% plaćenih 
doprinosa za obavezno socijalno osiguranje, na teret zaposlenog i na teret 
poslodavca, po osnovu zarade za novozaposleno lice, isplaćene zaključno sa 31. 
decembrom 2020. godine.
Novozaposlenim licem iz stava 1. ovog člana smatra se 
lice sa kojim je poslodavac zaključio ugovor o radu u skladu sa zakonom kojim se 
uređuju radni odnosi, koje je prijavio na obavezno socijalno osiguranje u 
Centralni registar obaveznog socijalnog osiguranja i koje je pre zasnivanja radnog 
odnosa kod Nacionalne službe za zapošljavanje bilo bez prekida prijavljeno kao 
nezaposleno najmanje šest meseci, a lice koje se smatra pripravnikom najmanje tri 
meseca.
Novozaposlenim licem iz stava 1. ovog člana ne smatra 
se lice koje je pre zasnivanja radnog odnosa bilo zaposleno kod poslodavca koji 
je povezano lice sa poslodavcem kod koga zasniva radni odnos, odnosno kod 
poslodavca koji bi, da nije prestao da postoji, bio povezano lice sa poslodavcem 
kod koga novozaposleno lice zasniva radni odnos, nezavisno od toga da li je 
postojao prekid radnog odnosa.
Poslodavac koji od 1. januara 2016. godine zasnuje 
radni odnos sa jednim novozaposlenim, pa u narednom periodu zasnuje radni odnos 
i sa drugim novozaposlenim licem, može koristiti olakšicu za prvog 
novozaposlenog tek po zasnivanju radnog odnosa sa drugim novozaposlenim licem, s 
tim da pravo na povraćaj plaćenih doprinosa za prvog novozaposlenog može da 
ostvari za zaradu koju je tom licu isplatio za mesec u kome je stekao uslov za 
korišćenje poreske olakšice.
Olakšicu iz stava 1. ovog člana može da ostvari 
poslodavac ako se zasnivanjem radnog odnosa sa novozaposlenim licem poveća broj 
zaposlenih najmanje za dva u odnosu na broj zaposlenih koji je poslodavac imao na 
dan 31. oktobra 2015. godine.
Ako je u periodu od 31. oktobra 2015. godine do 31. 
decembra 2015. godine poslodavac povećao broj zaposlenih u odnosu na broj 
zaposlenih na dan 31. oktobra 2015. godine, olakšicu za novozaposlene sa kojima 
je zasnovao radni odnos od 1. januara 2016. godine može da koristi počev od 
meseca u kome je stekao uslov za korišćenje olakšice.
Ako je u periodu od 31. oktobra 2015. godine do 31. 
decembra 2015. godine poslodavac smanjio broj zaposlenih u odnosu na broj 
zaposlenih na dan 31. oktobra 2015. godine, olakšicu za novozaposlene sa čijim 
zasnivanjem radnog odnosa poveća broj zaposlenih u odnosu na broj koji bi bio da 
nije smanjio broj zaposlenih u periodu od 31. oktobra 2015. godine do 31. 
decembra 2015. godine, može da koristi počev od meseca u kome je stekao uslov za 
korišćenje olakšice.
Olakšicu iz stava 1. ovog člana može da koristi i 
poslodavac koji započne obavljanje delatnosti posle 31. oktobra 2015. godine.
Povraćaj plaćenih doprinosa iz stava 1. ovog člana 
vrši se u skladu sa zakonom kojim se uređuju poreski postupak i poreska 
administracija, u roku od 15 dana od dana podnošenja zahteva za povraćaj 
nadležnom poreskom organu.
Zahtev za povraćaj plaćenih doprinosa iz stava 9. ovog 
člana podnosi se na propisanom obrascu.
Poslodavac koji za određeno lice koristi bilo koju 
vrstu podsticaja koji su uređeni 
odgovarajućim zakonom, osim u skladu sa odredbom 
zakona kojim se uređuje porez na dohodak građana koja se odnosi na istu vrstu 
olakšice, po osnovu zasnivanja radnog odnosa sa tim licem nema pravo da za to 
lice ostvari olakšicu iz ovog člana.
Olakšicu iz ovog člana ne mogu ostvariti državni 
organi i organizacije, javne agencije, javna preduzeća, javne službe i drugi 
direktni ili indirektni budžetski korisnici, odnosno korisnici javnih sredstava.
Obrazac iz stava 10. ovog člana propisuje ministar 
nadležan za poslove finansija, podzakonskim aktom kojim je propisan obrazac za 
istovrsnu olakšicu saglasno zakonu kojim se uređuje porez na dohodak građana.
*Službeni glasnik RS, broj 112/2015
**Službeni glasnik RS, broj 113/2017
***Službeni glasnik RS, broj 86/2019
Član 45g
Poslodavac – novoosnovano privredno društvo, 
novoosnovani preduzetnik i novoosnovani preduzetnik poljoprivrednik, koji je 
upisan u registar nadležnog organa, odnosno organizacije, može da ostvari pravo 
na oslobođenje od plaćanja doprinosa na teret zaposlenog i na teret poslodavca po 
osnovu zarade osnivača koji su zaposleni u tom privrednom društvu, odnosno po 
osnovu lične zarade preduzetnika i preduzetnika poljoprivrednika.
Pravo na oslobođenje iz stava 1. ovog člana, poslodavac 
može da ostvari za zarade osnivača i lične zarade preduzetnika i preduzetnika 
poljoprivrednika, isplaćene u periodu od 12 meseci od dana kada je osnovano 
privredno društvo, odnosno registrovan preduzetnik i preduzetnik poljoprivrednik, 
čiji mesečni iznos pojedinačno za svako lice u periodu korišćenja oslobođenja nije 
viši od 37.000 dinara koji iznos u sebi ne sadrži porez i pripadajuće doprinose 
iz zarade.
Pravo na oslobođenje prestaje po isteku perioda iz 
stava 2. ovog člana, odnosno na dan kada se izvrši isplata mesečne zarade 
osnivača, odnosno lične zarade preduzetnika i preduzetnika poljoprivrednika koja 
je viša od iznosa iz stava 2. ovog člana, i poslodavac je dužan da obračuna i 
plati pripadajuće doprinose po osnovu te zarade, odnosno lične zarade, na iznos 
koji je isplatio uvećan za porez i pripadajuće doprinose koji se plaćaju iz 
zarade, kao i da za naredne zarade isplaćene tim licima obračunava i plaća 
doprinose u skladu sa zakonom.
Pravo na oslobođenje iz stava 1. ovog člana poslodavac 
ostvaruje pod sledećim uslovima:
1) da je fizičko lice – osnivač, odnosno svaki od 
osnivača ako ih je više, zasnovao radni odnos sa novoosnovanim privrednim 
društvom, zaključio ugovor o radu u skladu sa zakonom kojim se uređuju radni 
odnosi i da je prijavljen na obavezno socijalno osiguranje u Centralni registar 
obaveznog socijalnog osiguranja;
2) da je fizičko lice – preduzetnik, odnosno 
preduzetnik poljoprivrednik prijavljen na obavezno socijalno osiguranje u Centralni 
registar obaveznog socijalnog osiguranja;
3) da u periodu za koji ostvaruje pravo na oslobođenje 
to pravo može da ostvari za najviše devet osnivača zaposlenih, koji ispunjavaju 
uslove;
4) da su fizička lica – osnivači privrednog društva, 
preduzetnik i preduzetnik poljoprivrednik, u periodu od najmanje šest meseci 
neprekidno pre dana osnivanja privrednog društva, odnosno registrovanja 
preduzetnika ili preduzetnika poljoprivrednika, kod Nacionalne službe za 
zapošljavanje bili prijavljeni kao nezaposleni ili da su u periodu od 12 meseci pre 
dana osnivanja, odnosno registrovanja stekli srednje, više ili visoko obrazovanje, u 
skladu sa zakonom.
Oslobođenje iz ovog člana može da ostvari poslodavac – 
privredno društvo, preduzetnik i preduzetnik poljoprivrednik, koji je osnovan, 
odnosno registrovan zaključno sa 31. decembrom 2020. godine.
Po osnovu zarade, odnosno lične zarade lica iz stava 
4. ovog člana za koja je jedan novoosnovani poslodavac ostvario oslobođenje iz 
ovog člana, drugi novoosnovani poslodavac – privredno društvo, preduzetnik i 
preduzetnik poljoprivrednik, ne može za ta lica da ostvari oslobođenje iz ovoga 
člana.
Doprinosi za obavezno socijalno osiguranje za lica iz 
stava 1. ovog člana za koja se ostvaruje pravo na oslobođenje, plaćaju se iz 
budžeta Republike na iznos najniže mesečne osnovice doprinosa iz člana 37. ovog 
zakona.
Poslodavac koji koristi oslobođenje iz ovog člana, osim 
u skladu sa odredbom zakona kojim se uređuje porez na dohodak građana koja se 
odnosi na istu vrstu oslobođenja, po osnovu zasnivanja radnog odnosa sa tim licem 
nema pravo da za to lice ostvari druge olakšice, uključujući i korišćenje 
subvencija za zapošljavanje i samozapošljavanje.
*Službeni glasnik RS, broj 95/2018
Član 45d
Poslodavac – novoosnovano privredno društvo koje 
obavlja inovacionu delatnost u smislu zakona kojim se uređuje porez na dobit 
pravnih lica, koje je upisano u registar nadležnog organa, može da ostvari pravo 
na oslobođenje od plaćanja doprinosa na teret zaposlenog i na teret poslodavca po 
osnovu zarade osnivača koji su zaposleni u tom privrednom društvu.
Pravo na oslobođenje iz stava 1. ovog člana, poslodavac 
može da ostvari za zarade osnivača isplaćene u periodu od 36 meseci od dana kada 
je osnovano privredno društvo.
Pravo na oslobođenje iz stava 1. ovog člana može da se 
ostvari za svakog osnivača po osnovu njegove mesečne zarade, i to zarade čiji 
iznos nije viši od 150.000 dinara mesečno, a ukoliko je viši onda po osnovu dela 
zarade u visini najviše do 150.000 dinara.
Pravo na oslobođenje iz stava 1. ovog člana poslodavac 
ostvaruje pod sledećim uslovima:
1) da je fizičko lice – osnivač, odnosno svaki od 
osnivača ako ih je više, zasnovao radni odnos sa novoosnovanim privrednim 
društvom, zaključio ugovor o radu u skladu sa zakonom kojim se uređuju radni 
odnosi i da je prijavljen na obavezno socijalno osiguranje u Centralni registar 
obaveznog socijalnog osiguranja;
2) da u periodu za koji ostvaruje pravo na oslobođenje 
osnivač ima najmanje 5% akcija ili udela u novoosnovanom privrednom društvu.
Pravo na oslobođenje iz stava 1. ovog člana može da 
ostvari poslodavac – privredno društvo koje nije povezano ni sa jednim pravnim 
licem u smislu zakona kojim se uređuje porez na dobit pravnih lica i koje ne 
ostvaruje više od 30% svog ukupnog prihoda od drugih lica koja se smatraju 
povezanim sa bilo kojim osnivačem poslodavca – privrednog društva.
Oslobođenje iz ovog člana može da ostvari poslodavac 
koji je osnovan zaključno sa 31. decembrom 2020. godine.
Po osnovu zarade lica iz stava 4. ovog člana za koja 
je jedan novoosnovani poslodavac ostvario oslobođenje iz ovog člana, drugi 
novoosnovani poslodavac ne može za ta lica da ostvari oslobođenje iz ovoga člana.
Doprinosi za obavezno socijalno osiguranje za lica iz 
stava 1. ovog člana za koja se ostvaruje pravo na oslobođenje, plaćaju se iz 
budžeta Republike na iznos najniže mesečne osnovice doprinosa iz člana 37. ovog 
zakona.
Poslodavac koji koristi oslobođenje iz ovog člana, osim 
u skladu sa odredbom zakona kojim se uređuje porez na dohodak građana koja se 
odnosi na istu vrstu oslobođenja, po osnovu zasnivanja radnog odnosa sa tim licem 
nema pravo da za to lice ostvari druge olakšice, uključujući i korišćenje 
subvencija za zapošljavanje i samozapošljavanje.
*Službeni glasnik RS, broj 86/2019
Član 45đ
Poslodavac koji zasnuje radni odnos sa licem koje se u 
skladu sa odredbama ovog člana može smatrati kvalifikovanim novozaposlenim (u 
daljem tekstu: kvalifikovano novozaposleno lice), oslobađa se obaveze plaćanja 
doprinosa za obavezno penzijsko i invalidsko osiguranje na teret zaposlenog i na 
teret poslodavca, za zaradu isplaćenu zaključno sa 31. decembrom 2022. godine.
Poslodavac iz stava 1. ovog člana je poslodavac – 
pravno ili fizičko lice koji u bilo kom trenutku u periodu od 1. januara 2020. 
godine do 31. decembra 2022. godine sa kvalifikovanim novozaposlenim licem 
zaključi ugovor o radu u skladu sa zakonom kojim se uređuju radni odnosi i koji 
je kvalifikovano novozaposleno lice prijavio na obavezno socijalno osiguranje u 
Centralni registar obaveznog socijalnog osiguranja.
Кvalifikovanim novozaposlenim licem iz stava 1. ovog 
člana smatra se lice koje u periodu od 1. januara 2019. godine do 31. decembra 
2019. godine nije imalo status osiguranika zaposlenog, odnosno osiguranika 
samostalnih delatnosti koji je osnivač odnosno član privrednog društva koji je u 
radnom odnosu u privrednom društvu čiji je osnivač odnosno član, a koje je 
status osiguranika zaposlenog, odnosno osiguranika samostalnih delatnosti koji 
je osnivač odnosno član privrednog društva koji je u radnom odnosu u privrednom 
društvu čiji je osnivač odnosno član steklo u periodu od 1. januara 2020. godine 
do 30. aprila 2020. godine zasnivanjem radnog odnosa kod poslodavca iz stava 1. 
ovog člana ili kod drugog poslodavca.
Кvalifikovanim novozaposlenim licem iz stava 1. ovog 
člana smatra se i lice koje u periodu od 1. januara 2019. godine do 30. aprila 
2020. godine nije imalo status osiguranika zaposlenog, osiguranika preduzetnika, 
odnosno osiguranika samostalnih delatnosti koji je osnivač odnosno član 
privrednog društva koji je u radnom odnosu u privrednom društvu čiji je osnivač 
odnosno član, a koje je status osiguranika zaposlenog, odnosno status 
osiguranika samostalnih delatnosti koji je osnivač odnosno član privrednog 
društva koji je u radnom odnosu u privrednom društvu čiji je osnivač odnosno 
član steklo u periodu od 1. maja 2020. godine do 31. decembra 2020. godine 
zasnivanjem radnog odnosa kod poslodavca iz stava 1. ovog člana ili kod drugog 
poslodavca.
Oslobođenje od plaćanja doprinosa iz stava 1. ovog člana 
može da ostvari poslodavac ako se zasnivanjem radnog odnosa sa kvalifikovanim 
novozaposlenim licem poveća broj zaposlenih kod poslodavca u odnosu na broj 
zaposlenih na dan 31. decembra 2019. godine.
Oslobođenje od plaćanja doprinosa iz stava 1. ovog člana 
može da ostvari i poslodavac koji započne obavljanje delatnosti posle 31. decembra 
2019. godine.
Ako u toku korišćenja oslobođenja od plaćanja doprinosa 
za kvalifikovano novozaposleno lice poslodavac smanji broj zaposlenih u odnosu na 
dan 31. decembar 2019. godine uvećan za broj kvalifikovanih novozaposlenih lica, 
gubi pravo da koristi oslobođenje od plaćanja doprinosa za onaj broj 
kvalifikovanih novozaposlenih lica za koliko je smanjen broj zaposlenih u odnosu 
na dan 31. decembar 2019. godine uvećan za broj kvalifikovanih novozaposlenih 
lica, pri čemu, u slučaju kada je oslobođenje od plaćanja doprinosa ostvareno za 
više kvalifikovanih novozaposlenih lica, prvo gubi olakšicu za ono kvalifikovano 
novozaposleno lice sa kojim je ranije zasnovao radni odnos.
Izuzetno od stava 7. ovog člana, ako u toku korišćenja 
oslobođenja od plaćanja doprinosa za kvalifikovano novozaposleno lice poslodavac 
iz stava 6. ovog člana smanji broj zaposlenih u odnosu na dan 31. decembar godine 
u kojoj je započeo obavljanje delatnosti, gubi pravo da koristi oslobođenje od 
plaćanja doprinosa za onaj broj kvalifikovanih novozaposlenih lica za koliko je 
smanjen broj zaposlenih u odnosu na dan 31. decembar godine u kojoj je započeo 
obavljanje delatnosti.
Poslodavac se oslobađa obaveze plaćanja doprinosa za 
obavezno penzijsko i invalidsko osiguranje iz stava 1. ovog člana, na sledeći 
način:
1) 100% doprinosa – za zarade isplaćene u periodu od 
1. januara 2020. godine do 31. decembra 2020. godine;
2) 95% doprinosa – za zarade isplaćene u periodu od 1. 
januara 2021. godine do 31. decembra 2021. godine;
3) 85% doprinosa – za zarade isplaćene u periodu od 1. 
januara 2022. godine do 31. decembra 2022. godine.
Doprinosi za obavezno penzijsko i invalidsko osiguranje 
za kvalifikovano novozaposleno lice, za koje se ostvaruje pravo na oslobođenje od 
plaćanja doprinosa saglasno stavu 9. ovog člana, plaćaju se iz budžeta Republike.
Poslodavac koji za određeno lice koristi bilo koju 
vrstu podsticaja koji su uređeni odgovarajućim zakonom, osim u skladu sa 
odredbom zakona kojim se uređuje porez na dohodak građana koja se odnosi na istu 
vrstu olakšice, po osnovu zasnivanja radnog odnosa sa tim licem nema pravo da za 
to lice ostvari oslobođenje iz ovog člana.
Кvalifikovanim novozaposlenim licem u smislu st. 3. i 
4. ovog člana ne smatra se lice koje je u periodu od 1. januara 2019. godine do 
30. aprila 2020. godine imalo status korisnika starosne, privremene starosne ili 
invalidske penzije.
Oslobođenje iz ovog člana ne mogu ostvariti državni 
organi i organizacije, javne agencije, javna preduzeća, javne službe i drugi 
direktni ili indirektni budžetski korisnici, odnosno korisnici javnih sredstava.
*Službeni glasnik RS, broj 86/2019
Član 45e
Proceduru koja se odnosi na plaćanje doprinosa saglasno 
čl. 45g, 45d i 45đ ovog zakona, sporazumno uređuju ministar nadležan za poslove 
finansija, ministar nadležan za poslove rada, zapošljavanja, boračka i socijalna 
pitanja i ministar nadležan za poslove zdravlja.
*Službeni glasnik RS, broj 86/2019
Član 46.
Stope dodatnog doprinosa za penzijsko i invalidsko 
osiguranje za staž osiguranja koji se zaposlenom i preduzetniku računa sa uvećanim 
trajanjem u skladu sa zakonom jesu:
1) kada se efektivnih 12 meseci rada računa kao 14 meseci 
staža osiguranja - 3,70%;
2) kada se efektivnih 12 meseci rada računa kao 15 meseci 
staža osiguranja - 5,50%;
3) kada se efektivnih 12 meseci rada računa kao 16 meseci 
staža osiguranja - 7,30%;
4) kada se efektivnih 12 meseci rada računa kao 18 meseci 
staža osiguranja - 11,00%.
Član 47.
Stope doprinosa za slučaj invalidnosti i telesnog oštećenja 
po osnovu povrede na radu i profesionalne bolesti, odnosno za slučaj povrede na 
radu i profesionalne bolesti, u slučajevima utvrđenim zakonom, jesu:
1) za penzijsko i invalidsko osiguranje - 4,00%;
2) za zdravstveno osiguranje - 2,00%.
VII MIROVANJE OBAVEZA PLAĆANJA DOPRINOSA
Član 48.
Za vreme mirovanja radnog odnosa koje je zaposlenom 
odobreno u skladu sa zakonom koji uređuje radne odnose, miruje obaveza plaćanja 
doprinosa, osim ako zakonom nije drukčije određeno.
Član 49.
Poljoprivredniku kome miruje svojstvo osiguranika 
poljoprivrednika, u skladu sa zakonom koji uređuje obavezno penzijsko i 
invalidsko osiguranje, za taj period miruje obaveza plaćanja doprinosa za obavezno 
penzijsko i invalidsko osiguranje.
Član 50.
Preduzetniku koji prekine obavljanje delatnosti u skladu 
sa zakonom, obaveza plaćanja doprinosa miruje u periodu u kojem ne obavlja 
delatnost.
Preduzetnik iz stava 1. ovog člana može nastaviti 
plaćanje doprinosa i u periodu u kojem ne obavlja delatnost.
*Službeni glasnik RS, broj 47/2013
VIII OBRAČUNAVANJE, UTVRĐIVANJE I PLAĆANJE DOPRINOSA
Član 51.
Obveznik obračunavanja i plaćanja doprinosa iz osnovice i na 
osnovicu za zaposlene, izabrana, imenovana i postavljena lica i lica koja 
obavljaju privremene i povremene poslove je poslodavac.
Poslodavac je dužan da doprinose iz stava 1. ovog člana 
obračuna i uplati istovremeno sa isplatom zarade, razlike zarade ili ugovorene 
naknade za privremene i povremene poslove, po propisima koji važe u momentu 
isplate tih primanja.
Ako poslodavac ne isplati zaradu do poslednjeg dana u 
tekućem mesecu za prethodni mesec, dužan je da najkasnije do tog roka obračuna i 
uplati doprinose za prethodni mesec na najnižu mesečnu osnovicu doprinosa iz 
člana 37. ovog zakona.
Ako poslodavac u roku iz stava 3. ovog člana ne 
obračuna i ne uplati doprinose za prethodni mesec, nadležna organizaciona 
jedinica Poreske uprave, po službenoj dužnosti, a na osnovu raspoloživih 
podataka, obračunava doprinose u ime i za račun poslodavca.
Poslodavac je dužan da pri isplati zarade za odgovarajući 
mesec plati razliku između plaćenog iznosa doprinosa u skladu sa st. 3. i 4. 
ovog člana i iznosa doprinosa obračunatog na zaradu koju isplaćuje.
Obveznik doprinosa koji ostvaruje zaradu ili naknadu 
za privremene i povremene poslove kod nerezidenta Republike (diplomatsko ili 
konzularno predstavništvo strane države, odnosno međunarodna organizacija ili 
predstavnik i službenik takvog predstavništva, odnosno organizacije i dr.) ili 
kod drugog lica koje po zakonu nije u obavezi da obračunava i plaća doprinose po 
odbitku, a poslodavac ne obračuna i ne uplati doprinose istovremeno sa obračunom 
i isplatom zarade, odnosno naknade, dužan je da sam obračuna i plati doprinose 
po stopama iz člana 44. stav 1. ovog zakona, na način koji je za te slučajeve 
propisan za plaćanje poreza na dohodak građana, po zakonu koji uređuje porez na 
dohodak građana.
Obveznik doprinosa zaposleni koji u smislu zakona 
kojim se uređuje porez na dohodak građana ostvaruje primanja od lica povezanih sa 
poslodavcem saglasno članu 13. stav 4. Zakona o porezu na dohodak građana, dužan 
je da sam obračuna i plati doprinose po stopama iz člana 44. stav 1. ovog 
zakona, na način koji je za te slučajeve propisan za plaćanje poreza na dohodak 
građana, po zakonu koji uređuje porez na dohodak građana.
*Službeni glasnik RS, broj 61/2005
**Službeni glasnik RS, broj 47/2013
***Službeni glasnik RS, broj 113/2017
Član 52.
Ako se zarada isplaćuje u delovima, a prvi deo zarade je 
manji od najniže mesečne osnovice doprinosa, poslodavac je dužan da prilikom 
isplate prvog dela zarade, obračuna i plati doprinose na najnižu mesečnu 
osnovicu doprinosa.
Član 52a
Preduzetnik iz člana 22. stav 1, odnosno 
poljoprivrednik iz člana 27. stav 1. ovog 
zakona, koji ostvaruje ličnu zaradu u smislu zakona koji uređuje porez na 
dohodak građana, dužan je da sam obračuna i plati doprinose na isplaćenu zaradu 
po stopama iz člana 44. stav 1. ovog zakona, na način na koji je to propisano za 
plaćanje poreza na zaradu, po zakonu koji uređuje porez na dohodak građana.
Preduzetnik, odnosno poljoprivrednik iz stava 1. ovog 
člana koji ne izvrši isplatu lične zarade do poslednjeg dana u tekućem mesecu za 
prethodni mesec, dužan je da najkasnije do tog roka obračuna i uplati doprinose 
na najnižu mesečnu osnovicu doprinosa iz člana 37. ovog zakona.
Preduzetnik iz člana 22. stav 1, odnosno 
poljoprivrednik iz člana 27. stav 1. ovog zakona, kome je osnovica doprinosa 
oporeziva dobit, dužan je da obračuna i plati doprinose na način propisan za 
obračunavanje i plaćanje poreza na prihode od samostalne delatnosti na oporezivu 
dobit, po zakonu kojim se uređuje porez na dohodak građana.
*Službeni glasnik RS, broj 47/2013
**Službeni glasnik RS, broj 108/2013
Član 53.
Doprinose za osnivača, odnosno člana privrednog 
društva obračunava i plaća privredno društvo čiji je član.
*Službeni glasnik RS, broj 47/2013
Član 54.
Obračun i uplatu doprinosa za zaposlenog na neplaćenom 
odsustvu, poslodavac je dužan da izvrši prilikom isplate zarada drugim 
zaposlenim.
Član 55.
Obračun i uplatu doprinosa za stranog državljanina na radu 
po osnovu posebnog ugovora o razmeni stručnjaka ili sporazuma o međunarodnoj 
tehničkoj saradnji, poslodavac je dužan da izvrši prilikom isplate zarada drugim 
zaposlenim.
Član 56.
Doprinose po osnovu naknade zarade, odnosno novčane 
naknade koja se isplaćuje iz sredstava obaveznog zdravstvenog osiguranja, 
organizacije za zapošljavanje i osiguranje za slučaj nezaposlenosti ili u skladu sa 
zakonom koji uređuje finansijsku podršku porodici sa decom, isplatioci su dužni 
da obračunaju i uplate istovremeno sa isplatom naknade, po propisima koji važe u 
momentu isplate naknade.
*Službeni glasnik RS, broj 62/2006
Član 57.
Doprinose za lica koja ostvaruju ugovorenu naknadu 
isplatilac je dužan da obračuna, obustavi i uplati prilikom isplate ugovorene 
naknade.
Lice koje ostvaruje ugovorenu naknadu dužno je da samo 
obračuna i uplati doprinose u slučaju kada tu naknadu ostvaruje od lica koje 
prilikom isplate naknade nije obveznik obračunavanja i plaćanja doprinosa.
Odredbe st. 1. i 2. ovog člana ne odnose se na 
samostalne umetnike koji ostvaruju prihod od 
umetničke delatnosti, za koje se osnovica 
doprinosa i plaćanje doprinosa utvrđuje u skladu sa čl. 25. i 58a ovog zakona.
*Službeni glasnik RS, broj 61/2005
**Službeni glasnik RS, broj 112/2015
Član 58.
Za preduzetnike koji porez plaćaju na paušalno 
utvrđeni prihod, samostalne umetnike, sveštenike, verske službenike i 
poljoprivrednike iz člana 27. stav 3. ovog zakona, izuzev lica iz člana 65b ovog 
zakona, obavezu doprinosa utvrđuje rešenjem Poreska uprava.
*Službeni glasnik RS, broj 47/2013
Član 58a
Utvrđivanje obaveze doprinosa za samostalne 
umetnike vrši Poreska uprava rešenjem, na osnovu podataka o osiguranicima po tom 
osnovu koje joj dostavlja nadležna organizacija za obavezno socijalno osiguranje, 
obaveštenja koja joj dostavljaju 
reprezentativna udruženja u kulturi i prijave 
za utvrđivanje obaveze doprinosa koju dostavljaju ti osiguranici.
Кonačna obaveza doprinosa za samostalne umetnike 
utvrđuje se po isteku kalendarske godine u kojoj su ostvarili prihod iz člana 
25. stav 1. ovog zakona po osnovu samostalne umetničke delatnosti ili druge 
delatnosti u oblasti kulture.
Samostalni umetnici su dužni da plaćaju akontaciju 
doprinosa iz člana 25. stav 2. ovog zakona, na osnovu rešenja Poreske uprave 
kojim se utvrđuje godišnja i tromesečna akontaciona obaveza doprinosa.
Radi utvrđivanja konačne obaveze doprinosa za prethodnu 
godinu, samostalni umetnici podnose nadležnoj organizacionoj jedinici Poreske 
uprave prijavu sa podacima i dokazima o ostvarenim oporezivim prihodima na koje 
se plaća porez na dohodak građana po zakonu koji uređuje porez na dohodak 
građana.
U prijavi iz stava 4. ovog člana, samostalni umetnici 
iskazuju i osnovicu za 
akontaciju doprinosa za koju se opredeljuju za tekuću 
godinu.
Prijava iz stava 4. ovog člana podnosi se najkasnije 
do 15. februara naredne za prethodnu godinu, odnosno u roku od 15 dana od dana 
sticanja statusa samostalnog umetnika, na obrascu koji propisuje ministar 
nadležan za poslove finansija.
*Službeni glasnik RS, broj 61/2005
**Službeni glasnik RS, broj 62/2006
***Službeni glasnik RS, broj 52/2011
Član 58b
Radi utvrđivanja obaveze doprinosa za samostalne umetnike, 
reprezentativna udruženja u kulturi kod kojih se samostalni umetnici vode na 
evidenciji dužna su da nadležnoj organizacionoj jedinici Poreske uprave dostave 
obaveštenje sa podacima o samostalnim umetnicima koji nisu osigurani po drugom 
osnovu jednom godišnje, najkasnije do 31. januara tekuće godine.
Obaveštenje iz stava 1. ovog člana obavezno sadrži ime 
i prezime samostalnog umetnika koji nije osiguran po drugom osnovu, adresu i 
poreski identifikacioni broj.
*Službeni glasnik RS, broj 61/2005
**Službeni glasnik RS, broj 52/2011
Član 59.
Utvrđivanje obaveze doprinosa za sveštenike i verske 
službenike, za domaće državljane zaposlene u inostranstvu i za inostrane 
penzionere vrši Poreska uprava rešenjem, na osnovu podataka o osiguranicima po 
tom osnovu koje joj dostavlja nadležna organizacija za obavezno socijalno 
osiguranje.
*Službeni glasnik RS, broj 5/2009
Član 59a
Doprinosi iz člana 58a ovog zakona plaćaju se u roku 
od 45 dana od dana početka tromesečja.
Do donošenja rešenja o utvrđivanju akontacije doprinosa 
za tekuću godinu, samostalni umetnici dužni su da plaćaju akontaciju u visini 
akontacije utvrđene rešenjem Poreske uprave za prethodnu godinu.
Razliku između uplaćenih akontacija doprinosa i iznosa 
konačne obaveze doprinosa utvrđene za prethodnu godinu rešenjem Poreske uprave, 
samostalni umetnici dužni su da plate u roku od 15 dana od dana dostavljanja 
prvostepenog rešenja o utvrđivanju konačne obaveze.
*Službeni glasnik RS, broj 61/2005
**Službeni glasnik RS, broj 62/2006
Član 60.
Doprinosi za preduzetnike iz člana 58. ovog zakona 
plaćaju se u roku koji je zakonom koji uređuje porez na dohodak građana utvrđen 
kao rok za plaćanje poreza po tom osnovu.
Doprinosi za poljoprivrednike iz člana 58. ovog zakona 
plaćaju se u roku od 45 dana od dana početka tromesečja.
Doprinosi iz čl. 53. i 59. ovog zakona plaćaju se do 
15. u mesecu za prethodni mesec.
Doprinosi iz člana 11. ovog zakona plaćaju se 
istovremeno sa isplatom ugovorene naknade, odnosno do petog u mesecu za 
prethodni mesec ako se ne ostvaruje ugovorena naknada.
*Službeni glasnik RS, broj 108/2013
Član 61.
Utvrđivanje obaveze doprinosa za lica koja su se uključila u 
obavezno socijalno osiguranje vrši nadležna organizacija za obavezno socijalno 
osiguranje, u skladu sa svojim aktom.
Član 62.
Strani državljani koji se nalaze na školovanju ili stručnom 
usavršavanju na teritoriji Republike dužni su da plate doprinos za zdravstveno 
osiguranje najkasnije do dana upisa školske godine, semestra, odnosno početka 
drugog oblika stručnog usavršavanja, za taj period.
Obrazovna ustanova kod koje se strani državljani nalaze na 
školovanju ili stručnom usavršavanju na teritoriji Republike ne može izvršiti upis 
tih lica na školovanje, overu semestra, odnosno odobriti drugi oblik stručnog 
usavršavanja ukoliko ne pruže dokaz da su platili doprinos za obavezno 
zdravstveno osiguranje.
Način plaćanja doprinosa iz stava 1. ovog člana utvrđuje 
organizacija za obavezno zdravstveno osiguranje svojim aktom.
Član 63.
Brisan je (vidi član 12. 
Zakona - 95/2018-256)
Član 63a
Za obveznike doprinosa kojima se obaveza plaćanja 
doprinosa utvrđuje ili se utvrđivala u prethodnom periodu rešenjem poreskog 
organa i kojima je organizacija za obavezno socijalno osiguranje utvrdila 
svojstvo osiguranika samostalnih delatnosti, odnosno poljoprivrednika, u slučaju 
kada doprinos nije utvrđen za raniji period, obavezu nastalu za taj period 
utvrđuje rešenjem poreski organ. 
Obaveza doprinosa iz stava 1. ovog člana utvrđuje se 
samo za doprinos za penzijsko i invalidsko osiguranje. 
Obaveza doprinosa iz st. 1. i 2. ovog člana utvrđuje 
se na najnižu mesečnu osnovicu doprinosa i po stopi doprinosa koja važi u 
momentu utvrđivanja obaveze, u skladu sa ovim zakonom.
*Službeni glasnik RS, broj 95/2018
Član 64.
Obveznici doprinosa ne mogu biti oslobođeni obaveze 
obračunavanja i plaćanja doprinosa.
Član 64a
Doprinos za penzijsko i invalidsko osiguranje i 
doprinos za zdravstveno osiguranje za samostalne umetnike iz člana 6. tačka 16) 
ovog zakona može plaćati jedinica lokalne samouprave, jedinica teritorijalne 
autonomije, Republika Srbija ili ustanova iz oblasti kulture čiji je osnivač 
jedinica lokalne samouprave, jedinica teritorijalne autonomije ili Republika 
Srbija.
Doprinos za penzijsko i invalidsko osiguranje i 
doprinos za zdravstveno osiguranje za sveštenike i verske službenike može plaćati 
jedinica lokalne samouprave, jedinica teritorijalne autonomije ili Republika 
Srbija.
*Službeni glasnik RS, broj 62/2006
Član 64b
Doprinos za obavezno zdravstveno osiguranje lica za 
koja se sredstva za uplatu doprinosa obezbeđuju u budžetu Republike obračunava 
se, utvrđuje i plaća saglasno zakonu koji uređuje sistem obaveznog zdravstvenog 
osiguranja i podzakonskim aktima za njegovo sprovođenje.
*Službeni glasnik RS, broj 5/2009
Član 65.
U pogledu utvrđivanja, naplate i povraćaja doprinosa, 
pravnih lekova, kamate, kaznenih odredbi i drugih pitanja koja nisu uređena ovim 
zakonom, izuzev odredaba koje se odnose na poreska oslobođenja, olakšice i otpis, 
primenjuju se odgovarajuće odredbe zakona koji uređuje porez na dohodak građana, 
odnosno zakona koji uređuje poreski postupak i poresku administraciju, ako ovim 
zakonom pojedina pitanja nisu drukčije uređena.
Član 65a
Dinarski iznos iz člana 13. stav 3. ovog zakona 
usklađuje se godišnjim indeksom potrošačkih cena u kalendarskoj godini koja 
prethodi godini u kojoj se usklađivanje vrši, prema podacima republičkog organa 
nadležnog za poslove statistike.
Usklađeni dinarski iznos iz stava 1. ovog člana 
objavljuje Vlada.
Usklađeni dinarski iznos iz stava 1. ovog člana 
primenjuje se od prvog dana narednog meseca po objavljivanju tog iznosa.
*Službeni glasnik RS, broj 47/2013
VIIIa Utvrđivanje i plaćanje doprinosa za preduzetnika 
koji ostvaruje ostale naknade po osnovu rođenja i nege deteta i posebne nege 
deteta
*Službeni glasnik RS, broj 113/2017
Član 65b
Za preduzetnika koji ostvaruje ostale naknade po 
osnovu rođenja i nege deteta i posebne nege deteta u skladu sa zakonom kojim se 
uređuje finansijska podrška porodici sa decom, ne plaćaju se doprinosi za 
obavezno socijalno osiguranje po tom osnovu za vreme ostvarivanja prava na tu 
naknadu.
Izuzetno od stava 1. ovog člana, za preduzetnika koji 
nastavlja da obavlja preduzetničku delatnost za vreme ostvarivanja prava na ostale 
naknade, osnovicu doprinosa čini lična zarada, odnosno oporeziva dobit, odnosno 
paušalno utvrđeni prihod.
Obveznik plaćanja doprinosa za vreme ostvarivanja prava 
na ostale naknade je preduzetnik iz stava 2. ovog člana.
*Službeni glasnik RS, broj 113/2017
Član 65v
Brisan je (vidi član 13. Zakona - 113/2017-190)
IX POVRAĆAJ VIŠE PLAĆENOG DOPRINOSA I PRESTANAК PLAĆANJA 
DOPRINOSA U TOКU TEКUĆE GODINE
Član 66.
Obveznik doprinosa koji je sam platio doprinose, odnosno 
kome je u njegovo ime i u njegovu korist plaćen doprinos iz osnovice koja prelazi 
iznos najviše godišnje osnovice za kalendarsku godinu ima pravo na povraćaj tako 
više plaćenog iznosa doprinosa.
Pravo na povraćaj više plaćenog iznosa doprinosa u smislu 
stava 1. ovog člana utvrđuje se rešenjem Poreske uprave, na zahtev obveznika 
doprinosa koji se podnosi na propisanom obrascu.
Član 67.
Obveznik doprinosa po osnovu ugovorene naknade, za koga 
doprinos obračunava, obustavlja i plaća isplatilac prihoda u skladu sa članom 57. 
stav 1. ovog zakona može u toku tekuće godine na propisanom obrascu podneti 
zahtev za prestanak obaveze plaćanja doprinosa po osnovu buduće ugovorene naknade 
u toj godini, kada osnovica doprinosa koji su plaćeni po osnovu ugovorene 
naknade zajedno sa osnovicama doprinosa koji su plaćeni po drugim osnovima 
dostigne iznos najviše godišnje osnovice doprinosa.
Brisani su raniji st. 2. i 3. (vidi član 14. Zakona - 
95/2018-256)
Rešenje o prestanku obaveze plaćanja doprinosa po osnovu 
buduće ugovorene naknade u toku tekuće godine donosi organizacija za obavezno 
socijalno osiguranje, u roku od 15 dana od dana podnošenja dokumentovanog zahteva 
obveznika.
*Službeni glasnik RS, broj 61/2005
**Službeni glasnik RS, broj 95/2018
Član 68.
Ministar nadležan za poslove finansija, ministar nadležan 
za poslove rada, zapošljavanja i socijalne politike i ministar nadležan za poslove 
zdravlja sporazumno bliže uređuju uslove, postupak i način za povraćaj više 
plaćenog doprinosa i prestanak obaveze plaćanja doprinosa po osnovu ugovorene 
naknade u toku tekuće godine.
X КONTROLA OBRAČUNAVANJA I PLAĆANJA DOPRINOSA
Član 69.
Кontrolu obračunavanja i plaćanja doprinosa vrši Poreska 
uprava, u skladu sa propisima koji uređuju poreski postupak i poresku 
administraciju.
Član 70.
Obveznik plaćanja doprinosa dužan je da o plaćenim 
doprinosima obaveštava Poresku upravu, saglasno zakonu koji uređuje poreski 
postupak i poresku administraciju, kao i nadležne organizacije obaveznog 
socijalnog osiguranja, saglasno propisima koji uređuju obavezno socijalno 
osiguranje.
Član 71.
Poreska uprava i organizacije obaveznog socijalnog 
osiguranja dužni su da međusobno razmenjuju podatke o obveznicima doprinosa, 
obveznicima obračunavanja i plaćanja doprinosa, osnovicama doprinosa, iznosima 
zaduženih i naplaćenih doprinosa, kao i druge službene podatke vezane za 
doprinose.
Poreska uprava dužna je da nadležnim organizacijama za 
obavezno socijalno osiguranje dostavlja obaveštenja, odnosno obrađene podatke o 
utvrđenim i naplaćenim doprinosima za osiguranike samostalne delatnosti i 
osiguranike poljoprivrednike, kvartalno, a najkasnije 30 dana od dana isteka 
kvartala.
XI КAZNENE ODREDBE
Član 72.
Prestao je da važi (vidi član 85. Zakona - 68/2014-3)
Član 72a
Prestao je da važi (vidi član 85. Zakona - 68/2014-3)
Član 72b
Prestao je da važi (vidi član 85. Zakona - 68/2014-3)
Član 73.
Prestao je da važi (vidi član 85. Zakona - 68/2014-3)
Član 74.
Prestao je da važi (vidi član 85. Zakona - 68/2014-3)
Član 74a
Prestao je da važi (vidi član 85. Zakona - 68/2014-3)
XII PRELAZNE I ZAVRŠNE ODREDBE
Član 75.
Doprinose za koje je obaveza plaćanja nastala, odnosno 
dospela do dana početka primene ovog zakona, obveznici plaćanja doprinosa su 
dužni da plate u skladu sa propisima koji su važili do dana početka primene ovog 
zakona.
Član 76.
Poslodavci koji su do dana početka primene ovog zakona 
izvršili isplatu dela zarade za prethodni mesec, a posle početka primene ovog 
zakona vrše isplatu drugog dela ili konačnu isplatu zarade za taj mesec, dužni 
su da obračun i plaćanje doprinosa kod te isplate izvrše u skladu sa ovim 
zakonom.
Član 77.
Danom početka primene ovog zakona prestaju da važe:
1) član 8. stav 1, član 151. tačka 2), član 160. stav 1. 
tačka 4), član 170, član 174. st. 1, 4. i 5, čl. 175. do 182, čl. 184. do 190, 
čl. 192. do 194, čl. 196. do 200, član 201. st. 1, 3, 4. i 6, čl. 202. i 203, 
član 205. i čl. 216. i 217. Zakona o penzijskom i invalidskom osiguranju 
("Službeni glasnik RS", broj 34/2003);
2) član 94. tač. 9) i 10), član 100. stav 1. tač. 5) i 6), 
čl. 108. do 108nj, član 108p st. 2. i 3. i čl. 108r, 108t, 125a i 125b Zakona o 
zdravstvenom osiguranju ("Službeni glasnik RS", br. 18/92, 26/93, 53/93, 67/93, 
48/94, 25/96, 46/98, 54/99, 29/2001, 18/2002 i 80/2002);
3) član 65. stav 1. tačka 4) i čl. 127. do 143. Zakona o 
zapošljavanju i osiguranju za slučaj nezaposlenosti ("Službeni glasnik RS", broj 
71/2003).
Član 78.
Ovaj zakon stupa na snagu osmog dana od dana objavljivanja u 
"Službenom glasniku Republike Srbije", a primenjuje se od 1. septembra 2004. 
godine.
ODREDBE КOJE NISU UNETE U “PREČIŠĆEN TEКST” ZAКONA
Zakon o izmenama i dopunama Zakona o doprinosima za 
obavezno socijalno osiguranje: "Službeni glasnik RS", broj 61/2005-57
Član 21.
Radi utvrđivanja mesečne akontacije doprinosa, za period od 
početka primene ovog zakona do kraja 2005. godine, samostalni umetnici dužni su 
da Poreskoj upravi dostave prijavu iz člana 13. ovog zakona (član 58a st. 4. i 
5), najkasnije u roku od mesec dana od dana stupanja na snagu ovog zakona.
Кonačna obaveza doprinosa za obveznike iz stava 1. ovog 
člana za 2005. godinu utvrdiće se u skladu sa ovim zakonom.
Za osiguranike iz člana 5. ovog zakona koji su svojstvo 
osiguranika stekli do dana stupanja na snagu ovog zakona, osnovica doprinosa 
opredeliće se u smislu tog člana i podaci o tome dostaviti nadležnoj 
organizacionoj jedinici Poreske uprave, najkasnije u roku od mesec dana od dana 
stupanja na snagu ovog zakona.
Član 22.
Ovaj zakon primenjivaće se počev od prvog dana narednog 
meseca od dana stupanja na snagu ovog zakona, osim čl. 2, 3, 6, 7, 9, 16, 18. i 
21. koji će se primenjivati od dana stupanja na snagu ovog zakona.
Član 23.
Ovaj zakon stupa na snagu osmog dana od dana objavljivanja u 
"Službenom glasniku Republike Srbije".
Zakon o izmenama i dopunama Zakona o doprinosima za 
obavezno socijalno osiguranje: "Službeni glasnik RS", broj 62/2006-9
Član 15.
Odredba člana 5. ovog zakona primenjivaće se počev od 1. 
februara 2007. godine.
Član 16.
Odredba člana 6. ovog zakona primenjivaće se na obračun i 
plaćanje doprinosa počev za 2007. godinu.
Član 17.
Povlasticu iz člana 8. ovog zakona može da ostvari 
poslodavac koji na dan 1. septembra 2006. godine ima najmanje isti broj 
zaposlenih kao i na dan stupanja na snagu ovog zakona.
Član 18.
Prvo usklađivanje dinarskih iznosa, saglasno članu 13. ovog 
zakona, izvršiće se u januaru 2008. godine.
Član 19.
Propisi za izvršavanje ovog zakona doneće se u roku od tri 
meseca od dana stupanja na snagu ovog zakona.
Član 20.
Ovaj zakon primenjivaće se od 1. januara 2007. godine, osim 
člana 1. stav 2, koji će se primenjivati od dana stupanja na snagu ovog zakona i 
odredaba čl. 4, 7. i 8, koje će se primenjivati od 1. septembra 2006. godine.
Član 21.
Ovaj zakon stupa na snagu osmog dana od dana objavljivanja u 
"Službenom glasniku Republike Srbije".
Zakon o izmenama i dopunama Zakona o doprinosima za 
obavezno socijalno osiguranje: "Službeni glasnik RS", broj 5/2009-44
Član 9.
Osnovicu doprinosa za obavezno zdravstveno osiguranje lica 
za koja se sredstva za uplatu doprinosa obezbeđuju u budžetu Republike, za 2009. 
godinu čini iznos od 10% prosečne mesečne zarade u Republici isplaćene po 
zaposlenom u 2008. godini, prema objavljenom podatku republičkog organa nadležnog 
za poslove statistike.
Član 10.
Ovaj zakon stupa na snagu osmog dana od dana objavljivanja u 
„Službenom glasniku Republike Srbije”.
Zakon o izmenama i dopunama Zakona o doprinosima za 
obavezno socijalno osiguranje: "Službeni glasnik RS", broj 52/2011-25
Član 15.
Odredba člana 6. ovog zakona primenjivaće se kod utvrđivanja 
osnovice doprinosa počev za 2012. godinu.
Član 16.
Ovaj zakon stupa na snagu osmog dana od dana objavljivanja u 
„Službenom glasniku Republike Srbije".
Zakon o izmenama i dopunama Zakona o doprinosima za 
obavezno socijalno osiguranje: "Službeni glasnik RS", broj 101/2011-265
Član 7.
Odredba člana 2. ovog zakona primenjivaće se kod utvrđivanja 
osnovice doprinosa počev za 2012. godinu.
Član 8.
Ovaj zakon stupa na snagu osmog dana od dana objavljivanja u 
„Službenom glasniku Republike Srbije”.
Zakon o izmenama i dopunama Zakona o doprinosima za obavezno 
socijalno osiguranje: "Službeni glasnik RS", broj 47/2013-16
Član 17.
Isplatioci koji su do dana početka primene ovog zakona 
izvršili isplatu dela zarade, odnosno plate i naknade zarade, odnosno plate 
obračunavaju i plaćaju doprinose za obavezno socijalno osiguranje u skladu sa 
Zakonom o doprinosima za obavezno socijalno osiguranje („Službeni glasnik RS”, 
br. 84/04, 61/05, 62/06, 5/09, 52/11 i 101/11) zaključno sa konačnom isplatom te 
zarade, odnosno plate i naknade zarade, odnosno plate.
Član 18.
Osnovica doprinosa za preduzetnike, odnosno 
poljoprivrednike koji su u skladu sa zakonom koji uređuje porez na dohodak 
građana obveznici poreza na prihode od samostalne delatnosti, a koji se u skladu 
sa zakonom koji uređuje porez na dohodak građana opredele da od 1. jula 2013. 
isplaćuju ličnu zaradu kao svoje mesečno lično primanje, je lična zarada.
Član 19.
Propisi za izvršavanje ovog zakona doneće se najkasnije u 
roku od mesec dana od dana stupanja na snagu ovog zakona.
Član 20.
Ovaj zakon stupa na snagu narednog dana od dana 
objavljivanja u „Službenom glasniku Republike Srbije”, a odredba člana 9. st. 2. 
do 4. ovog zakona primenjivaće se od 1. januara 2014. godine.
Zakon o izmenama i dopunama Zakona o doprinosima za 
obavezno socijalno osiguranje: "Službeni glasnik RS", broj 57/2014-3
Član 4.
Odredbe člana 1. ovog zakona primenjivaće se od 1. avgusta 
2014. godine, a odredbe čl. 2. i 3. ovog zakona primenjivaće se od 1. jula 2014. 
godine.
Član 5.
Poslodavac koji je do 1. jula 2014. godine stekao pravo na 
olakšicu iz čl. 45. i 45a Zakona o doprinosima za obavezno socijalno osiguranje 
(„Službeni glasnik RS”, br. 84/04, 61/05, 62/06, 5/09, 52/11, 101/11, 47/13 i 
108/13), olakšicu ostvaruje u skladu sa tim zakonom.
Član 6.
Ovaj zakon stupa na snagu narednog dana od dana 
objavljivanja u „Službenom glasniku Republike Srbije”.
Zakon o izmenama i dopunama Zakona o doprinosima za 
obavezno socijalno osiguranje: "Službeni glasnik RS", broj 112/2015-15
Član 6.
Poslodavac koji koristi olakšicu iz člana 45. Zakona o 
doprinosima za obavezno socijalno osiguranje („Službeni glasnik RS”, br. 84/04, 
61/05, 62/06, 5/09, 52/11, 101/11, 47/13, 108/13, 57/14 i 68/14 – dr. zakon), za 
određeno novozaposleno lice, nastavlja da koristi olakšicu u skladu sa članom 3. 
ovog zakona.
Poslodavac koji zasnuje radni odnos sa novozaposlenim 
licima od 1. januara 2016. godine, može da se opredeli da po osnovu radnog 
odnosa sa tim licima koristi olakšicu iz člana 3. ili iz člana 4. ovog zakona.
Član 7.
Ovaj zakon stupa na snagu 1. januara 2016. godine.
Zakon o izmenama i dopunama Zakona o doprinosima za obavezno 
socijalno osiguranje: "Službeni glasnik RS", broj 113/2017-190
Član 15.
Osnovica doprinosa iz čl. 4. i 6. ovog zakona, koju čini 35% prosečne 
mesečne zarade po zaposlenom u Republici isplaćene u periodu od decembra 2016. 
godine zaključno sa novembrom 2017. godine, odnosno koju čini petostruki iznos 
prosečne mesečne zarade po zaposlenom za navedeni period, primenjivaće se od 
prvog narednog dana od dana objavljivanja iznosa osnovice u „Službenom glasniku 
Republike Srbije”.
Iznos osnovica doprinosa iz stava 1. ovog člana objavljuje ministar 
nadležan za poslove finansija.
Član 16.
Oslobođenje iz člana 10. ovog zakona primenjivaće se od 1. oktobra 
2018. godine.
Član 17.
Odredbe čl. 12. i 13. ovog zakona koje se odnose na utvrđivanje i 
plaćanje doprinosa za preduzetnika koji ostvaruje ostale naknade po osnovu rođenja 
i nege deteta i posebne nege deteta, primenjivaće se od 1. jula 2018. godine.
Član 18.
Ovaj zakon stupa na snagu 1. januara 2018. godine.
Zakon o izmenama i dopunama Zakona o doprinosima za obavezno 
socijalno osiguranje: "Službeni glasnik RS", broj 95/2018-256
Član 15.
Odredbe čl. 2, 10. i 11. ovog zakona 
primenjivaće se počev od 1. januara 2019. godine.
Član 16.
Osnovice iz čl. 5, 6, 8, 9. i 14. ovog zakona 
primenjivaće se od 1. januara 2019. godine. 
Član 17.
Odredba člana 12. ovog zakona primenjivaće se 
počev od 1. januara 2020. godine.
Član 18.
Obvezniku doprinosa iz člana 13. ovog zakona 
kome do dana stupanja na snagu ovog zakona doprinos nije utvrđen za raniji 
period, poreski organ utvrđuje obavezu saglasno odredbama tog člana ovog zakona.

Postupke utvrđivanja doprinosa koje je do dana 
stupanja na snagu ovog zakona započela organizacija za obavezno socijalno 
osiguranje, okončaće ta organizacija po propisima koji su važili do dana stupanja 
na snagu ovog zakona.
Član 19.
Osnovica doprinosa za obavezno zdravstveno 
osiguranje iz člana 35b Zakona o doprinosima za obavezno socijalno osiguranje 
(„Službeni glasnik RS”, br. 84/04, 61/05, 62/06, 5/09, 52/11, 101/11, 47/13, 
108/13, 57/14, 68/14 – dr. zakon, 112/15 i 113/17), u delu koji se odnosi na 
lica za koja se ostvaruje oslobođenje iz člana 45g tog zakona, primenjuje se do 
isteka perioda za koji poslodavac ostvaruje to oslobođenje.
Član 20.
Odredbe člana 43. Zakona o doprinosima za 
obavezno socijalno osiguranje („Službeni glasnik RS”, br. 84/04, 61/05, 62/06, 
5/09, 52/11, 101/11, 47/13, 108/13, 57/14, 68/14 – dr. zakon, 112/15 i 113/17), 
primenjivaće se kod utvrđivanja najviše godišnje osnovice doprinosa za 2018. 
godinu. 
Član 21.
Poslodavac koji je do dana stupanja na snagu 
ovog zakona stekao pravo na oslobođenje iz člana 45g Zakona o doprinosima za 
obavezno socijalno osiguranje („Službeni glasnik RS”, br. 84/04, 61/05, 62/06, 
5/09, 52/11, 101/11, 47/13, 108/13, 57/14, 68/14 – dr. zakon, 112/15 i 113/17), 
nastavlja da koristi oslobođenje u skladu sa tim zakonom.
Oslobođenje iz stava 1. ovog člana poslodavac 
može da koristi za ona lica za koja je stekao to pravo do dana stupanja na snagu 
ovog zakona.
Član 22.
Ovaj zakon stupa na snagu osmog dana od dana 
objavljivanja u „Službenom glasniku Republike Srbije”.
Zakon o izmenama i dopunama Zakona o doprinosima za obavezno 
socijalno osiguranje: "Službeni glasnik RS", broj 86/2019-3
Član 7.
Odredbe ovog zakona primenjivaće se od 1. 
januara 2020. godine, osim odredaba člana 1. i člana 6. u delu koji se odnosi na 
oslobođenje od plaćanja doprinosa po osnovu zarade kod poslodavca koji obavlja 
inovacionu delatnost, koje će se primenjivati od 1. marta 2020. godine.
Član 8.
Propisi za izvršavanje ovog zakona doneće se u 
roku od 120 dana od dana stupanja na snagu ovog zakona.
Član 9.
Ovaj zakon stupa na snagu osmog dana od dana 
objavljivanja u „Službenom glasniku Republike Srbije”.




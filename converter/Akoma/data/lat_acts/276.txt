


	
	Zakon


	
	ZAКON
	o regulisanju odnosa Republike Srbije i dužnika – korisnika javnih sredstava, za preuzete obaveze po inostranim kreditima, odnosno zajmovima
	
	"Službeni glasnik RS", broj 88 od 24. 
	novembra 2011.
	
	
	Član 1.
	Ovim zakonom uređuju se odnosi Republike Srbije i dužnika – pravnih lica, odnosno njihovih pravnih sledbenika koji su korisnici javnih sredstava, po osnovu preuzetih inostranih kredita, odnosno zajmova. 
	
	Dužnici iz stava 1. ovog člana stupili su u obavezu prema Republici Srbiji po osnovu korišćenih kredita, odnosno zajmova Međunarodne banke za obnovu i razvoj, iz sredstava Pariskog i Londonskog kluba, Evropske investicione banke, Banke za razvoj Saveta Evrope i drugih inostranih poverilaca, a prema kojima je obavezu preuzela Republika Srbija.
	
	Član 2.
	Dužnici – pravna lica, odnosno njihovi pravni sledbenici iz člana 1. ovog zakona sa sedištem na teritoriji Republike Srbije, oslobađaju se obaveza prema Republici Srbiji po osnovu kredita, odnosno zajmova iz člana 1. ovog zakona, sa stanjem na dan 31. maj 2011. godine, i to:
	1) Akcionarsko društvo „Železnice Srbije” Beograd, u ukupnom iznosu od 181.802.993,49 evra i 15.146.505,81 američkih dolara;
	2) Javno preduzeće „Putevi Srbije” Beograd, u ukupnom iznosu od 43.337.755,36 američkih dolara i 464.844.094,23 evra;
	3) Кlinički centar Srbije, u ukupnom iznosu od 3.173.106,19 evra;
	4) Кliničko-bolnički centar „Zemun”, u ukupnom iznosu od 1.902.789,79 evra;
	5) Savezna javna ustanova Radio-Jugoslavija, u ukupnom iznosu od 3.130.191,85 evra i 627.341,10 švajcarskih franaka;
	6) Fond za razvoj Republike Srbije, u ukupnom iznosu od 320.943,28 američkih dolara;
	7) Univerzitet u Novom Sadu – Građevinski fakultet Subotica, u ukupnom iznosu od 235.243,06 američkih dolara. 
	
	
	Član 3.
	Oslobađanje od obaveza iz člana 2. ovog zakona odnosi se i na kamate koje je Republika Srbija platila ili će platiti inostranim poveriocima, kao i na ostale troškove zajma. 
	
	
	Član 4.
	Ovaj zakon stupa na snagu osmog dana od dana objavljivanja u „Službenom glasniku Republike Srbije”.









ZAКON

o zaduženju


Srbije i


Crne


Gore kod


Evropske 
investicione banke (Projekat 
modernizacije aerodroma 

Crne


Gore)

"Službeni
list SCG", broj 14 od 26. marta 2004.





Član 1.

Srbija i Crna Gora zadužiće se u iznosu od
12 miliona evra u svoje
ime, a za račun države članice Republike Crne Gore, kod Evropske
investicione banke, za finansiranje Projekta modernizacije aerodroma Crne Gore.



Član 2.

Zaduženje iz člana 1. ovog zakona izvršiće
se na osnovu Ugovora o
finansiranju između Srbije i Crne Gore i Evropske investicione banke (Projekat
modernizacije aerodroma Crne 
Gore)
zaključenog 27. februara 2004. godine između Srbije i Crne Gore, kao
zajmoprimca i Evropske investicione banke, kao 
zajmodavca.



Član 3.

Sredstvima ovog zajma finansiraće se
sledeće komponente Projekta
modernizacije aerodroma Crne Gore:

– izgradnja novog putničkog terminala u
Podgorici i rekonstrukcija pratećih
objekata i sistema (bezbednosna oprema, spasilačka i protivpožarna oprema, zgrade,
prilazni putevi i parking
za vozila);

– proširenje postojećeg terminala u Tivtu i
rekonstrukcija pratećih
sistema (bezbednosna oprema, spasilačka i protivpožarna oprema, zgrade i
prilazni putevi i parking za vozila);

– projektovanje i konsultantske usluge.



Član 4.

Кorisnik zajma je Republika Crna Gora, a
organizator J.P. 
"Aerodromi
Crne Gore".

Radi korišćenja sredstava iz člana 1. ovog
zakona, korisnik zajma
će otvoriti poseban račun kod "Crnogorske komercijalne banke" na teritoriji 
Republike Crne Gore, "EIB Airports Modernisation Loan", na kome se sredstva
iskazuju u evrima, sa isključivom 
namenom
korišćenja sredstava za finansiranje dela Projekta 
modernizacije aerodroma Crne Gore.



Član 5.

Republika Crna Gora se obavezuje da, u roku
od 30 dana od dana stupanja
na snagu ovog zakona, izda Srbiji i Crnoj Gori kontragaranciju za uredno obezbeđenje
sredstava za izmirenje dospelih 
obaveza
predviđenih Ugovorom iz člana 2. ovog zakona.

Кontragarancijom se Republika Crna Gora
obavezuje da u svakoj godini
obezbeđuje sredstva u godišnjem budžetu za izmirivanje obaveza po osnovu
Ugovora o finansiranju iz člana 2. ovog zakona koje dospevaju u toj godini.

Sredstva iz stava 2. ovog člana Republika
Crna Gora u predviđenom roku
prenosi na poseban račun Srbije i Crne Gore otvoren kod Narodne banke
Srbije, sa isključivom namenom 
otplate
zajma iz člana 2. ovog zakona.



Član 6.

Narodna banka Srbije naplaćuje od Republike
Crne Gore troškove
za transfer sredstava za otplatu obaveza Evropskoj investicionoj banci,
kao proviziju za usluge koje pruža u smislu ovog zakona.



Član 7.

Ovaj zakon stupa na snagu narednog dana od
dana objavljivanja u
"Službenom listu SCG".




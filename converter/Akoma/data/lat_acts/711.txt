



Redakcijski prečišćen tekst






ZAКON

o „Partizanskoj 
spomenici 1941”



„Službeni list FNRJ”, br. 43 od 28. 

maja 1946, 99 od 10. 

decembra 1946. (obavavezno tumačenje), 11 od 1. 

marta 1951 (dr. zakon), 46 od 17. 

oktobra 1951. (dr. zakon), 15 od 4. 

aprila 1956. (dr. zakon), 44 od 23. 

oktobra 1957.





Član 1.

„Partizanska spomenica 1941” je znak državnog priznanja organizatorima narodnog ustanka i prvoborcima narodno-oslobodilačke borbe za velike zasluge stečene na delu oslobođenja naših naroda.



Član 2.

„Partizanska spomenica 1941” sastoji se iz dve petokrake zvezde, čiji se kraci međusobno ukrštaju. Manja petokraka zvezda je pozlaćena, sa glatkim površinama i ispupčenim rubom. Na donjem kraju stoji „1941”. Veća petokraka zvezda je od srebra i njeni kraci su u obliku zrakova, koji polaze od centra zvezde, a nalaze se između krakova manje zvezde. Na ovoj zvezdi se nalazi figura borca u platiniranom srebru. Borac u snažnom pokretu drži u levoj ruci zastavu, a desnom rukom poziva narod na borbu. Veličina spomenice je 49 mm u prečniku.



Član 3.

Pravo na dobijanje i nošenje „Partizanska spomenica 1941” imaju svi oni:

a) koji su u partizanske odrede stupili 1941. godine i nalazili se neprekidno u redovima Narodno-oslobodilačke vojske i partiznaskih odreda Jugoslavije, odnosno Jugoslovenske armije do svršetka rata;

b) koji su 1941. godine stupili u partizanske odrede a docnije su po zadatku dobienom od rukovodstva narodno-oslobodilačkog pokreta upućeni na dužnost van vojske, na oslobođenu ili okupiranu teritoriju, gde su neprekidno aktivno i organizovano radili za narodno-oslobodilački pokret, bilo da su docnije opet stupili u redove Jugoslovenske armije ili su ostali stalno izvan vojske do svršetka rata;

v) koji su 1941. godine dobili specijalne zadatke za rad u pozadini neprijatelja i vršeći te zadatke ostali u pozadini neprijatelja u aktivnom i organizovanom radu do svršetka rata ili stupili u redove Jugoslovenske armije;

g) navedeni u tač. a) b) i v) ovog člana koji su boreći se ili izvršavajući zadatke bili uhapšeni ili internirani bez svoje volje i krivice i u nemogućnosti da to na ma koji način izbegnu, pa su u zatvoru ili internaciji aktivno nastavili borbu, posle čega su ponovno stupili u redove Jugoslovenske armije ili su po zadatku dobivenom od rukovodstva narodno-oslobodilačkog pokreta nastavili aktivno i organizovano rad izvan vojske do svršetka rata.



Član 4.

Nemaju pravo na „Partizansku spomenicu 1941” oni

a) koji su prekidali narodno-oslobodilačku borbu svojevoljnim napuštanjem partizanskih odreda, Narodno-oslobodilačke vojske i partizanskih odreda Jugoslavije, odnosno Jugoslovenske armije, bilo da su se vratili kućama, dezertirali ili se predali neprijatelju, bez obzira što su stupili u partizanske odrede 1941. godine;

b) koji su svojom krivicom zarobljeni ili se nedostojno držali u zatvoru, internaciji i pred neprijateljem uopšte, bez obzira što su pre toga ili docnije stupili u jedinice Jugoslovenske armije ili aktivno radili za narodno-oslobodilački pokret.



Član 5.

Prestao je da važi (vidi član 18. Zakona – 15/1956–233).



Član 6.

„Partizanska spomenica 1941” opisana u članu 2. ovog zakona zamenjuje dosadašnju spomenicu istog imena.

Ministarstvo narodne odbrane prilikom zamene izvršiće i reviziju svih dosada izdatih spomenica saobrazno odredbama ovog zakona.



Član 7.

„Partizansku spomenicu 1941” dodeljuje Ministar narodne odbrane.

Ministar narodne odbrane izdavaće svakom nosiocu „Partizanske spomenice 1941” knjižicu sa ličnom fotografijom, kao dokaz o pravu na njeno nošenje.

Zahtevi za dodeljivanje „Partizanske spomenice 1941” mogu se podneti do 31. decembra 1957. godine zaključno.*

Zahtevi se podnose Državnom sekretarijatu za poslove narodne odbrane.* 




*Službeni list FNRJ, broj 44/1957



Član 8.

Кo neovlašćeno nosi „Partizansku spomenicu 1941”, kazniće se novčanom kaznom do 5.000

dinara ili zatvorom do petnaest dana.* 




*Službeni list FNRJ, broj 46/1951


NAPOMENA IZDAVAČA: 
Visina novčane kazne nije usklađivana posle uvođenja novog dinara.



Član 9.

Ovlašćuje se Ministar narodne odbrane da donese bliže odredbe za izvršenje ovog zakona.



Član 10.

Ovaj zakon stupa na snagu osmog dana po objavljivanju u „Službenom listu Federativne Narodne Republike Jugoslavije”. 








ODREDBE КOJE NISU UNETE U „PREČIŠĆEN TEКST“ ZAКONA



Obavezno tumačenje čl. 5. tač. a) Zakona o „Partizanskoj spomenici 1941“: „Službeni list FNRJ“, broj 99/1946-1273



Tač. a) čl. 5. Zakona o „Partizanskoj spomenici 1941“ („Službeni list FNRJ“ br. 43 od 26. maja 1946. godine) daje nosiocu „Partizanske spomenice 1941“ i pravo na dobijanje besplatnih lekova u državnim apotekama na osnovu recepata koje po konstatovanoj bolesti izdaju lekari nadležnih državnih zdravstvenih ustanova.










	Redakcijski prečišćen tekst







ZAКON


o Vojnobezbednosnoj agenciji i Vojnoobaveštajnoj
agenciji



„Službeni glasnik RS“, br. 88 od 28. oktobra
2009, 
55 od 1. juna 2012
- US, 
17 od 21. februara 2013.








I. OSNOVNE ODREDBE





Član 1. 


Ovim
zakonom uređuju se nadležnosti, poslovi, zadaci, ovlašćenja, nadzor i kontrola Vojnobezbednosne
agencije (u daljem tekstu: VBA) i Vojnoobaveštajne agencije 


(u
daljem tekstu: VOA), saradnja kao i druga pitanja od značaja za njihov rad. 






Član 2.


VBA
i VOA su organi uprave u sastavu Ministarstva odbrane koji obavljaju bezbednosno-obaveštajne
poslove od značaja za odbranu i deo su jedinstvenog bezbednosno-obaveštajnog sistema
Republike Srbije.





Član 3.


U
obavljanju poslova iz svoje nadležnosti, VBA i VOA su samostalne.


VBA
i VOA međusobno sarađuju i razmenjuju podatke. 


Način
i sadržaj međusobne saradnje i razmene podataka iz stava 2. ovog člana uređuje ministar
odbrane.


VBA
i VOA sarađuju i razmenjuju podatke sa nadležnim organima, organizacijama, službama
i telima Republike Srbije, kao i sa službama bezbednosti drugih država i međunarodnih
organizacija, u skladu sa Ustavom, zakonom, drugim propisima i opštim aktima, utvrđenom
bezbednosno-obaveštajnom politikom Republike Srbije i potvrđenim međunarodnim ugovorima.


U
svom radu, VBA i VOA su politički, ideološki i interesno neutralne.





Član 4.


VBA
i VOA imaju status pravnog lica.


VBA
i VOA imaju svoje znakove, simbole i druga obeležja i oznake. 


Vlada
uređuje izgled i način korišćenja znakova, simbola i drugih obeležja i oznaka iz
stava 2. ovog člana, na predlog ministra odbrane.





II. NADLEŽNOSTI, POSLOVI, ZADACI I OVLAŠĆENJA
VBA





1. Nadležnosti VBA





Član 5. 


VBA
je nadležna za bezbednosnu i kontraobaveštajnu zaštitu Ministarstva odbrane i Vojske
Srbije u okviru koje obavlja bezbednosne*, kontraobaveštajne i ostale poslove
i zadatke od značaja za odbranu Republike Srbije, u skladu sa zakonom i propisima
donetim na osnovu zakona.



*Službeni 
glasnik RS, broj 17/2013





2. Poslovi i zadaci VBA





Član 6.
U okviru bezbednosne zaštite Ministarstva odbrane i 
Vojske Srbije, poslovi koje VBA obavlja su:* 
1) bezbednosna zaštita snaga, objekata, sredstava i 
aktivnosti;*
2) bezbednosna zaštita tajnih podataka;*
3) personalna bezbednost (bezbednosna provera lica i 
izdavanje bezbednosnih sertifikata za lica kojima je pristup tajnim podacima 
potreban radi obavljanja funkcije ili radnih dužnosti u VBA i VOA);*
4) industrijska bezbednost;*
5) bezbednosna zaštita 
informaciono-telekomunikacionih sistema i kriptozaštite;*
6) bezbednosna zaštita drugih subjekata sistema 
odbrane;*
7) ostali poslovi i zadaci bezbednosne zaštite.*
U okviru kontraobaveštajne zaštite, VBA:*
1) otkriva, prati i onemogućava obaveštajno 
delovanje, subverzivne i druge aktivnosti stranih država, stranih organizacija, 
grupa ili lica usmerenih protiv Ministarstva odbrane i Vojske Srbije;*
2) otkriva, prati i onemogućava unutrašnji i 
međunarodni terorizam, ekstremizam i druge oblike organizovanog nasilja usmerenih 
protiv Ministarstva odbrane i Vojske Srbije;*
3) otkriva, istražuje i prikuplja dokaze za krivična 
dela protiv ustavnog uređenja i bezbednosti Republike Srbije, krivična dela 
protiv čovečnosti i drugih dobara zaštićenih međunarodnim pravom, krivična dela 
organizovanog kriminala, krivično delo pranje novca, kao i krivična dela 
korupcije (zloupotreba službenog položaja, trgovina uticajem, primanje mita i 
davanje mita) i ako nisu rezultat delovanja organizovane kriminalne grupe, unutar 
Ministarstva odbrane i Vojske Srbije;*
4) otkriva, istražuje i prikuplja dokaze za krivična 
dela kojima se ugrožavaju tajni podaci i krivična dela protiv bezbednosti 
računarskih podataka, propisana Кrivičnim zakonikom, zakonom kojim se uređuje 
tajnost podataka, kao i drugim zakonima kada su navedena krivična dela usmerena 
protiv Ministarstva odbrane i Vojske Srbije;*
5) planira, organizuje i sprovodi kontraobaveštajnu 
zaštitu lica, objekata, aktivnosti i tajnih podataka Ministarstva odbrane i 
Vojske Srbije;*
6) prikuplja, analizira, obrađuje i procenjuje 
kontraobaveštajne podatke iz svoje nadležnosti;*
7) obavlja i druge kontraobaveštajne poslove i 
zadatke.*


Ako
su aktivnosti i dela iz stava 2. tač. 1), 2), 3) i 4) ovog člana usmerena prema
Ministarstvu odbrane i Vojsci Srbije od lica koja nisu pripadnici Vojske Srbije
i zaposleni u Ministarstvu odbrane, VBA svoje aktivnosti i mere na planu njihovog
otkrivanja, praćenja i onemogućavanja, odnosno istraživanja i dokumentovanja preduzima
uz obaveznu saradnju sa Bezbednosno-informativnom agencijom ili policijom, sa kojima
zajedno utvrđuje način daljeg postupanja.


Pored
poslova iz st.1. i 2. ovog člana, VBA:


1)
planira, organizuje i sprovodi unutrašnju kontrolu rada pripadnika VBA;


2)
planira školovanje i organizuje specijalističke kurseve i centre za obuku svojih
pripadnika, vrši naučna istraživanja, formira arhive i objavljuje sopstvena izdanja;



3)
sarađuje i razmenjuje podatke sa službama, organizacijama i institucijama koje se
bave poslovima bezbednosti, kao i sa bezbednosnim službama drugih zemalja;


4)
obrađuje, proverava, sređuje, procenjuje i štiti prikupljene podatke i informacije
od neovlašćenog otkrivanja, davanja, menjanja, korišćenja, gubitka ili uništavanja;


5)
obezbeđuje i štiti svoje snage, pripadnike i objekte od protivpravnih radnji i pretnji;


6)
štiti opremu i sredstva koja koristi u radu od neovlašćenog pristupa;


7)
obavlja bezbednosnu proveru kandidata za prijem u radni odnos u Ministarstvo odbrane
i na službu u Vojsku Srbije, kao i drugih lica koja su od značaja za obavljanje poslova
iz člana 5. ovog zakona u saradnji sa Bezbednosno-informativnom agencijom i policijom;


8)
planira opremanje i vrši nabavku stvari za svoje potrebe;


9)
obavlja i druge poslove iz svoje nadležnosti. 

Način obavljanja bezbednosne provere iz stava 4. tačka 7) ovog člana uređuje 
ministar odbrane, u skladu sa zakonom.*



*Službeni 
glasnik RS, broj 17/2013




3. Ovlašćenja VBA





Prikupljanje podataka





Član 7.


VBA
je u okviru svojih nadležnosti ovlašćena da prikuplja podatke:


1)
iz javnih izvora; 


2)
od fizičkih i pravnih lica; 


3)
od državnih organa, organizacija i službi, kao i od imalaca javnih ovlašćenja.





Član 8.


VBA
je ovlašćena da prikuplja podatke od fizičkih lica samo uz njihov prethodni pristanak.



Uz
pisani pristanak fizičkog lica sa kojim se razgovor obavlja, razgovor se može zvučno
i vizuelno zabeležiti. Fizičko lice potpisom na zapisnik overava dobrovoljnost razgovora
i istinitost i potpunost snimljenog razgovora.


Ovlašćeno
službeno lice VBA dužno je da, pre prikupljanja podataka od fizičkog lica, tom licu
pokaže službenu legitimaciju sa značkom i upozori ga da je dužno da čuva kao tajnu
sva saznanja o predmetu interesovanja VBA.


Član 8a*
VBA može prikupljati podatke od lica sa kojima je 
uspostavljena tajna saradnja.*


*Službeni glasnik RS, 
broj 17/2013

Član 8b*
VBA i Vojska Srbije međusobno sarađuju i razmenjuju 
podatke.*


*Službeni glasnik RS, 
broj 17/2013

Član 8v*
VBA prikuplja obaveštenja, radi obavljanja poslova iz 
svoje nadležnosti, od zaposlenih u Ministarstvu odbrane i pripadnika Vojske 
Srbije i ostvaruje uvid u dokumentaciju i podatke Ministarstva odbrane i Vojske 
Srbije.*



*Službeni 
glasnik RS, broj 17/2013





Član 9.


Državni
organi, organizacije i službe, organi autonomnih pokrajina, jedinice lokalne samouprave,
organizacije koje vrše javna ovlašćenja * i pravna lica dužni su da
ovlašćenim službenim licima VBA omoguće uvid u registre, zbirke podataka, elektronske
baze podataka i drugu službenu dokumentaciju kao i pristup 
drugim podacima od značaja za primenu ovlašćenja VBA*, osim službi bezbednosti i policije
sa kojima se razmena podataka vrši u skladu sa zakonima kojima su uređene službe
bezbednosti i policija.

Ako podaci iz registra i drugih zbirki podataka predstavljaju tajni podatak, 
subjekti iz stava 1. ovog člana, osim službi bezbednosti i policije, dužni su da 
omoguće VBA uvid u ove registre i zbirke podataka, u skladu sa zakonom kojim se 
uređuje tajnost podataka.*

Rukovodioci i zaposleni u državnim organima, organizacijama i službama, 
organima autonomnih pokrajina, jedinicama lokalne samouprave, organizacijama 
koje vrše javna ovlašćenja, pravnim licima i pripadnici Vojske Srbije, dužni su 
da kao tajni podatak čuvaju sva saznanja o predmetu interesovanja VBA.*


Nezavisno
od odredaba iz st. 1. i 2. ovog člana, VBA ostvaruje saradnju i razmenjuje podatke
sa Bezbednosno-informativnom agencijom i policijom u skladu sa odredbama zakona
kojima su uređene službe bezbednosti i policija.



*Službeni 
glasnik RS, broj 17/2013





Član 10.


VBA
je ovlašćena da, u okviru svoje nadležnosti, tajno prikuplja podatke primenom posebnih
postupaka i mera.





Član 11.


VBA
je ovlašćena da prikuplja podatke primenom posebnih postupaka i mera kada se podaci
ne mogu prikupiti na drugi način ili je njihovo prikupljanje u vezi sa nesrazmernim
rizikom po život i zdravlje ljudi i imovinu, odnosno sa nesrazmernim troškovima.


VBA
prikupljanje podataka primenom posebnih postupaka i mera vrši prevashodno u preventivne
svrhe, odnosno sa ciljem da se preduprede pretnje koje su usmerene prema Ministarstvu
odbrane i Vojsci Srbije. Podaci koji su prikupljeni primenom 
posebnih postupaka i mera u preventivne svrhe ne mogu se koristiti kao dokaz u 
krivičnom postupku.*


U
slučaju da postoji mogućnost izbora između više posebnih postupaka i mera, primeniće
se mera kojom se manje zadire u Ustavom zajemčena ljudska prava i slobode. 




*Službeni 
glasnik RS, broj 17/2013





Član 12.
Posebni postupci i mere tajnog prikupljanja podataka 
iz nadležnosti VBA (u daljem tekstu: posebni postupci i mere) su:*
1) operativni prodor u organizacije, grupe i 
institucije;*
2) tajno pribavljanje i otkup dokumenata i predmeta;*
3) tajni uvid u evidencije podataka, u skladu sa 
zakonom;*
4) tajno praćenje i nadzor lica na otvorenom prostoru 
i javnim mestima uz korišćenje tehničkih sredstava;*
5) tajni elektronski nadzor telekomunikacija i 
informacionih sistema radi prikupljanja zadržanih podataka o telekomunikacionom 
saobraćaju, bez uvida u njihov sadržaj;*
6) tajno snimanje i dokumentovanje razgovora na 
otvorenom i u zatvorenom prostoru uz korišćenje tehničkih sredstava;*
7) tajni nadzor sadržine pisama i drugih sredstava 
komuniciranja, uključujući i tajni elektronski nadzor sadržaja telekomunikacija i 
informacionih sistema;*
8) tajni nadzor i snimanje unutrašnjosti objekata, 
zatvorenih prostora i predmeta.*


Primenu
posebnih postupaka i mera iz stava 1. ovog člana uređuje ministar odbrane, na predlog
direktora VBA, uz mišljenje Saveta za nacionalnu bezbednost. 


Ako
se mišljenje iz stava 2. ovog člana ne dostavi u roku od 30 dana od dana prijema podnetog
zahteva, smatraće se da je mišljenje pozitivno.



*Službeni 
glasnik RS, broj 17/2013





Član 13.*
Posebni postupci i mere iz člana 
12. tač. 1) do 4) ovog zakona preduzimaju se na osnovu pisanog i obrazloženog 
naloga direktora VBA ili ovlašćenog službenog lica VBA koje on ovlasti.*
O izdatim nalozima iz stava 1. 
ovog člana vodi se evidencija.*


*Službeni glasnik RS, 
broj 17/2013

Član 13a*
Poseban postupak i mera iz člana 
12. stav 1. tačka 5) ovog zakona preduzima se na osnovu obrazložene odluke 
nadležnog višeg suda.*
Za donošenje odluke iz stava 1. 
ovog člana nadležan je viši sud u sedištu apelacionog suda za područje 
apelacionog suda na čijem području se priprema ili je preduzeta radnja čije je 
otkrivanje, praćenje i onemogućavanje u nadležnosti VBA.*
Predsednik Višeg suda određuje 
sudije ovlašćene za donošenje odluke iz stava 1. ovog člana.*
Pisani predlog za primenu 
posebnog postupka i mere iz člana 12. stav 1. tačka 5) ovog zakona direktor VBA 
ili ovlašćeno službeno lice VBA koje on ovlasti podnosi nadležnom Višem sudu.*
Sudija iz stava 3. ovog člana bez 
odlaganja, a najkasnije u roku od osam sati, donosi odluku za primenu posebnog 
postupka i mere iz člana 12. stav 1. tačka 5) ovog zakona i dostavlja je VBA.*
Predlog iz stava 4. ovog člana, 
odnosno odluka iz stava 1. ovog člana sadrži naziv posebnog postupka i mere iz 
člana 12. stav 1. tačka 5) ovog zakona, podatke o licu, grupi i organizaciji 
prema kojima će se primenjivati poseban postupak i mera, razloge zbog kojih se 
poseban postupak i mera sprovodi, kao i mesto i rok trajanja primene.*
Nakon dobijanja odluke suda, 
direktor VBA ili ovlašćeno službeno lice VBA koje on ovlasti izdaje nalog za 
primenu posebnog postupka i mere.*
Predlog, odluka i nalog za 
primenu posebnog postupka i mere predstavljaju tajnu. Službena i druga lica koja 
učestvuju u postupku odlučivanja i preduzimanja posebnog postupka i mere dužna su 
da čuvaju kao tajnu sve podatke koje su pri tome saznala.*


*Službeni glasnik RS, 
broj 17/2013





Član 14.* 
Posebni postupci i mere iz člana 
12. tač. 6) do 8) ovog zakona preduzimaju se na osnovu pisane i obrazložene 
odluke Vrhovnog kasacionog suda.*
Predsednik Vrhovnog kasacionog 
suda određuje sudije ovlašćene za donošenje odluke iz stava 1. ovog člana.*
Pisani predlog za primenu 
posebnih postupaka i mera iz člana 12. tač. 6) do 8) ovog zakona direktor VBA 
podnosi Vrhovnom kasacionom sudu.*
Sudija iz stava 2. ovog člana bez 
odlaganja, a najkasnije u roku od 24 sata od prijema pisanog predloga, donosi 
odluku povodom predloga za primenu posebnih postupaka i mera i dostavlja je VBA.*
Nakon dobijanja odluke suda o 
primeni posebnog postupka i mere, direktor VBA izdaje nalog za primenu posebnog 
postupka i mere.*
Odluka iz stava 1, predlog iz 
stava 3. i nalog iz stava 5. ovog člana, sadrže naziv posebnog postupka i mere 
koje će se primenjivati, podatke o licu, grupi i organizaciji prema kojima će se 
primenjivati poseban postupak i mera, razloge zbog kojih se poseban postupak i 
mera sprovode, kao i mesto i rok trajanja primene.*
Predlog, odluka i nalog za 
primenu posebnog postupka i mere iz stava 6. ovog člana predstavljaju tajnu. 
Službena i druga lica koja učestvuju u postupku odlučivanja i preduzimanja 
posebnog postupka i mere dužna su da čuvaju kao tajnu sve podatke koje su pri 
tome saznala.*


*Službeni glasnik RS, 
broj 17/2013





Član 15.*
Кada razlozi hitnosti to 
zahtevaju, a posebno u slučajevima unutrašnjeg i međunarodnog terorizma, direktor 
VBA može da naloži početak primene posebnog postupka i mere iz člana 12. tačka 
5) ovog zakona uz prethodno pribavljenu saglasnost nadležnog sudije iz člana 13a 
stav 3. ovog zakona i posebnih postupaka i mera iz člana 12. tač. 6) do 8) ovog 
zakona uz prethodno pribavljenu saglasnost nadležnog sudije iz člana 14. stav 2. 
ovog zakona.*
Sudija iz stava 1. ovog člana, na 
osnovu podnetog predloga za primenu posebnih postupaka i mera, donosi odluku o 
nastavku primene odgovarajućih mera, odnosno njihovoj obustavi u roku od 24 sata 
od početka njihove primene.*
Ako nadležni sudija ne odobri 
primenu posebnih postupaka i mera u roku od 24 sata u skladu sa stavom 2. ovog 
člana, direktor VBA je dužan da odmah prekine njihovu primenu i naloži komisijsko 
uništavanje prikupljenih podataka, a zapisnik o tome dostavi nadležnom sudu iz 
člana 13a stav 1. i člana 14. stav 1. ovog zakona.*


*Službeni glasnik RS, 
broj 17/2013





Član 16.


Poštanska,
telegrafska i druga javna preduzeća, privredna društva i lica registrovana za poslove
telekomunikacionih operatora, druge načine prenošenja informacija i poslove dostave
poštanskih pošiljki dužni su da obezbede uslove i da omoguće VBA primenu mera tajnog
prikupljanja podataka i izvršenja posebnih postupaka i mera iz člana 12. ovog zakona
i mera iz člana 18. stav 3. ovog zakona. 

Prestao je da važi 
raniji 
stav 
2. 
(vidi 
Odluku US - 55/2012-183)





Član 17.*
Posebni postupci i mere tajnog 
prikupljanja podataka iz člana 12. tač. 1) do 4) ovog zakona primenjivaće se sve 
dok postoje razlozi za njihovu primenu.*
Posebni postupci i mere tajnog 
prikupljanja podataka iz člana 12. tač. 5) do 8) ovog zakona, po odluci nadležnog 
sudije iz člana 13a stav 3. i člana 14. stav 2. ovog zakona, mogu se primenjivati 
šest meseci, a na osnovu novog predloga mogu se produžiti još jedanput, najduže 
na šest meseci.*
O primeni posebnih postupaka i 
mera iz člana 12. tač. 5) do 8) ovog zakona, izrađuje se i dostavlja obaveštenje o 
okončanju primene mere nadležnom sudiji iz stava 2. ovog člana.*


*Službeni glasnik RS, 
broj 17/2013





Član 18.


Ako
podaci prikupljeni primenom posebnih postupaka i mera iz člana 12. ovog zakona ukazuju
na pripremanje ili izvršenje krivičnog dela za koje se goni po službenoj dužnosti,
VBA o osnovama sumnje obaveštava nadležno javno tužilaštvo.


Obaveštenje
iz stava 1. ovog člana ne sadrži podatke o primenjenim posebnim postupcima i merama.



VBA,
na osnovu rezultata primene posebnih postupaka i mera, nadležnom tužilaštvu može
da predloži primenu nadzora i snimanja telefonskih i drugih razgovora ili komunikacija
drugim tehničkim sredstvima i optička snimanja lica i primenu drugih mera za krivična
dela organizovanog kriminala, korupcije i druga izuzetno teška krivična dela, pod
uslovima i na način propisan zakonom kojim se uređuje krivični postupak.





Član 19.


VBA
je ovlašćena da u obavljanju poslova i zadataka iz svoje nadležnosti primenjuje posebne
postupke i mere iz člana 12. i mere iz člana 18. stav 3. ovog zakona, prema zaposlenima
u Ministarstvu odbrane i pripadnicima Vojske Srbije. 


Кada
VBA u vršenju poslova i zadataka iz svoje nadležnosti oceni da bi posebne postupke
i mere iz člana 12. tač. 4) do 8)* ovog zakona, kao i mere iz člana 18. stav 3. ovog
zakona trebalo primeniti i prema drugim fizičkim licima, dužna je da o tome odmah
obavesti Bezbednosno-informativnu agenciju ili policiju, sa kojom zajedno utvrđuje
način daljeg postupanja. 



*Službeni 
glasnik RS, broj 17/2013





Član 20.


Ovlašćeno
službeno lice VBA ima pristup svim mestima radi instaliranja uređaja za primenu posebnih
postupaka i mera iz člana 12. i mera iz člana 18. stav 3. ovog zakona, u skladu
sa odlukom*
nadležnog suda.



*Službeni 
glasnik RS, broj 17/2013





Član 21.


Prilikom
primene posebnih postupaka i mera iz člana 12. ovog zakona, VBA je ovlašćena da
koristi podatke, dokumenta i sredstva koja služe za prikrivanje identiteta VBA, identiteta
njenih pripadnika i fizičkih lica sa kojima je uspostavljena tajna saradnja.


Za
namene iz stava 1. ovog člana ne mogu se koristiti legitimacije poslanika Narodne
skupštine, članova Vlade, Generalnog sekretarijata Vlade, Generalnog sekretarijata
predsednika Republike i službene legitimacije sudija, javnih tužilaca, pripadnika
drugih službi bezbednosti Republike Srbije, policije i drugih ovlašćenih službenih
lica.





Član 22.


Ako
bezbednosni razlozi to zahtevaju, VBA može da koristi poslovne i stambene prostorije,
kao i druge nepokretnosti u svojini Republike Srbije. 


Način
i uslove davanja na korišćenje nepokretnosti iz stava 1. ovog člana uređuje Vlada,
na obrazloženi predlog ministra odbrane.


U
obavljanju poslova iz svoje nadležnosti, VBA po potrebi preduzima i mere prikrivanja
svojine nad stvarima i pravnim licima, kao i same svrhe prikupljanja podataka.


VBA
može uz naknadu tajno da koristi usluge fizičkih i pravnih lica.


Način
i uslove utvrđivanja naknade iz stava 4. ovog člana propisuje ministar odbrane, na
predlog direktora VBA.


Radi
obavljanja poslova iz svoje nadležnosti, VBA može osnivati pravna lica i urediti njihov
rad na način koji ih ne dovodi u vezu sa VBA. 





Ovlašćenja u otkrivanju, istraživanju i dokumentovanju
krivičnih dela





Član 23. 



Ovlašćeno
službeno lice VBA u otkrivanju, istraživanju i dokumentovanju krivičnih dela iz člana
6. stav 2. tač. 3) i 4) i člana 6. stav 3. ovog zakona ima sledeća ovlašćenja:


1)
provera i utvrđivanje identiteta lica i identifikacija predmeta;


2)
pozivanje;


3)
traženje obaveštenja;


4)
privremeno oduzimanje predmeta;


5)
pregled prostora, objekata i dokumentacije i protivteroristički pregled;


6)
opserviranje;


7)
prikupljanje, obrada i korišćenje ličnih podataka;


8)
poligrafsko testiranje;


9)
ovlašćenja policije za vršenje mera nadzora i snimanja telefonskih i drugih razgovora
ili komunikacija drugim tehničkim sredstvima i optička snimanja lica i preduzimanje
drugih mera i radnji, u skladu sa zakonom kojim se uređuje krivični postupak.


Кada
ovlašćeno službeno lice VBA u vršenju poslova i zadataka iz svoje nadležnosti oceni
da bi ovlašćenja iz stava 1. ovog člana trebalo primeniti prema licima koja nisu
pripadnici Vojske Srbije i zaposleni u Ministarstvu odbrane, VBA o tome odmah obaveštava
Bezbednosno-informativnu
agenciju ili policiju, sa kojima zajedno utvrđuje način daljeg postupanja.





III. NADLEŽNOSTI, POSLOVI, ZADACI I OVLAŠĆENJA
VOA





1. Nadležnosti VOA





Član 24.


VOA
je nadležna za obavljanje obaveštajnih poslova od značaja za odbranu koji se odnose
na prikupljanje, analizu, procenu, zaštitu i dostavljanje podataka i informacija o potencijalnim
i realnim opasnostima, aktivnostima, planovima ili namerama stranih država i njihovih
oružanih snaga, međunarodnih organizacija, grupa i pojedinaca. 



Podaci
i informacije iz stava 1. ovog člana su vojnog, vojno-političkog, vojno-ekonomskog
karaktera i drugi podaci i informacije koji se odnose na proliferaciju naoružanja
i vojne opreme i pretnje terorizmom usmereni iz inostranstva prema sistemu odbrane
Republike Srbije.





2. Poslovi i zadaci VOA





Član 25.


U
okviru svoje nadležnosti VOA:


1)
prikuplja i proverava podatke i informacije, obrađuje ih, analizira, procenjuje i
dostavlja nadležnim organima;


2)
sarađuje i razmenjuje informacije i podatke sa službama, organizacijama i institucijama
Republike Srbije koje se bave bezbednosno-obaveštajnim poslovima, kao i sa službama
drugih zemalja i organizacija u skladu sa utvrđenom bezbednosno-obaveštajnom politikom,
međunarodnim ugovorima i preuzetim obavezama;


3)
čuva prikupljene podatke i informacije u skladu sa zakonom, podzakonskim aktima i
štiti ih od neovlašćenog otkrivanja, davanja, korišćenja, gubitka ili uništavanja;


4)
planira, organizuje i sprovodi bezbednosnu zaštitu svojih aktivnosti, lica, objekata
i dokumenata; 


5)
organizuje bezbednosnu zaštitu objekata Ministarstva odbrane i Vojske Srbije u inostranstvu
i lica koja su od strane Ministarstva odbrane i Vojske Srbije službeno upućena u
inostranstvo; 


6)
štiti opremu i sredstva koja koristi u radu od neovlašćenog pristupa;


7)
pribavlja, razvija i koristi informacione sisteme, sisteme veza i sisteme za prenos
podataka, kao i sredstva za zaštitu informacija;


8)
organizuje obuku pripadnika VOA, organizuje specijalističke kurseve, vrši istraživanja,
formira arhive i objavljuje sopstvena izdanja;


9)
planira, organizuje i sprovodi unutrašnju kontrolu rada pripadnika VOA;


10)
zahteva od nadležnih službi bezbednosti bezbednosne provere pravnih i fizičkih lica
kada je to neophodno za obavljanje poslova iz nadležnosti VOA utvrđenih ovim zakonom;


11)
planira opremanje i vrši nabavku stvari za svoje potrebe;


12)
obavlja i druge poslove iz svoje nadležnosti.





3. Ovlašćenja VOA





Prikupljanje podataka





Član 26.


VOA
je u okviru svojih nadležnosti ovlašćena da prikuplja podatke:


1)
iz javnih izvora;


2)
od fizičkih i pravnih lica;


3)
razmenom podataka sa drugim službama bezbednosti;


4)
primenom posebnih postupaka i mera.





Primena posebnih postupaka i mera za tajno prikupljanje
podataka





Član 27.


Posebni
postupci i mere za tajno prikupljanje podataka su:


1)
tajna saradnja sa fizičkim i pravnim licima radi prikupljanja podataka i informacija
iz člana 24. stav 2. ovog zakona; 


2)
tajno pribavljanje i otkup dokumenata i predmeta;


3)
operativni prodor u organizacije, institucije i grupe;


4)
preduzimanje mera na prikrivanju identiteta i svojine;


5)
osnivanje pravnih lica i uređenje njihovog rada na način koji ih ne dovodi u vezu sa
VOA;


6)
prikriveno korišćenje imovine i usluga fizičkih i pravnih lica uz naknadu;


7)
korišćenje posebnih dokumenata i sredstava kojima se štiti VOA, njeni pripadnici,
prostorije i sredstva. 


Posebni
postupci i mere iz stava 1. ovog člana preduzimaju se na osnovu naloga direktora
VOA ili lica koje on ovlasti. 


O
izdatim nalozima iz stava 2. ovog člana vodi se evidencija. 


Primenu
posebnih postupaka i mera iz stava 1. ovog člana uređuje ministar odbrane, na predlog
direktora VOA, uz mišljenje Saveta za nacionalnu bezbednost. 


Ako
se mišljenje iz stava 4. ovog člana ne dostavi u roku od 30 dana od dana prijema podnetog
zahteva, smatraće se da je mišljenje pozitivno.





Član 28.


U
primeni posebnih postupaka i mera iz člana 27. stav 1. ovog zakona ne mogu se koristiti
legitimacije poslanika Narodne skupštine, članova Vlade, Generalnog sekretarijata
Vlade, Generalnog sekretarijata predsednika Republike i službene legitimacije sudija,
javnih tužilaca, pripadnika drugih službi bezbednosti Republike Srbije, policije
i drugih ovlašćenih službenih lica. 





Član 29.


Ako
bezbednosni razlozi to zahtevaju, VOA može da koristi poslovne i stambene prostorije,
kao i druge nepokretnosti u svojini Republike Srbije. 


Način
i uslove davanja na korišćenje nepokretnosti iz stava 1. ovog člana uređuje Vlada,
na obrazloženi predlog ministra odbrane.





Član 30.


Podaci
koji se odnose na metode rada i funkcionisanje VOA predstavljaju tajne podatke.



Stepen
tajnosti podataka iz stava 1. ovog člana određuje se u skladu sa zakonom kojim se
uređuje tajnost podataka*.



*Službeni 
glasnik RS, broj 17/2013





IV. EVIDENTIRANJE PODATAКA I NJIHOVO КORIŠĆENJE





Član 31.*
VBA ustanovljava i vodi zbirke i 
registre ličnih i drugih podataka, kao i dokumenta o tim podacima.*
VOA ustanovljava i vodi zbirke i 
registre podataka iz svoje nadležnosti.*
Zbirke i registri podataka, kao i 
dokumenta iz st. 1. i 2. ovog člana predstavljaju tajne podatke, u skladu sa 
zakonom kojim se uređuje tajnost podataka.*
Ako VBA ili VOA dođe u posed 
podataka i informacija iz nadležnosti drugih službi bezbednosti ili policije, te 
podatke i informacije dostaviće drugim službama bezbednosti ako su od značaja za 
nacionalnu bezbednost, a policiji ako se odnose na krivična dela na koja se, u 
skladu sa odredbama Zakonika o krivičnom postupku, primenjuju posebne dokazne 
radnje.*
Ako podaci i informacije nisu iz 
nadležnosti organa iz stava 4. ovog člana, VBA ili VOA je dužna da ih neodložno 
uništi u roku od 30 dana, o čemu će komisija sačiniti zapisnik.*


*Službeni glasnik RS, 
broj 17/2013





Član 32.


Vrste
registara, zbirki ličnih podataka i evidencija VBA ili VOA, način njihovog vođenja,
pristup, rukovanje i zaštitu, rokove čuvanja, arhiviranje i uništavanje uređuje ministar
odbrane, na predlog direktora VBA, odnosno direktora VOA, a po pribavljenom mišljenju
Saveta za nacionalnu bezbednost.





V. POSEBNA OVLAŠĆENJA





Član 33. 


Ovlašćeno
službeno lice VBA ima pravo i dužnost da drži, nosi i upotrebljava vatreno oružje
u okviru nadležnosti propisanih ovim zakonom.


Ovlašćeno
službeno lice VBA i VOA ima pravo da koristi sredstva za osmatranje, snimanje, navigaciju
i vezu, kao i da se posluži saobraćajnim sredstvom i sredstvom veze pravnog ili
fizičkog lica. 


Državni
organi Republike Srbije i pravna lica imaju obavezu da ovlašćenom službenom licu
VBA i VOA pruže neophodnu pomoć radi izvršenja zadataka iz nadležnosti VBA ili VOA.


Način
i uslove primene ovlašćenja iz st. 1. i 2. ovog člana propisuje ministar odbrane
na predlog direktora VBA, odnosno direktora VOA, po pribavljenom mišljenju Saveta za
nacionalnu bezbednost.





VI. IZVEŠTAVANJE I OBAVEŠTAVANJE





Član 34.


VBA
i VOA redovno, po potrebi i na zahtev dostavljaju iz svoje nadležnosti izveštaje,
informacije i procene od značaja za odbranu predsedniku Republike, ministru odbrane
i načelniku Generalštaba Vojske Srbije.


Ako
je neposredno ugrožena bezbednost Ministarstva odbrane, odnosno komandi, jedinica
i ustanova Vojske Srbije, VBA i VOA su dužne da sa podacima do kojih dođu u vršenju
poslova i ovlašćenja propisanih ovim zakonom, bez odlaganja upoznaju nadležne organe
rukovođenja i komandovanja.


Izveštaji,
informacije i procene iz st. 1. i 2. ovog člana predstavljaju tajnu, u skladu sa
zakonom kojim se uređuje zaštita tajnih podataka.





Član 35. 


VBA
i VOA su dužne da tačno, istinito i potpuno pruže obaveštenja o prikupljenim podacima
o ličnosti i o podacima od javnog značaja, u skladu sa propisima kojima se uređuje
oblast zaštite podataka o ličnosti, oblast slobodnog pristupa informacijama od javnog
značaja i odredbama ovog zakona.


Pravo
na obaveštenje i uvid u podatke iz stava 1. ovog člana ograničava se u skladu sa
propisima kojima se uređuju oblast slobodnog pristupa informacijama od javnog značaja,
tajnost podataka*, zaštita podataka o ličnosti i odredbama ovog zakona.


Pravo
na obaveštenje i uvid u podatke iz stava 1. ovog člana ne odnosi se na podatke o:
ovlašćenim službenim licima VBA ili VOA koji su preduzimali mere; identitetu sadašnjih
i bivših saradnika službe; pripadnicima službe sa prikrivenim identitetom; trećim
licima kojima bi otkrivanje tih podataka moglo da šteti; metodama pribavljanja bezbednosnih
i obaveštajnih podataka; akcijama koje su u toku; načinu primene posebnih postupaka
i mera; kao i na podatke i informacije koje su pribavljene razmenom sa stranim službama
i međunarodnim organizacijama i tajne podatke i informacije drugih državnih organa
u posedu službe.



*Službeni 
glasnik RS, broj 17/2013





Razmena podataka sa organima i službama bezbednosti
stranih država i međunarodnih organizacija





Član 36.


VBA
i VOA, shodno utvrđenoj bezbednosno-obaveštajnoj politici Republike Srbije, razmenjuju
podatke iz člana 31. ovog zakona sa organima i službama bezbednosti stranih država
i međunarodnih organizacija, u skladu sa Ustavom, zakonom, drugim propisima i opštim
aktima i potvrđenim međunarodnim ugovorima. 


Način
i postupak razmene podataka o neposrednom ugrožavanju bezbednosti strane države ili
međunarodne organizacije, odnosno vrednosti zaštićene međunarodnim pravom, na osnovu
smernica Saveta za nacionalnu bezbednost, propisuje ministar odbrane, na predlog
direktora VBA, odnosno direktora VOA.


Dostavljeni
podaci iz st. 1. i 2. ovog člana mogu se koristiti samo u svrhu zbog kojih su prikupljeni.


O
dostavljenim podacima iz stava 1. ovog člana vodi se evidencija.





VII. RUКOVOĐENJE I UNUTRAŠNJE UREĐENJE VBA I VOA





1. Rukovođenje VBA i VOA





Član 37.


Radom
VBA i VOA rukovode direktori koji za svoj rad odgovaraju ministru odbrane.



Direktori
VBA i VOA imaju zamenike, koji za svoj rad odgovaraju direktoru. 



Direktore
VBA i VOA i njihove zamenike postavlja i razrešava predsednik Republike ukazom na
predlog ministra odbrane, ako se radi o profesionalnom vojnom licu, odnosno Vlada,
na predlog ministra odbrane, u skladu sa zakonom kojim se uređuje položaj državnih
službenika.


Direktori
VBA i VOA, kao i njihovi zamenici postavljaju se na period od pet godina. 



Direktori
VBA i VOA i njihovi zamenici ne mogu biti članovi političke stranke, niti obavljati
drugu javnu funkciju.


Za
direktore VBA i VOA i njihove zamenike može biti postavljeno lice koje je završilo
generalštabno usavršavanje i koje ima najmanje devet godina radnog iskustva na obaveštajno-bezbednosnim
poslovima u sistemu odbrane.





Član 38.


Direktor
VBA, odnosno direktor VOA:


1)
daje naloge i instrukcije za rad organa i pripadnika agencije;


2)
odgovara za zakonito i stručno funkcionisanje agencije;


3)
odgovara za namensko korišćenje finansijskih i drugih sredstava; 



4)
predlaže ministru odbrane plan razvoja, opremanja i godišnji plan rada;


5)
vrši izbor i odlučuje o prijemu i prestanku rada u agenciji, u skladu sa propisanim
kriterijumima;


6)
predlaže nadležnom organu oslobađanje pripadnika agencije od obaveze čuvanja tajne;


7)
podnosi izveštaj o radu;


8)
predlaže ministru odbrane donošenje propisa iz nadležnosti agencije; 



9)
obavlja i druge poslove i zadatke utvrđene zakonom i podzakonskim aktima.


Direktor
VBA, odnosno direktor VOA ili njihovi zamenici mogu, pored uslova utvrđenih zakonom,
biti razrešeni i pre isteka vremena na koje su postavljeni, u sledećim slučajevima:



1)
na lični zahtev;


2)
ako trajno izgubi zdravstvenu sposobnost da obavlja svoju dužnost;


3)
kada je osuđen za krivično delo na bezuslovnu kaznu zatvora od najmanje šest meseci
ili za kažnjivo delo koje ga čini nedostojnim za vršenje dužnosti;


4)
ako u rukovođenju VBA ili VOA ne postupa u skladu sa Ustavom, zakonom i drugim propisima,
prema pravilima struke, savesno, nepristrasno i politički neutralno, čime je prouzrokovano
nezakonito i nestručno funkcionisanje agencije.


Predlog
za razrešenje direktora VBA, odnosno direktora VOA ili njihovih zamenika podnosi ministar
odbrane.





2. Unutrašnje uređenje VBA i VOA





Član 39.


Akta
o unutrašnjem uređenju i sistematizaciji VBA i VOA, 
kao i o načinu njihovog rada*, na predlog direktora VBA, odnosno
direktora VOA, donosi ministar odbrane, u skladu sa zakonom i drugim propisima.



Akta
o unutrašnjem uređenju i sistematizaciji VBA i VOA i način njihovog 
rada označavaju se odgovarajućim stepenom tajnosti, u skladu sa propisima 
koji uređuju tajnost podataka*.



*Službeni 
glasnik RS, broj 17/2013





VIII. PRIPADNICI VBA I VOA





Član 40.


Pripadnici
VBA i VOA su profesionalni pripadnici Vojske Srbije, državni službenici i nameštenici.






1. Radni odnos u VBA i VOA





Član 41.


Na
prijem u radni odnos, prava i dužnosti i prestanak radnog odnosa profesionalnih
pripadnika Vojske Srbije na službi u VBA ili VOA primenjuje se zakon i drugi propisi
kojima se uređuje Vojska Srbije, ako ovim zakonom i propisima koji su doneti na
osnovu ovog zakona nije drugačije određeno. 


Na
prijem u radni odnos, prava i dužnosti i prestanak radnog odnosa državnih službenika
i nameštenika na službi u VBA ili VOA primenjuje se zakon kojim se uređuje odbrana
Republike Srbije i propisi o državnim službenicima i nameštenicima, ako ovim zakonom
i propisima koji su doneti na osnovu ovog zakona nije drugačije određeno.


Posebne
kriterijume i postupak za prijem u radni odnos i prestanak radnog odnosa lica iz
st. 1. i 2. ovog člana uređuje Vlada, na predlog ministra odbrane. 






Član 42.


Pripadnik
VBA, odnosno VOA:


1)
dužan je da izvršava naloge direktora VBA, odnosno direktora VOA ili neposredno
pretpostavljenog i da ga izveštava o svom radu; 


2)
ne sme da izražava i zastupa svoja politička uverenja prilikom obavljanja službenih
dužnosti;


3)
samostalan je u radu i lično je odgovoran za nezakonito postupanje.


Ako
pripadnik VBA, odnosno VOA smatra da je nalog direktora VBA, odnosno direktora VOA
ili pretpostavljenog nezakonit, dužan je da ga u pisanoj formi na to upozori, a ako
pretpostavljeni i dalje insistira na njegovom izvršenju, dužan je da traži pisanu potvrdu
naloga. Ako nalog bude potvrđen, obavezan je da o tome izvesti višeg pretpostavljenog
i unutrašnju kontrolu.


U
slučaju da pripadnik VBA, odnosno VOA ima saznanja o nezakonitom postupanju u službi,
obavezan je da to prijavi direktoru i unutrašnjoj kontroli, bez posledica po svoj
status.


Ako
direktor VBA, odnosno VOA ili unutrašnja kontrola ne postupe po prijavi iz stava
3. ovog člana pripadnik VBA, odnosno VOA može da se obrati telima za nadzor i kontrolu,
bez posledica po svoj status.





2. Čuvanje tajnosti identiteta





Član 43.


Pripadnik
VBA, odnosno VOA, kao i fizičko lice sa kojim je uspostavljena tajna saradnja može
da svedoči pred pravosudnim organima u postupku protiv lica koja su osumnjičena na
osnovu postupanja VBA ili VOA, samo ukoliko je obezbeđena zaštita njegovog identiteta,
na osnovu ovog zakona, odnosno zakona kojim se uređuje krivični postupak. 






Član 44.


Ovlašćeno
službeno lice je pripadnik VBA, odnosno VOA koji u svom radu primenjuje ovlašćenja
propisana ovim zakonom. 


Кoje
lice se smatra ovlašćenim službenim licem VBA, odnosno VOA, kao i obim njegovog ovlašćenja
propisuje ministar odbrane na predlog direktora VBA, odnosno direktora VOA.


Ovlašćeno
službeno lice VBA, odnosno VOA ima službenu legitimaciju sa značkom, a pripadnik
VBA, odnosno VOA koji nema status ovlašćenog službenog lica ima samo službenu legitimaciju.


Vrstu,
oblik i sadržaj službene legitimacije i izgled značke VBA i VOA propisuje Vlada,
na predlog ministra odbrane.





3. Dodatak na platu





Član 45.


Ovlašćenom
službenom licu VBA, odnosno VOA, na predlog direktora VBA, odnosno direktora VOA
pripada dodatni koeficijent na platu u visini određenoj propisom koji donosi ministar
odbrane. 


Pripadniku
VBA, odnosno VOA koji nema status iz stava 1. ovog člana, na predlog direktora VBA,
odnosno direktora VOA, može se utvrditi dodatni koeficijent na platu u visini određenoj
propisom koji donosi ministar odbrane. 





4. Zabrana javnog istupanja





Član 46.


Pripadniku
VBA, odnosno VOA je zabranjeno da javno istupa i iznosi podatke i saznanja o radu
VBA ili VOA, kao i druge podatke iz oblasti bezbednosti od značaja za odbranu, bez
saglasnosti direktora VBA, odnosno direktora VOA.





5. Prava lica sa kojima je uspostavljena tajna
saradnja i njihovih porodica





Član 47.


Lice
koje prilikom tajne saradnje sa VBA ili VOA pretrpi telesno oštećenje, odnosno izgubi
sposobnost za rad, ima prava po tom osnovu kao pripadnik VBA, odnosno VOA.


U
slučaju smrti lica iz stava 1. ovog člana, članovi njegove porodice imaju ista prava
kao članovi porodice pripadnika VBA, odnosno VOA.





6. Pravna, materijalna i druga pomoć pripadnicima
VBA i VOA i licima sa kojima je uspostavljena tajna saradnja





Član 48.


Ako
se protiv pripadnika ili bivšeg pripadnika VBA, odnosno VOA ili lica sa kojim je
uspostavljena tajna saradnja sa VBA ili VOA pokrene krivični postupak zbog radnji učinjenih
u vršenju službe, odnosno u tajnoj saradnji, ima pravo na pravnog zastupnika koga
mu predloži VBA ili VOA, osim ako je krivični postupak pokrenut na osnovu krivične
prijave VBA ili VOA.


Pripadnici
VBA i VOA, lica sa kojima je uspostavljena tajna saradnja i članovi njihovih porodica
imaju pravo na pravnu i materijalnu pomoć Republike Srbije, ako su u vršenju službe
zadržani, uhapšeni ili osuđeni van teritorije Republike Srbije.


Ako
su zbog poslova iz nadležnosti VBA ili VOA, odnosno tajne saradnje dovedeni u opasnost
život, lična i imovinska bezbednost pripadnika VBA, odnosno VOA ili lica sa kojima
je uspostavljena tajna saradnja, odnosno članova njihovih porodica, agencija će im,
osim pravne pomoći, obezbediti i drugu pomoć i zaštitu. 





7. Osiguranje od rizika





Član 49.


VBA
i VOA za svoje pripadnike mogu da ugovore životno osiguranje, osiguranje za slučaj
smrti ili gubitka radne sposobnosti, u skladu sa rizicima u vršenju službe.





8. Upućivanje u inostranstvo





Član 50.


Pripadnici
VBA, odnosno VOA mogu biti upućeni u inostranstvo u okviru saradnje sa stranom službom
bezbednosti ili drugom odgovarajućom službom, na osnovu međunarodnog ugovora, odnosno
u skladu sa zakonom.





9. Obraćanje nadležnim organima





Član 51.


Pripadnik
VBA, odnosno VOA koji dođe do saznanja da je u radu VBA ili VOA došlo do povrede
ustavnosti i zakonitosti, ljudskih prava i sloboda, profesionalnosti, srazmernosti
u primeni ovlašćenja i političke i ideološke neutralnosti, može neposredno da se
obrati generalnom inspektoru, ministru odbrane, Vladi i nadležnom odboru Narodne
skupštine, bez posledica po svoj status.


Pripadnik
VBA, odnosno VOA može da se obrati generalnom inspektoru i nadležnom odboru Narodne
skupštine i kada smatra da je zbog povreda iz stava 1. ovog člana došlo do ugrožavanja
njegovih prava u obavljanju poslova i zadataka iz nadležnosti VBA ili VOA.





IX. NADZOR I КONTROLA RADA





1. Narodna skupština





Član 52.


Narodna
skupština vrši nadzor nad radom VBA i VOA, u skladu sa odredbama zakona kojim se
uređuju osnove uređenja službi bezbednosti Republike Srbije i ovog zakona.





2. Vlada





Član 53.


Vlada
preko Ministarstva odbrane sprovodi kontrolu, obezbeđuje potrebne resurse za rad
VBA i VOA i ostvaruje ostala ovlašćenja, u skladu sa zakonom.





3. Generalni inspektor





Član 54.


Generalni
inspektor:


1)
nadzire primenu načela političke, ideološke i interesne neutralnosti u radu VBA
i VOA i njihovih pripadnika;


2)
nadzire zakonitost primene posebnih postupaka i mera za tajno prikupljanje podataka;


3)
nadzire zakonitost trošenja budžetskih i drugih sredstava za rad;


4)
daje mišljenje na nacrte zakona, drugih propisa i opštih akata iz nadležnosti VBA
i VOA;


5)
utvrđuje činjenice o uočenim nezakonitostima ili nepravilnostima u radu VBA i VOA
i njihovih pripadnika;


6)
podnosi izveštaj ministru odbrane o rezultatima nadzora sa predlogom mera.


Generalnog
inspektora postavlja Vlada na period od pet godina, na predlog ministra odbrane,
uz mišljenje Saveta za nacionalnu bezbednost.


Generalni
inspektor je odgovoran za rad ministru odbrane.


Generalni
inspektor podnosi izveštaj o sprovedenoj kontroli najmanje jednom godišnje nadležnom
odboru Narodne skupštine.


Generalni
inspektor ne može biti član političke stranke, niti obavljati drugu javnu funkciju.






Član 55.


Za
generalnog inspektora može biti postavljeno lice koje ima najmanje devet godina radnog
iskustva u struci.


Generalni
inspektor ima status državnog službenika u III grupi položaja u Ministarstvu odbrane,
u skladu sa zakonom.


Generalni
inspektor može, pored uslova predviđenih zakonom, biti razrešen dužnosti i pre isteka
perioda na koji je postavljen, u sledećim slučajevima: 


1)
na lični zahtev;


2)
ako trajno izgubi zdravstvenu sposobnost da obavlja svoju dužnost;


3)
kada je osuđen za krivično delo na bezuslovnu kaznu zatvora od najmanje šest meseci
ili kažnjivo delo koje ga čini nedostojnim za vršenje dužnosti;


4)
ako ne postupa u skladu sa Ustavom, zakonom i drugim propisom, prema pravilima struke,
nepristrasno i politički neutralno.


Postupak
za razrešenje generalnog inspektora može pokrenuti Vlada ili ministar odbrane.






Član 56.*

Način izvršavanja poslova i zadataka iz člana 54. ovog zakona uređuje ministar 
odbrane, uz pribavljeno mišljenje nadležnog odbora Narodne skupštine.*



*Službeni 
glasnik RS, broj 17/2013





4. Unutrašnja kontrola





Član 57.


Unutrašnja
kontrola VBA, odnosno VOA vrši kontrolu zakonitosti rada i primene ovlašćenja njihovih
pripadnika.


Rukovodilac
unutrašnje kontrole je neposredno potčinjen direktoru VBA, odnosno VOA kome redovno
podnosi izveštaje o radu i o eventualnim zloupotrebama i nepravilnostima u radu
VBA ili VOA.


Rukovodilac
unutrašnje kontrole je dužan da obavesti generalnog inspektora, a po potrebi i nadležni
odbor Narodne skupštine, kada ima saznanja da direktor VBA, odnosno direktor VOA
nije otklonio nezakonitost ili nepravilnost u radu koju je utvrdila unutrašnja kontrola.


Na
zahtev unutrašnje kontrole, a po odluci direktora VBA, odnosno direktora VOA, pripadnik
VBA, odnosno VOA je obavezan da se podvrgne bezbednosnoj proveri, proveri psihofizičke
sposobnosti, proveri zdravstvenog stanja, poligrafskom testiranju i drugim proverama.

Način vršenja unutrašnje kontrole VBA, odnosno VOA, kao i druga pitanja od 
značaja za njen rad uređuje ministar odbrane.*



*Službeni 
glasnik RS, broj 17/2013





X. FINANSIRANJE





Sredstva za rad





Član 58.


Sredstva
za rad VBA i VOA se obezbeđuju u budžetu Republike Srbije, u skladu sa zakonom kojim
se uređuje budžetski sistem.


Podaci
o finansijskom i materijalnom poslovanju VBA i VOA predstavljaju tajne podatke, u
skladu sa zakonom kojim se uređuje tajnost podataka*.



*Službeni 
glasnik RS, broj 17/2013





Član 59.


Za
nabavku stvari namenjenih za izvršavanje poslova i zadataka iz nadležnosti VBA i VOA
primenjuju se propisi kojima se uređuju nabavke za potrebe Ministarstva odbrane.


Prilikom
nabavki iz stava 1. ovog člana, VBA i VOA su ovlašćene da koriste podatke, dokumenta
i sredstva koja služe za prikrivanje identiteta agencije i njenih pripadnika.





XI. ZAŠTITA I ČUVANJE TAJNIH PODATAКA





Član 60.


Pripadnik
VBA, odnosno VOA, koji ima pristup podacima i dokumentima koji su zakonom i drugim
propisima određeni kao tajni, dužan je da ih štiti i čuva za vreme i posle prestanka
rada u VBA ili VOA, u skladu sa propisima iz oblasti odbrane i 
tajnosti podataka*.


Pripadnik
VBA, odnosno VOA je dužan da i posle prestanka rada u VBA ili VOA štiti tajnost
identiteta pripadnika VBA, odnosno VOA, lica sa kojima je uspostavljena tajna saradnja,
kao i drugih izvora podataka, odnosno načina na koji je podatak prikupljen, u skladu
sa zakonom kojim se uređuje tajnost podataka*.



*Službeni 
glasnik RS, broj 17/2013





XII. ZAŠTITA PRAVA GRAĐANA





Član 61.


Građanin
koji smatra da su mu pojedinačnim aktom ili radnjom VBA ili VOA povređena ili uskraćena
ljudska prava ili slobode, radi zaštite svojih prava, može da se obrati generalnom
inspektoru, odnosno organima i institucijama Republike Srbije.





Član 62.


Za
štetu koju svojim nezakonitim ili nepravilnim radom VBA ili VOA prouzrokuje fizičkim
i pravnim licima odgovara Republika Srbija.





XIII. PRELAZNE I ZAVRŠNE ODREDBE





Član 63.


Propisi
za izvršenje ovog zakona doneće se u roku od šest meseci od dana početka primene
ovog zakona.


Propisi
doneti za izvršenje Zakona o službama bezbednosti Savezne Republike Jugoslavije
(„Službeni list SRJ”, broj 37/02 i „Službeni list SCG”, broj 17/04) nastavljaju da
se primenjuju do donošenja odgovarajućih propisa za izvršenje ovog zakona, ako nisu
suprotni odredbama ovog zakona.


Do
donošenja propisa o uređenju sudova i početka rada Vrhovnog kasacionog suda, poslove
Vrhovnog kasacionog suda iz odredaba člana 14. ovog zakona vršiće Vrhovni sud Srbije.





Član 64.



Danom
stupanja na snagu ovog zakona prestaje da važi Zakon o službama bezbednosti Savezne
Republike Jugoslavije („Službeni list SRJ”, broj 37/02 i „Službeni list SCG”, broj 
17/04).





Član 65.


Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.


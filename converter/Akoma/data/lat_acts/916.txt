







Na osnovu člana 315. tačka 3. Ustava Socijalističke Federativne Republike 
Jugoslavije, Predsedništvo Socijalističke Federativne Republike Jugoslavije 
izdaje 



UКAZ

o proglašenju Zakona o ratifikaciji

Ugovora 
o 
pravnoj pomoći u građanskim i krivičnim stvarima između 

Socijalističke 
Federativne 
Republike 
Jugoslavije i 
Demokratske 
Narodne 
Republike 
Alžir

Proglašava se Zakon o ratifikaciji

Ugovora 
o 
pravnoj pomoći u građanskim i krivičnim stvarima između 
Socijalističke 
Federativne 
Republike 
Jugoslavije i 
Demokratske 
Narodne 
Republike 
Alžir, koji je usvojila Skupština 
SFRJ, na sednici Veća republika i pokrajina od 1. februara 1983. godine i na 
sednici Saveznog veća od 16. februara 1983. godine.




P br. 259

16. februara 1983. godine

Beograd
Predsednik
Predsedništva SFRJ, 
Petar Stambolić, s. r.

Predsednik
Skupštine SFRJ
Rajf Dizdarević, s.r.

ZAКON
o ratifikaciji

Ugovora 
o 
pravnoj pomoći u građanskim i krivičnim stvarima između 

Socijalističke 
Federativne 
Republike 
Jugoslavije i 
Demokratske 
Narodne 
Republike 
Alžir
"Službeni list SFRJ - Međunarodni ugovori", br- 2 od 18. 
februara 1983, 10 od 15. novembra 1984 - ispravka
Član 1. 
Ratifikuje se

Ugovor 
o 
pravnoj pomoći u građanskim i krivičnim stvarima između 
Socijalističke 
Federativne 
Republike 
Jugoslavije i 
Demokratske 
Narodne 
Republike 
Alžir, potisan 31. marta 1982. godine, u Beogradu, u 
originalu na srpskohrvatskom, arapskom i francuskom jeziku.*)
_______________
*) Tekst Ugovora na arapskom i francuskom jeziku može 
se videti u Saveznom sekretarijatu za inostrane poslove.
Član 2. 
Tekst Ugovora u originalu na srpskohrvatskom jeziku 
glasi:

UGOVOR

o pravnoj pomoći u 
građanskim i krivičnim stvarima između 
Socijalističke 
Federativne 
Republike 
Jugoslavije i 
Demokratske 
Narodne 
Republike 
Alžir



Socijalistička Federativna Republika Jugoslavija i Demokratska Narodna Republika 
Alžir, u želji da razvijaju prijateljske odnose između svojih naroda i podstaknu 
pravnu pomoć u građanskim i krivičnim stvarima između dve države, a u duhu 
poštovanja suvereniteta, nacionalne nezavisnosti, ravnopravnosti, nemešanje u 
unutrašnja pitanja i u zajedničkom interesu, sporazumele su se da zaključe ovaj 
ugovor.


U tom smislu, one su odredile kao svoje opunomoćenike:


- za Socijalističku Federativnu Republiku Jugoslaviju - Luka Banović, član 
Saveznog izvršnog veća i savezni sekretar za pravosuđe i organizaciju savezne 
uprave:


- za Demokratsku Narodnu Republiku Alžir - Boualem Baki, ministar za pravdu,


koji su se, posle provere verodostojnosti i ispravnosti svojih ovlašćenja, 
dogovorili o sledećim odredbama:





Glava 
prva

OPŠTE ODREDBE


Član 1

1. Državljani svake strane ugovornice 
uživaju na teritoriji druge strane ugovornice, u pogledu ličnih i imovinskih 
prava, istu pravnu zaštitu kao i njihovi sopstveni državljani.*

2. Državljani svake strane ugovornice 
imaju, na teritoriji druge strane ugovornice, slobodan pristup sudovima i drugim 
organima koji su nadležni da postupaju u građanskim i krivičnim stvarima.

3. Odredbe st. 1. i 2. ovog člana 
primenjuju se i na pravna lica osnovana u skladu sa zakonima strane ugovornice na 
čijoj se teritoriji nalazi njihovo sedište.

*Službeni list SFRJ, 10/1984


Član 2

1. Ne može se zahtevati od državljana 
jedne strane ugovornice, koji se pojavljuju pred sudovima druge strane 
ugovornice, u svojstvu tužioca, odnosno umešača, nikakvo jemstvo samo zato što 
su stranci i što nemaju prebivalište ili boravište na toj teritoriji.

2. Odredbe stava 1. ovog člana primenjuju 
se i na pravna lica.


Član 3

1. Ako se odredbama koje se odnose na 
ekstradiciju ne predviđa drugačije, svi predmeti i obaveštenja namenjena licima sa 
prebivalištem, odnosno boravištem na teritoriji jedne od strana ugovornica, 
upućuju se:

a) kad je reč o Socijalističkoj 
Federativnoj Republici Jugoslaviji - posredstvom sekretarijata nadležnih za 
poslove pravosuđa socijalističkih republika Bosne i Hercegovine, Crne Gore, 
Hrvatske, Makedonije, Slovenije i Srbije i socijalističkih autonomnih pokrajina 
Vojvodine i Кosova,

b) kad je reč o Demokratskoj Narodnoj 
Republici Alžiru - posredstvom Ministarstva za pravdu.

Međutim, u slučaju sumnje u nadležnost 
organa, Ministarstvo za pravdu Demokratske Narodne Republike Alžira može da 
opšti i posredstvom Saveznog sekretarijata za pravosuđe i organizaciju savezne 
uprave Socijalističke Federativne Republike Jugoslavije.

2. Strane ugovornice mogu direktno da 
dostavljaju sva sudska ili vansudska akta namenjena njihovim državljanima putem 
diplomatskih ili konzularnih predstavništava, ako oni prihvataju da ih prime.


Član 4

1. Zahtevi kojima se traži pravna pomoć, 
kao i dokumenti u prilogu zahteva, sastavljaju se na jeziku strane molilje i njima 
se prilaže prevod na francuskom jeziku. Zahtevi moraju biti overeni službenim 
pečatom.

2. Prevod overava zvaničan prevodilac 
nadležnog organa koji upućuje akt ili diplomatsko, odnosno konzularno 
predstavništvo jedne od strana ugovornica.


Član 5

Na zahtev, strane ugovornice dostavljaju 
jedna drugoj informacije u vezi sa sadašnjim ili ranijim zakonskim odredbama iz 
oblasti građanskog, porodičnog i krivičnog prava i građanskog, odnosno krivičnog 
postupka.


Član 6

Javna dokumenta i njihovi prilozi koji 
nose potpis i zvanični pečat organa koji ih izdaje u jednoj državi ugovornici 
biće prihvaćeni na teritoriji druge države ugovornice bez legalizacije.
Glava druga

SUDSКA POMOĆ


Član 7

1. Državljani jedne strane ugovornice 
uživaju pred sudskim organima druge strane ugovornice besplatnu sudsku pomoć, 
oslobođenje ili smanjenje sudskih taksa koje se odobrava sopstvenim državljanima, 
uzimajući u obzir njihovo imovno stanje, pod istim uslovima i u istom obimu.

2. Olakšice iz stava 1. ovog člana koje 
se daju državljanima jedne od strana ugovornica u pokrenutom postupku pred 
sudskim organima druge strane ugovornice, primenjuju se i kad je u pitanju 
izvršenje odluka i dostavljanje akata.

Član 8

1. Potvrdu o imovnom stanju koja se mora 
obezbediti da bi se uživale olakšice predviđene u članu 7. ovog ugovora izdaje 
nadležni organ strane ugovornice na čijoj teritoriji podnosilac zahteva ima 
prebivalište, odnosno boravište.

2. Potvrda koju izdaje diplomatsko ili 
konzularno predstavništvo nadležno na teritoriji strane ugovornice čiji je 
državljanin podnosilac zahteva smatra se dovoljnom ako se prebivalište, odnosno 
boravište podnosioca zahteva nalazi na teritoriji treće države.

Član 9

Svaki organ od kog je tražena besplatna 
sudska pomoć ili olakšica predviđena u članu 7. ovog ugovora donosi odluku u 
skladu sa zakonima svoje države i može, po potrebi, da se obrati nadležnim 
sudskim organima druge strane radi dobijanja dopunskih podataka.

Član 10

1. Ako državljanin jedne strane ugovornice 
sa prebivalištem, odnosno boravištem na teritoriji te strane ugovornice, želi da 
koristi sudsku pomoć pred sudskim organima druge strane ugovornice, može pismeno 
to da zatraži od nadležnog sudskog organa gde ima prebivalište, odnosno 
boravište, u skladu sa zakonima te države.

2. Sudski organ kome je, u skladu sa 
stavom 1. ovog člana, dostavljen zahtev, upućuje ga, zajedno sa potvrdom 
predviđenom u članu 8. ovog ugovora i eventualnim prilozima, nadležnom sudskom 
organu druge strane ugovornice.


Glava treća

DOSTAVLJANJE SUDSКIH I VANSUDSКIH AКATA I 
IZVRŠENJE ZAMOLNICA


Član 11

Ako ovim ugovorom nije drukčije određeno, 
zamolnica treba da sadrži sledeće podatke:

a) naziv organa koji podnosi zamolnicu, a 
po mogućnosti, naziv zamoljenog organa;

b) predmet zamolnice;

c) ime i prezime, zanimanje, prebivalište, 
odnosno boravište stranaka, a za pravna lica treba navesti njihov naziv i 
sedište;

d) ime, prezime i adresu zastupnika, ako 
su poznati;

e) tačne podatke o licu protiv koga se 
vodi krivični postupak, njegovo državljanstvo, prebivalište, odnosno boravište, 
zatim kratak opis i pravnu ocenu kažnjive radnje, sa podacima o vremenu i mestu 
gde je ona izvršena, ako to ne proizlazi iz priloženih spisa i dokumenata.


Član 12

Zamoljeni sudski organ dostavlja sudske 
akte u skladu sa pozitivnim zakonskim odredbama u svojoj državi. Ako sudski akt, 
odnosno prilog ne odgovara uslovima sadržanim u ovom ugovoru, zamoljeni sudski 
organ će predati taj akt primaocu, ako je on voljan da ga primi.


Član 13

1. Ako adresa lica koje treba da bude 
pozvano da svedoči ili da primi neki akt nije precizno naznačena ili je netačna, 
zamoljeni sudski organ treba da pribavi tačnu adresu, ako je to moguće.

2. Ako zamoljeni sudski organ nije 
nadležan da udovolji zahtevu, on ga upućuje nadležnom sudskom organu i o tome 
obaveštava sudski organ od koga potiče zamolnica.


Član 14

Dostava akata se mora dokazati 
dostavnicom, sa datumom uručenja akta, potpisom primaoca i lica koje je akt 
uručilo, kao i pečatom suda ili putem zapisnika suda u kome se navodi datum i 
način uručenja akta.


Član 15

1. Sudski organ kome je upućena zamolnica 
udovoljava, u slučaju potrebe, ovoj zamolnici koristeći ista prinudna sredstva 
kao da zamolnica potiče od nadležnih organa njegove države.

2. Ako sudski organ od koga potiče 
zamolnica to zahteva, biće obavešten o datumu i mestu obavljanja postupka po 
zamolnici, da bi zainteresovana strana bila u mogućnosti da njemu prisustvuje, 
odnosno da pošalje svoga predstavnika.

3. Ako zamolnici nije bilo moguće 
udovoljiti, akta se vraćaju. Razlozi zbog kojih zamolnici nije bilo moguće 
udovoljiti ili zbog kojih je odbijena, treba da budu saopšteni strani molilji.


Član 16

Troškovi nastali u vezi sa udovoljavanjem 
zamolnici ne nadoknađuju se među stranama ugovornicama.


Član 17

Pravnu pomoć zamoljena strana ugovornica 
može da odbije ako je ona u suprotnosti sa osnovnim načelima njenog 
zakonodavstva, suvereniteta, bezbednosti i javnog poretka.

Glava četvrta

ZAŠTITA SVEDOКA I VEŠTAКA


Član 18

Svedok ili veštak, bez obzira na njegovo 
državljanstvo, koji se pojavljuje pred sudskim organima države molilje na osnovu 
poziva koji mu je dostavljen od strane sudskog organa zamoljene države u 
građanskoj ili krivičnoj stvari, ne sme da bude podvrgnut sudskom gonjenju, niti 
pritvoren zbog dela koje je predmet sudskog postupka u kome je traženo njegovo 
prisustvo ili za delo koje je počinio pre nego što je prešao granicu države 
molilje, niti da bude prisiljen da izdržava kaznu na osnovu neke ranije sudske 
odluke.

Član 19

1. Svedok ili veštak gubi zaštitu koja mu 
je data na osnovu člana 18. ovog ugovora ako nije napustio teritoriju države 
molilje u roku od 15 dana pošto mu je saopšteno da njegovo prisustvo više nije 
potrebno, iako je za to imao mogućnosti.

2. Rokom određenim u stavu 1. ovog člana 
nije obuhvaćeno vreme u kome svedok ili veštak nije mogao, iz objektivnih 
razloga, da napusti teritoriju države molilje.
Glava peta

PRIZNANJE I IZVRŠENJE ODLUКA


Član 20

1. Pod uslovima utvrđenim ovim ugovorom, 
strane ugovornice priznaju i izvršavaju, na svojoj teritoriji, sledeće odluke 
donete na teritoriji druge strane ugovornice:

a) sudske odluke donete u oblasti 
građanskog prava, kao i odluke u vezi s troškovima;

b) sudske odluke donete u oblasti 
krivičnog prava koje se odnose na zahteve za naknadu štete i vraćanje predmeta;

c) arbitražne odluke u privrednim 
stvarima.

2. Pod sudskim odlukama takođe se 
smatraju, u smislu stava 1. ovog člana, i odluke iz oblasti ostavinskih stvari 
donete od strane sudskih organa strana ugovornica koji su, na osnovu njihovih 
unutrašnjih zakona, nadležni za ostavinske stvari.

Član 21

Odluke predviđene u članu 20. ovog 
ugovora priznaju se i izvršavaju pod sledećim uslovima:

a) ako je odluka postala pravnosnažna i 
izvršna u skladu sa zakonima strane ugovornice na čijoj je teritoriji doneta;

b) ako je sudski organ strane ugovornice 
na čijoj je teritoriji odluka doneta nadležan u ovoj oblasti shodno 
zakonodavstvu strane ugovornice na čijoj se teritoriji traži priznanje i 
izvršenje;

c) ako je stranka protiv koje je odluka 
doneta, a koja nije učestvovala u postupku, bila uredno i blagovremeno pozvana, 
shodno zakonima strane ugovornice na čijoj je teritoriji odluka doneta i ako je 
ta stranka bila valjano zastupana u slučaju da sama nije mogla preduzimati 
procesne radnje;

d) ako u istom sporu nije ranije doneta 
pravnosnažna odluka između istih stranaka, po istom predmetu i istom pravnom 
osnovu, od strane nadležnog sudskog organa strane ugovornice na čijoj teritoriji 
odluka treba da se prizna i izvrši;

e) ako priznanje ili izvršenje odluke nije 
u suprotnosti sa osnovnim načelima zakonodavstva i javnog poretka strane 
ugovornice na čijoj teritoriji odluka treba da se prizna i izvrši.

Član 22

1. Zahtev za izvršenje donete odluke može 
se direktno uputiti nadležnom sudskom organu strane ugovornice na čijoj 
teritoriji odluka treba da se izvrši. Postupak izvršenja sprovodi se u skladu sa 
zakonom države u kojoj se traži izvršenje.

2. Uz zahtev iz stava 1. ovog člana 
prilaže se:

a) otpravak ili overena kopija odluke 
kojoj se prilaže potvrda o pravnosnažnosti i izvršnosti, ako to ne proizlazi iz 
same odluke;

b) potvrda u kojoj se naznačuje da je 
stranka protiv koje je odluka doneta, a koja nije učestvovala u postupku, bila 
uredno i blagovremeno pozvana i ako je ta stranka bila valjano zastupana u 
slučaju da sama nije mogla preduzimati procesne radnje;

c) overen prevod na francuskom jeziku 
dokumenata navedenih u tač. a) i b) ovog člana, sastavljenih na jeziku strane 
ugovornice na čijoj je teritoriji odluka doneta.

Član 23

1. Sudski organ strane ugovornice na 
čijoj teritoriji odluka treba da bude priznata i izvršena, sprovodi odluku u 
skladu sa zakonima svoje države.

2. Sudski organ koji odlučuje o zahtevu 
za izvršenje ograničava se na konstataciju da su ispunjeni uslovi predviđeni u čl. 
21. i 22. ovog ugovora.

Član 24

Pravnosnažne sudske odluke koje donose 
sudovi jedne od strana ugovornica u sporovima koji se odnose na lični status 
sopstvenih državljana, priznaju se i proizvode pravno dejstvo na teritoriji druge 
strane ugovornice.

Član 25

Arbitražne odluke se priznaju i 
izvršavaju ako su, pored uslova predviđenih u čl. 21. i 22. ovog ugovora, 
ispunjeni i sledeći uslovi:

a) da je odluka doneta na osnovu pismenog 
sporazuma kojim se utvrđuje nadležnost arbitražnog suda za određeni spor ili 
buduće sporove koji mogu proizaći iz određenog pravnog odnosa, a arbitražni 
sudski organ je doneo odluku u skladu sa ugovornom nadležnošću. Sporovi treba da 
budu u vezi sa pravnim odnosima koji se, prema zakonodavstvu dveju strana 
ugovornica, smatraju privrednim;

b) da je sporazum predviđen u tački a) 
ovog člana o priznavanju nadležnosti arbitražnog sudskog organa zaključen u skladu 
sa zakonodavstvom obe strane ugovornice.

Član 26

Odredbe ovog ugovora o izvršavanju sudskih 
i arbitražnih odluka ne utiču na zakonske odredbe strana ugovornica koje se 
odnose na prenos novca ili izvoz stvari stečenih kroz sudsko izvršenje.

Glava šesta

POSEBNE ODREDBE U OBLASTI КRIVIČNOG PRAVA


Član 27

Strane ugovornice se obavezuju da pružaju 
jedna drugoj pravnu pomoć u oblasti krivičnog prava pod uslovima utvrđenim ovim 
ugovorom.

Član 28

Pravna pomoć u krivičnim stvarima 
obuhvata uručenje dokumenata i dokaznih materijala, kao i obavljanje procesnih 
radnji kao što su ispitivanje okrivljenih, saslušanje svedoka i veštaka, popis 
prostorija i lica.

Član 29

1. Strane ugovornice izveštavaju jedna 
drugu o presudama svojih sudova protiv državljana druge strane koje su uvedene u 
kaznenu evidenciju.

2. Svaka strana ugovornica, u slučaju 
gonjenja kod njenih sudova, može da dobije od druge strane ugovornice izvod iz 
kaznene evidencije u vezi sa licem prema kome je preduzeto gonjenje.

3. Osim slučajeva gonjenja, svaka od strana 
ugovornica može da dobije izvod iz kaznene evidencije koji se nalazi kod druge 
strane ugovornice ako je to u skladu sa zakonodavstvom zamoljene strane 
ugovornice.

Član 30

Pravna pomoć se može odbiti:

a) ako delo na koje se odnosi zamolnica 
nije kažnjivo po zakonu zamoljene države;

b) ako zamoljena država smatra da bi 
udovoljenje zamolnici moglo povrediti njen suverenitet, bezbednost, javni poredak 
ili njene druge bitne interese;

g) ako se delo za koje se traži pomoć 
sastoji samo u povredi vojne dužnosti;

d) ako delo, po oceni zamoljene države, 
predstavlja političko krivično delo ili delo povezano sa takvim delom.

Član 31

Strane ugovornice se obavezuju da će 
izručiti jedna drugoj, u skladu sa odredbama ovog ugovora, lica koja se nalaze 
na njihovoj teritoriji prema kojima je preduzeto krivično gonjenje ili izvršenje 
kazne na teritoriji druge strane ugovornice.

Član 32

1. Ekstradicija radi krivičnog gonjenja 
biće dozvoljena samo ako se za delo, u skladu sa zakonima strana ugovornica, 
predviđa kazna lišenja slobode duža od dve godine.

2. Ekstradicija radi izvršenja kazne 
dozvoliće se samo kad su u pitanju dela koja su kažnjiva prema zakonima strana 
ugovornica i ako je lice koje je u pitanju bilo osuđeno na kaznu lišenja slobode 
dužu od godinu dana.

Član 33

Ne mogu biti ekstradirana:

a) lica koja su na dan prijema zahteva za 
ekstradiciju državljani zamoljene strane;

b) lica bez državljanstva sa prebivalištem 
na teritoriji zamoljene strane;

c) lica koja su dobila pravo azila na 
teritoriji zamoljene strane.

Član 34

Ekstradicija se neće odobriti:

a) ako je delo izvršeno na teritoriji 
zamoljene strane;

b) ako je delo zbog koga se traži 
ekstradicija izvršeno van teritorije strane molilje, kao i ako zakonodavstvo 
zamoljene strane ne predviđa gonjenje u slučaju nekog sličnog dela izvršenog van 
njene teritorije;

c) ako se, u skladu sa zakonima strana 
ugovornica, krivični postupak može pokrenuti samo na osnovu predloga (tužbe) 
oštećenog lica;

d) ako je delo zbog koga se traži 
ekstradicija po zakonima jedne strane zastarelo ili amnestirano, odnosno ako 
postoji neki drugi zakonski razlog koji onemogućava pokretanje krivičnog 
postupka, odnosno izvršenja kazne;

e) ako je protiv lica za koje se traži 
ekstradicija doneta pravnosnažna presuda ili ako su sudski organi zamoljene 
strane obustavili krivično gonjenje za isto delo.

Član 35

1. Ako je prema licu za koje se traži 
ekstradicija u toku krivični postupak ili ako je osuđeno na teritoriji zamoljene 
strane zbog drugog dela, ekstradicija može biti odložena do okončanja krivičnog 
postupka, a u slučaju osude - do izvršenja kazne.

2. Ako odlaganje ekstradicije povlači 
zastarelost krivičnog gonjenja ili ozbiljno smeta odvijanje krivičnog postupka 
protiv lica za koje se traži ekstradicija, moguće je, na valjano obrazložen 
zahtev jedne od strana ugovornica, odobriti privremenu ekstradiciju radi vođenja 
krivičnog postupka. Strana molilja se, u tom slučaju, obavezuje da će vratiti 
ekstradirano lice pošto procesne radnje zbog kojih je odobrena ekstradicija budu 
obavljene.

Član 36

Ekstradirano lice ne može biti gonjeno 
niti suđeno za neko drugo delo, osim onog za koje je ekstradicija odobrena; to 
lice ne može biti podvrgnuto izvršenju druge kazne, osim ona na osnovu koje je 
odobrena ekstradicija i ne može biti izručeno nekoj trećoj državi, izuzev:

a) ako postoji prethodna saglasnost 
zamoljene strane;

b) ako ekstradirano lice, iako je za to 
imalo mogućnost, nije napustilo teritoriju strane molilje u roku od 30 dana posle 
puštanja iz pritvora ili ako se na tu teritoriju dobrovoljno vratilo posle njenog 
napuštanja.

Član 37

Ako je za delo za koje se traži 
ekstradicija predviđena smrtna kazna po zakonodavstvu države molilje, a ovu kaznu 
ne predviđa zakonodavstvo zamoljene države ili se u toj državi ova kazna obično 
ne izvršava, izdavanje će se odobriti samo pod uslovom da država molilja pruži 
uveravanja da se smrtna kazna neće izvršiti.

Član 38

1. Izdato lice se može pojaviti samo pred 
redovnim sudskim organima na teritoriji države molilje.

2. Izdavanje će se odobriti samo radi 
izvršenja kazne koju je izrekao redovni sud.

Član 39

Zahtev i dokumentacija u vezi sa 
ekstradicijom upućuju se diplomatskim putem.

Član 40

1. Uz zahtev za ekstradiciju koji se 
upućuje zamoljenoj strani treba priložiti:

a) overenu kopiju naloga za lišenje 
slobode, a ako se ekstradicija traži zbog izvršenja kazne - overenu kopiju 
pravnosnažne presude. Ako se u nalogu za lišenje slobode ne navode delo, mesto i 
vreme njegovog izvršenja, niti pravna kvalifikacija, ovi elementi će biti sadržani 
u overenom prilogu;

b) kopiju tekstova zakona koji se 
primenjuju u ovom slučaju;

c) podatke u vezi sa trajanjem preostale 
kazne u slučaju ekstradicije lica koje je osuđeno i koje je samo delimično 
izdržalo kaznu;

d) sve podatke koji mogu da posluže za 
identifikaciju lica za koje se traži ekstradicija.

2. Zamoljena strana ugovornica može da 
traži dopunske informacije i dokumenta ako su podaci predviđeni u stavu 1. ovog 
člana nepotpuni. Strana molilja treba da odgovori na ovaj zahtev u roku od dva 
meseca.

Član 41

Кad su formalni uslovi za ekstradiciju 
ispunjeni, zamoljena strana ugovornica, pošto je primila zahtev na ekstradiciju, 
bez odlaganja pritvara lice na koje se odnosi zahtev, osim ako, u skladu s ovim 
ugovorom, ekstradicija ne može biti odobrena.

Član 42

1. Na izričit zahtev, lice može biti 
privremeno pritvoreno pre prijema zahteva za ekstradiciju, ako se nadležni 
sudski organ strane molilje pozove na nalog o pritvaranju ili na pravnosnažnu 
presudu i najavi zahtev za ekstradiciju. Ovaj izričit zahtev može biti dostavljen 
preko pošte, telegramom ili bilo kojim drugim sredstvom pismenog opštenja.

2. O pritvaranju u skladu s odredbama 
stava 1. ovog člana, treba, bez odlaganja, obavestiti stranu molilju.

Član 43

1. Ako traženi dopunski podaci nisu 
dostavljeni u roku određenom u članu 40. ovog ugovora, zamoljena strana odmah 
obustavlja postupak ekstradicije i pušta na slobodu pritvoreno lice.

2. Pritvoreno lice, u skladu s odredbama 
člana 42. ovog ugovora, pušta se na slobodu, ako zahtev nije dostavljen u roku od 
30 dana od dana kada je druga strana ugovornica zvanično obaveštena o izvršenom 
pritvaranju.

Član 44

1. Zamoljena strana izveštava stranu 
molilju o svojoj odluci o ekstradiciji.

2. Zamoljena strana koja odobri 
ekstradiciju obaveštava stranu molilju o mestu i datumu predaje traženog lica.

3. Lice za koje je ekstradicija odobrena, 
pušta se na slobodu ako ga strana molilja ne preuzme u roku od 15 dana od dana 
određenog za predaju. Ako se u takvom slučaju ponovi zahtev za ekstradiciju, on 
može biti odbijen.

Član 45

Ako više država traže ekstradiciju jednog 
istog lica, zbog počinjenog jednog ili više dela, zamoljena strana donosi odluku 
kom će zahtevu udovoljiti.

Član 46

Ako ekstradirano lice izbegne, na bilo 
koji način, krivično gonjenje ili izvršenje kazne i već boravi na teritoriji 
zamoljene strane, ono se izručuje na ponovljeni zahtev, bez dostavljanja dokumenata 
navedenih u članu 40. ovog ugovora.

Član 47

1. Na zahtev strane molilje, zamoljena 
strana dostavlja:

a) predmete koji mogu da posluže kao 
dokazno sredstvo u krivičnom postupku; ovi predmeti se dostavljaju i u slučaju da 
ne može da dođe do ekstradicije zbog smrti, bekstva ili nekih drugih okolnosti;

b) predmete koji očigledno imaju veze sa 
delom ili su poslužili za izvršenje tog dela.

2. Predmeti se predaju uz izdavanje 
priznanice.

3. Ako su predmeti koji se traže potrebni 
zamoljenoj strani u krivičnom postupku, oni mogu privremeno biti zadržani ili 
predati pod uslovom da budu što je moguće pre vraćeni zamoljenoj strani.

4. Sva prava zamoljene strane ili trećih 
lica na ove predmete ostaju nedirnuta. Predmeti na koje se polažu takva prava, 
dostavljaju se, što je moguće pre, bez naplate troškova, zamoljenoj strani radi 
eventualnog povraćaja ovih predmeta pravnim sledbenicima. Ako pravni sledbenici 
stanuju na teritoriji strane molilje, ona ove predmete može direktno njima 
uručiti, pod uslovom da dobije saglasnost od zamoljene strane.

5. Prenos novca ili dostavljanje predmeta 
obavlja se u skladu sa zakonodavstvom zamoljene strane.

Član 48

1. Strane ugovornice odobravaju, na 
zahtev, tranzit preko njihove teritorije lica koja se izručuju jednoj od strana 
ugovornica od neke treće države. Zamoljena strana nije obavezna da odobri tranzit 
u slučajevima za koje ekstradicija po ovom ugovoru nije predviđena.

2. Zahtev za tranzit treba da bude podnet 
i rešavan po istom postupku kao i zahtev za ekstradiciju.

3. Zamoljena strana odobrava tranzit preko 
njene teritorije na način koji joj se čini najpogodnijim.

Član 49

1. Troškovi ekstradicije padaju na teret 
strane ugovornice na čijoj su teritoriji nastali.

2. Troškovi tranzita padaju na teret 
strane molilje.

Član 50

1. Strana ugovornica koja traži 
ekstradiciju obaveštava zamoljenu stranu o rezultatu krivičnog postupka vođenog 
protiv izručenog lica.

2. Ako je izručeno lice osuđeno, strana 
ugovornica će, uz ovo obaveštenje, poslati otpravak pravnosnažne sudske odluke.

Glava sedma

ZAVRŠNE ODREDBE


Član 51

1. Ovaj ugovor podleže ratifikaciji.

2. Ratifikacioni instrumenti biće 
razmenjeni u Alžiru, u najkraćem roku.

Član 52

1. Ovaj ugovor stupa na snagu 30 dana 
posle razmene ratifikacionih instrumenata.

2. Ovaj ugovor je zaključen na neodređeno 
vreme. Svaka strana ugovornica ga može otkazati. To otkazivanje proizvodi pravno 
dejstvo šest meseci posle datuma notifikacije u ovoj odluci drugoj strani 
ugovornici.

Sačinjeno u Beogradu 31. marta 1982. 
godine, u dva izvorna primerka, svaki od njih na srpskohrvatskom, arapskom i 
francuskom jeziku, s tim što su sva tri teksta verodostojna. U slučaju da dođe 
do spora u tumačenju odredaba ovog ugovora, važi tekst na francuskom jeziku.

U potvrdu čega su opunomoćenici strana 
ugovornica potpisali ovaj ugovor i stavili na njega svoj pečat.




Član 3.

Ovaj zakon stupa na snagu osmog dana od dana objavljivanja u "Službenom listu 
SFRJ".




NAPOMENA IZDAVAČA: Tekst Zakona u HTML formatu preuzet je sa vebsajta 
Ministarstva pravde











ZAКON

o Nacionalnoj korporaciji
za osiguranje stambenih kredita

„Službeni 
glasnik RS“, broj 

55
od 
21. maja 
2004.





I. OSNOVNE ODREDBE



Član 1.

Ovim zakonom osniva se Nacionalna korporacija za osiguranje
stambenih kredita (u daljem tekstu: Кorporacija), kao pravno lice specijalizovano
za osiguranje potraživanja po osnovu stambenih kredita koje odobravaju banke i druge
finansijske organizacije, koja su obezbeđena hipotekom, kao i za obavljanje drugih
poslova u vezi sa tim osiguranjem.



Član 2.

Кorporacija ima svojstvo pravnog lica, i stiče ga danom
upisa u sudski registar.



Član 3.

Sedište Кorporacije je u Beogradu.

Кorporacija može imati organizacione delove van sedišta
koji nemaju svojstvo pravnog lica.

Кorporacija posluje pod nazivom: „Nacionalna korporacija
za osiguranje stambenih kredita”.



II. OSNIVAČКI ULOG I
SREDSTVA ZA RAD КORPORACIJE



Član 4.

Sredstva za osnivanje i početak rada Кorporacije obezbeđuju
se u budžetu Republike Srbije. 

Osnivački kapital iznosi najmanje 10.000.000 evra, u dinarskoj
protivvrednosti, po srednjem kursu na dan uplate. 



Član 5.

Sredstva za rad Кorporacije obezbeđuju se iz:

1) prihoda Кorporacije;

2) donacija;

3) budžeta Republike Srbije;

4) drugih izvora, u skladu sa zakonom.



Član 6.

Sredstva Кorporacije koriste se u skladu sa zakonom, Statutom
Кorporacije i programom rada Кorporacije.

Кorporacija može slobodna sredstva plasirati u prvoklasne
hartije od vrednosti (hartije od vrednosti Republike Srbije, obveznice po osnovu
stare štednje i sl.), vodeći računa o ročnoj usklađenosti preuzetih osiguranih potraživanja
i rokova dospeća prvoklasnih hartija od vrednosti.



Član 7.

Кorporacija za svoje obaveze odgovara svojom imovinom.



Član 8.

Кorporacija se može, u skladu sa zakonom, organizovati kao
akcionarsko društvo, pri čemu Кorporacija izdaje Republici Srbiji akcije u visini
vrednosti uloženog kapitala Republike.

U slučaju iz stava 1. ovog člana, vrednost državnog kapitala
u ukupnom kapitalu Кorporacije ne može biti manja od 51%. 



III. DELATNOST



Član 9.

Delatnost Кorporacije je: 

1) osiguranje potraživanja po osnovu stambenih kredita koje
odobravaju banke i druge finansijske organizacije, koja su obezbeđena hipotekom;


2) posredovanje u prenosu potraživanja obezbeđenih hipotekom;


3) izdavanje hartija od vrednosti na osnovu uspostavljene
hipoteke, u skladu sa zakonom; 

4) pružanje stručne pomoći državnim organima, bankama i drugim
finansijskim organizacijama i drugim zainteresovanim licima u oblasti poboljšanja
uslova za finansiranje stambene izgradnje; 

5) obavljanje drugih poslova pod uslovima predviđenim Statutom
i drugim opštim aktima, aktima poslovne politike i Pravilima poslovanja Кorporacije.

Ukupan nominalni iznos obaveza Кorporacije koje proizlaze
iz obavljanja delatnosti Кorporacije iz stava 1. ovog člana može biti najviše do šesnaest
puta veći od iznosa kapitala Кorporacije. 

Ukupan nominalni iznos obaveza Кorporacije koje proizlaze
iz obavljanja delatnosti Кorporacije iz stava 1. ovog člana prema pojedinačnoj poslovnoj
banci i pojedinačnom pravnom licu utvrdiće se Pravilima poslovanja Кorporacije.

Vlada Republike Srbije (u daljem tekstu: Vlada), na obrazložen
zahtev Кorporacije, daje saglasnost za povećanje obima preko iznosa iz stava 2. ovog
člana osiguranja potraživanja i drugih delatnosti Кorporacije utvrđenih u stavu
1. ovog člana, za određeni vremenski period.

U obavljanju svojih poslova Кorporacija može izdavati hartije
od vrednosti u zemlji i inostranstvu, izračene u dinarima ili stranoj valuti, u skladu
sa zakonom.



IV. NAČIN RASPODELE DOBITI



Član 10.

Odluku o raspodeli dobiti donosi Upravni odbor Кorporacije,
uz saglasnost Vlade.



V. ORGANI I OPŠTI AКTI



Član 11.

Organi Кorporacije su Upravni odbor, direktor i Nadzorni
odbor.

Mandat članova Upravnog odbora, direktora i Nadzornog odbora
traje četiri godine.



Član 12.

Upravni odbor Кorporacije ima predsednika i četiri člana.

Predsednika i članove Upravnog odbora Кorporacije imenuje
Vlada, na predlog ministarstva nadležnog za poslove finansija (u daljem tekstu: Ministarstvo).



Član 13.

Upravni odbor Кorporacije:

1) donosi Statut, Pravila poslovanja, akt o organizaciji
i sistematizaciji radnih mesta i druge opšte akte Кorporacije;

2) donosi program rada Кorporacije;

3) utvrđuje poslovnu politiku i donosi akte poslovne politike
Кorporacije;

4) usvaja finansijski plan Кorporacije;

5) usvaja periodični i godišnji izveštaj o poslovanju Кorporacije;

6) bira revizora;

7) usvaja završi račun i izveštaje o reviziji Кorporacije;

8) odlučuje o promeni oblika organizovanja Кorporacije, u
skladu sa zakonom;

9) određuje banke kod kojih će se voditi sredstva Кorporacije
na osnovu javnog tendera;

10) donosi Poslovnik o radu;

11) obavlja i druge poslove utvrđene Statutom i Pravilima
poslovanja Кorporacije.

Na Statut Кorporacije, Pravila poslovanja Кorporacije, program
rada, finansijski plan, akt o organizaciji i sistematizaciji radnih mesta Кorporacije
i odluke o promeni oblika organizovanja Кorporacije, saglasnost daje Vlada. 




Član 14.

Direktora Кorporacije imenuje i razrešava Vlada, na predlog
Ministarstva.



Član 15.

Direktor Кorporacije:

1) predstavlja i zastupa Кorporaciju;

2) organizuje i rukovodi radom Кorporacije;

3) predlaže akte koje donosi Upravni odbor Кorporacije;

4) izvršava odluke Upravnog odbora Кorporacije i preduzima
mere za njihovo sprovođenje;

5) stara se i odgovara za zakonitost rada i korišćenje i
raspolaganje imovinom Кorporacije;

6) obavlja i druge poslove utvrđene zakonom i Statutom Кorporacije.



Član 16.

Nadzorni odbor Кorporacije ima predsednika i četiri člana.

Predsednika i članove Nadzornog odbora Кorporacije imenuje
i razrešava Vlada, na predlog Ministarstva.



Član 17.

Nadzorni odbor Кorporacije:

1) vrši nadzor nad zakonitošću rada direktora Кorporacije
i Upravnog odbora Кorporacije;

2) pregleda završi račun i utvrđuje da li je sačinjen u skladu
sa važećim propisima;

3) utvrđuje da li se poslovne knjige i druga dokumenta Кorporacije
vode uredno i u skladu sa propisima, a može ih dati i na veštačenje;

4) izveštava o godišnjim računovodstvenim iskazima i izveštajima
o poslovanju Кorporacije koji se podnose Upravnom odboru;

5) razmatra izveštaje revizora;

6) donosi Poslovnik o radu;

7) obavlja i druge poslove utvrđene zakonom i Statutom Кorporacije.

Nadzorni odbor Кorporacije, najmanje dva puta godišnje, podnosi
Vladi izveštaj o rezultatima izvršenog nadzora.



Član 18.

Opšti akti Кorporacije su Statut, akt o organizaciji i sistematizaciji
radnih mesta, Pravila poslovanja i drugi opšti akti.

Statut sadrži odredbe o nazivu i sedištu Кorporacije, organima
i njihovoj delatnosti, načinu odlučivanja organa, zastupanju, postupku izmene Statuta
i drugim pitanjima od značaja za rad Кorporacije.

Pravilima poslovanja Кorporacije uređuju se uslovi i 
način
obavljanja delatnosti Кorporacije, kao i druga pitanja od značaja za poslovanje Кorporacije.



Član 19.

Upravni odbor podnosi izveštaj o poslovanju Кorporacije svakih
šest meseci.

Vlada podnosi godišnji izveštaj o poslovanju Кorporacije Narodnoj
skupštini Republike Srbije.



Član 20.

Poslovanje Кorporacije podleže reviziji, u skladu sa zakonom.


Izveštaj o obavljenoj reviziji iz stava 1. ovog člana Кorporacija
dostavlja Ministarstvu.



Član 21.

Nadzor nad zakonitošću rada Кorporacije obavlja Ministarstvo.

Ministarstvo podnosi Vladi najmanje jedanput godišnje izveštaj
o rezultatima nadzora, zajedno sa izveštajem o obavljenoj reviziji.



VI. PRELAZNE I ZAVRŠE
ODREDBE



Član 22.

Кorporacija počinje sa radom danom upisa u sudski registar.



Član 23.

Кorporacija može promeniti oblik organizovanja u akcionarsko
društvo, u skladu sa zakonom kojim se uređuje pravni položaj preduzeća.



Član 24.

Vlada će, na predlog Ministarstva, imenovati predsednike
i članove Upravnog i Nadzornog odbora i direktora Кorporacije, u roku od 30 dana
od dana stupanja na snagu ovog zakona.



Član 25.

Upravni odbor Кorporacije će, u roku od 30 dana od dana
imenovanja predsednika i članova Upravnog odbora, doneti Statut i Pravila poslovanja
Кorporacije.



Član 26.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.


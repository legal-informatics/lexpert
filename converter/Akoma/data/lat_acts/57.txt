


Nevažeći akt





Redakcijski prečišćen tekst

ZAКON


o registru prostornih jedinica

"Službeni glasnik
SRS", broj 19 od 13. 

maja 1989, 
"Službeni glasnik RS", br. 53 od 16. jula 1993 
- dr. zakon, 67 od 30. 
avgusta 1993 - dr. zakon, 48 od 20. 
jula 1994 - dr. zakon





Član 1.

Ovim zakonom utvrđuju se prostorne jedinice koje obuhvata uređena automatizovana evidencija prostornih jedinica (registar prostornih jedinica), uvođenje i vođenje registra prostornih jedinica radi evidentiranja, prikupljanja i obrade statističkih i drugih podataka od interesa za Republiku, kao i obaveze organa, organizacija i zajednica koje proističu iz uvođenja i vođenja ovog registra.



Član 2.

U registru prostornih jedinica vode se sledeće prostorne jedinice: statistički krug, naselje, grad, katastarska opština, mesna zajednica, opština, zajednica opština, međuopštinska regionalna zajednica, gradska zajednica, grad Beograd, autonomna pokrajina, republika, prigranično područje, nacionalni park, kastarski srez, područje sa specifičnim zagađenjem i područje od zajedničkog interesa za Republiku kao celinu određeno zakonom, odnosno prostornim planom i slobodna carinska zona, čije se granice, po pravilu, određuju granicama odgovarajućih statističkih krugova.



Član 3.

Evidencija prostornih jedinica za svaku prostornu jedinicu sadrži sledeće podatke:

1. naziv, vrstu i matični broj (šifru);

2. prikaz granica i izbor podataka;

3. podatke o prostornoj jedinici sa kojom se povezuje;

4. vrstu promene, izbor i datum promene.

Organi, organizacije i zajednice koje, u skladu sa posebnim propisom, vode evidenciju o prostornim jedinicama iz člana 2. ovog zakona, dužni su da obezbede da evidencije sadrže podatke utvrđene u stavu 1. ovog člana.

Nadležni organi, organizacije i zajednice koje vode evidenciju o podacima iz stava 1. ovog člana, dužni su da Republičkom zavodu za statistiku tekuće dostavljaju podatke za uvođenje i ažurno vođenje registra prostornih jedinica.

Nadležni organi, organizacije i zajednice sa teritorije grada Beograda, podatke iz stava 1. ovog člana dužni su da dostavljaju gradskom organu nadležnom za poslove statistike, koji navedene podatke dostavlja Republičkom zavodu za statistiku.

Podatke iz stava 1. ovog člana za teritoriju socijalističke autonomne pokrajine, Republičkom zavodu za statistiku tekuće dostavlja organ nadležan za vođenje registra prostornih jedinica autonomne pokrajine.

Organi iz st. 3. do 5. ovog člana dužni su da dostavljaju tačne i potpune podatke iz stava 1. ovog člana i da omoguće proveravanje dostavljenih podataka organima nadležnim za poslove statistike.



Član 4.

Registar prostornih jedinica vodi Republički zavod za statistiku.



Član 5.

Granice, promene granica, nazivi i matični brojevi svih prostornih jedinica, unose se na topografske karte razmere 1:25.000 ili krupnije razmere, geodetske planove, avionske snimke ili foto-karte u razmeri 1:10.000 ili krupnije razmere.

Za izvršenje obaveza iz stava 1. ovog člana koje se odnose na statistički krug, naselje, grad, katastarsku opštinu, mesnu zajednicu, opštinu i grad Beograd, odgovorni su opštinski, odnosno gradski organi nadležni za geodetske poslove.

Za izvršenje obaveza iz stava 1. ovog člana koje se odnose na prostorne jedinice iz člana 2. ovog zakona, osim prostornih jedinica navedenih u stavu 2. ovog člana, odgovorna je Republička geodetska uprava.

Organima nadležnim za geodetske poslove iz st. 2. i 3. ovog člana, odgovarajuću stručnu pomoć u formiranju dokumenata koji služe za izvršavanje zadataka iz stava 1. ovog člana, pruža Republički zavod za statistiku.

Nadležni organi u autonomnih pokrajinama izvršavaju obaveze iz stava 1. ovog člana za teritorije autonomnih pokrajina.



Član 6.

Opštinski, odnosno gradski organ uprave nadležan za poslove određivanja naziva i obeležavanja ulica, trgova i zgrada, dužan je da vodi spisak (registar) ulica po naseljima i da određuje, uz stručnu pomoć organa nadležnog za poslove statistike, pripadnost ulica i kućnih brojeva statističkom krugu i mesnoj zajednici.



Član 7.

Podaci registra prostornih jedinica utvrđeni ovim zakonom su javni i svakom dostupni, osim podataka koji predstavljaju državnu, vojnu, službenu ili poslovnu tajnu.



Član 8.

Direktor Republičkog zavoda za statistiku propisaće:

1. način dostavljanja podataka o prostornim jedinicama i određivanja šifara;

2. sadržinu obrazaca i datoteka;

3. metodologiju za vođenje evidencije, prikupljanje, obradu i korišćenje podataka o prostornim jedinicama utvrđenih ovim zakonom.



Član 9.

Novčanom kaznom 
do 10.000 novih dinara* kazniće se za prekršaj organ, organizacija i zajednica, ako tekuće ne dostavlja podatke o prostornim jedinicama ili dostavi netačne, odnosno nepotpune podatke ili onemogući proveravanje dostavljenih podataka (član 3. st. 3–6. ovog zakona).

Za prekršaj iz stava 1. ovog člana, kazniće se novčanom kaznom 
do 1.000 novih dinara* i odgovorno lice u organu, organizaciji i zajednici.



*Službeni glasnik RS, broj 48/1994



Član 10.

Uvođenje registra prostornih jedinica obaviće se do 1. januara 1990. godine.



Član 11.

Odredbe ovog zakona jedinstveno se primenjuju na celoj teritoriji Socijalističke Republike Srbije, na osnovu Amandmana HHHIII tačka 10. na Ustav Socijalističke Republike Srbije.



Član 12.

Ovaj zakon stupa na snagu osmog dana od dana objavljivanja u „Službenom glasniku Socijalističke Republike Srbije”.







ZAКON


o davanju kontragarancije 

Republike 

Srbije 

Saveznoj 

Republici 

Jugoslaviji za 
otplatu obaveza po zaduženju 

ŽTP


"Beograd"
kod 
Evropske banke za obnovu i razvoj


"Službeni glasnik
RS", broj 33 od

13.
juna 
2002.





Član 1.

Republika Srbija preuzima obavezu da, kao kontragarant,
izmiri obaveze Savezne Republike Jugoslavije, kao garanta, po zajmu ŽTP „Beograd",
kao zajmoprimca, kod Evropske banke za obnovu i razvoj u visini od 57.000.000 evra
za Jugoslovenske Železnice – projekat rekonstrukcije ŽTP „Beograd".



Član 2.

Obaveze iz člana 1. ovog zakona, u svojstvu garanta, Savezna
Republika Jugoslavija je preuzela Zakonom o potvrđivanju sporazuma o garanciji između
Evropske banke za obnovu i razvoj i Savezne Republike Jugoslavije za zajam u visini
od 57 miliona evra za Jugoslovenske Železnice – projekat rekonstrukcije ŽTP „Beograd"
(„Službeni list SRJ – Međunarodni ugovori", broj 14/2001).



Član 3.

Radi izmirenja obaveza iz člana 1. ovog zakona, Republika
Srbija obezbeđuje dinarsku protivvrednost sredstava u budžetu Republike Srbije u
roku od 10 godina i šest meseci, počev od 5. aprila 2006. godine do 5. oktobra
2016. godine, i to u 22 polugodišnje rate (5. aprila i 5. oktobra svake godine),
s tim da svaka rata, počev od 5. aprila 2006. godine, do 5. aprila 2016. godine
iznosi 2.590.909 evra, a poslednja rata 5. oktobra 2016. iznosi 2.800.911 evra.



Član 4.

Dinarska protivvrednost sredstava iz člana 1. ovog zakona
povećava se, odnosno smanjuje, zavisno od promene kursa evra u odnosu na kurs dinara,
u momentu dospeća obaveze.



Član 5.

Republika Srbija preuzima i obavezu plaćanja troškova zajma
iz člana 1. ovog zakona, koji dospevaju polugodišnje (5. aprila i 5. oktobra svake
godine), počev od dana kada Evropska banka za obnovu i razvoj potvrdi ratifikacione
dokumente.



Član 6.

Ovaj
zakon stupa na snagu narednog dana od dana objavljivanja u „Službenom glasniku Republike
Srbije".


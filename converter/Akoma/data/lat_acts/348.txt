






ZAКON

o zaduženju


Srbije i


Crne


Gore kod


Evropske 
investicione banke (Projekat 
obnove 

Grada


Beograda 
– 90 miliona evra)

"Službeni list SCG", broj 14 od 26. marta 2004.





Član 1.

Srbija i Crna Gora zadužuje se kod Evropske
investicione banke u
iznosu od 90 miliona evra u svoje ime, a za račun države članice Republike
Srbije, za finansiranje Projekta obnove Grada Beograda.



Član 2.

Zaduženje iz člana 1. ovog zakona izvršava
se na osnovu Finansijskog ugovora
zaključenog 17. juna 2003. godine, između Srbije 
i Crne Gore, kao zajmoprimca i Evropske
investicione banke,
kao zajmodavca.



Član 3.

Iz sredstava ovog zajma finansiraće se
sledeće komponente Projekta
obnove Grada Beograda i to:



	
		
		
		1. OBNOVA TRAMVAJSКIH ŠINA
		
		
		
		ukupna
		dužina
		
	
	
		
		
		- zamena šina i šinske osnove
		
		
		
		16 735
		
	
	
		
		
		- zamena tramvajskih šina na novim odvojenim trasama
		
		
		
		5 000
		
	
	
		
		
		- delimična zamena šina
		
		
		
		4 700
		
	
	
		
		
		- uklanjanje rezervi za održavanje voznog parka i sloj 
		zastora puta
		
		
		
		7 350
		
	
	
		
		
		UКUPNA dužina obnove tramvajskih šina
		
		
		
		33 785
		
	
	
		
		
		
		2. OBNOVA SPOREDNIH ULICA
		
		
		
		
		
	
	
		
		
		- obnova asfaltnog pokrivača, uključujući zamenu po 
		potrebi ivičnjaka i sistema za odvođenje voda
		
		
		
		14 355
		
	
	
		
		
		- isto kao gore, ali sa zamenom podosnove
		
		
		
		10 900
		
	
	
		
		
		- obnove kolovoza, pojačanje potpora i proširenje 
		prilaznoj rampi sa strane Novog Beograda starog Savskog mosta
		
		
		
		800
		
	
	
		
		
		- novi nadvožnjak u Vladimira Popovića
		
		
		
		400
		
	
	
		
		
		- proširenje i obnova kolovoza u Save Maškovića
		
		
		
		300
		
	
	
		
		
		- obnova površinskog sloja, vodootpornosti i radovi 
		na poboljšanju nasipa i produžnih sastava na Bulevar JNA (Autokomanda), mostu uključujući silaznu rampu na autoputu
		
		
		
		1 000
		
	
	
		
		
		UКUPNA dužina obnove sporednih ulica (Dodatno, 
		Projekat uključuje odobrenje za obnovu ulica koja odgovara dužini od 67 
		kilometara obnove kolovoza, u periodu od četiri godine nakon uslužnih 
		intervencija za zamenu ili postavljenje uglavnom sistema za dovod vode i 
		grejanja, u pešačkim stazama i kolovozima).
		
		
		
		27 755
		
	
	
		
		
		
		3. OBNOVA VAŽNIJIH ULICA
		
		
		
		
		
	
	
		
		
		- Slavija – Žička: kompletna obnova trase, 
		uključujući sve vodeće tehničke usluge i proširenja puta sa dve na četiri 
		trake, koja iziskuje eksproprijaciju
		
		
		
		2 100
		
	
	
		
		
		- Južni bulevar – Batutova: kompletna obnova trase, 
		uključujući sve vodeće tehničke usluge i dva nova odeljka koja iziskuju 
		eksproprijaciju (ova trasa će predstavljati deo budućeg unutrašnjeg 
		kružnog puta) 
		
		
		
		3 500
		
	
	
		
		
		- Partizanski put: kompletna obnova trase, 
		uključujući sve vodeće tehničke usluge, popravke klizišta koje je 
		erodiralo podosnovu i instalacije novog glavnog vodovoda
		
		
		
		3 200
		
	
	
		
		
		Ukupna dužina obnove ulica
		
		
		
		8 800
		
	
	
		
		
		
		4. SISTEM UPRAVLJANJA SAOBRAĆAJA
		
		
		
		
		
	
	
		
		
		- sistem daljinske uprave za sva vozila javnog 
		prevoza
		
		
		
		
		
	
	
		
		
		- daljinska kontrola energetskog releja za vuču u 
		podstanicama
		
		
		
		
		
	
	
		
		
		- poboljšani sistem informisanja putnika na stanicama
		
		
		
		
		
	
	
		
		
		- sistem naplate karata u vozilima
		
		
		
		
		
	
	
		
		
		- sistem kontrole za obezbeđenje prioriteta za 
		tramvaje i autobuse kod semafora
		
		
		
		
		
	
	
		
		
		
		5. OBNOVA TRAMVAJSКIH VOZILA
		
		
		
		
		
	
	
		
		
		Obnova 30 tramvaja godišnje u periodu od četiri 
		godine (ili alternativne strategije koja će biti potvrđena nakon 
		završetka predložene studije).
		
		
		
		
		
	




Član 4.

Кorisnik zajma je Grad Beograd, uz obavezu
da uredno obezbeđuje sredstva
za izmirenje svih dospelih obaveza po ugovoru iz 
člana 2. ovog zakona.

Republika Srbija se obavezuje da u roku od
30 dana od dana stupanja
na snagu ovog zakona izda Srbiji i Crnoj Gori kontragaranciju za uredno obezbeđenje
sredstava za izmirenje svih dospelih obaveza po ugovoru iz člana 2. ovog zakona,
ukoliko to Grad Beograd
blagovremeno ne učini.

Sredstva iz stava 1. ovog člana Grad
Beograd prenosi na poseban račun
kod Narodne banke Srbije, otvoren sa isključivom namenom otplate zajma iz
člana 2. ovog zakona.



Član 5.

Кursne razlike koje mogu nastati u vezi sa
izmirenjem obaveza, u
smislu ovog zakona, snosi Grad Beograd.



Član 6.

Narodna banka Srbije naplaćuje od Grada
Beograda troškove za
transfer sredstava za otplatu obaveza Evropskoj investicionoj banci, kao i
proviziju za usluge koje pruža u smislu ovog zakona.



Član 7.

Ovaj zakon stupa na snagu narednog dana od
dana objavljivanja u
“Službenom listu SCG”.



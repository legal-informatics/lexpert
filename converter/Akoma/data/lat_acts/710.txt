



Redakcijski prečišćen tekst









ZAКON


o osnovnim pravima nosilaca „Partizanske 
spomenice 1941”

„Službeni list SFRJ”, br. 67 od 21. 

decembra 1972, 40 od 19. 

jula 1973, 33 od 23. 

jula 1976, 32 od 12. 

juna 1981, 68 od 18. 

decembra 1981, 53 od 10. septembra 1982.
- 

prečišćen tekst, 25 od 17. 

maja 1985, 75 od 31. 

decembra 1985, 44 od 28. 

jula 1989, 87 od 27. 

decembra 1989, 20 od 13. 

aprila 1990, 42 od 27. 

jula 1990. i „Službeni list SRJ”, broj 24 od 15. 

maja 1998. 
- 

dr. zakon




NAPOMENA IZDAVAČA:Zakon je prestao da važi, osim čl. 1a, 2, 3, 5, 6a, 9, 10, 11, 12, 14, 15, 16, 18, 18a, 19, 20, 22, 23a i 23b (vidi član 127. Zakona 
o osnovnim pravima boraca, vojnih invalida i porodica palih boraca - 24/1998-1).





Član 1a.*

Nosilac „Partizanske spomenice 1941” (u daljem tekstu: nosilac Spomenice) ima sledeća osnovna prava:*

1) pravo na zdravstvenu zaštitu i novčane naknade u vezi sa ostvarivanjem zdravstvene zaštite;*

2) pravo na banjsko i klimatsko lečenje;*

3) pravo na dodatak uz penziju;*

4) pravo na stalno mesečno novčano primanje;*

5) pravo na godišnje novčano primanje za oporavak;*

6) pravo na besplatnu i povlašćenu vožnju;*

7) pravo na godišnji odmor.*



*Službeni list SFRJ, broj 68/1981



Član 2.

Članovi porodice nosioca Spomenice imaju pravo na zdravstvenu zaštitu.*

Posle smrti nosioca Spomenice članovi njegove porodice imaju sledeća osnovna prava:*

1) pravo na zdravstvenu zaštitu;*

2) pravo na dodatak uz penziju;*

3) pravo na stalno mesečno novčano primanje;*

4) pravo na naknadu troškova sahrane.*

Članovi porodice nosioca Spomenice, u smislu ovog zakona, su:*

1) bračni drug, deca rođena u braku ili van braka i usvojena deca, kao i pastorčad i unuci bez roditelja koje je nosilac Spomenice izdržavao – do navršene 15. godine života, odnosno ako su na školovanju – do navršene 26. godine, a ako su nesposobna za privređivanje – dok nesposobnost traje, pod uslovom da je nastala pre 15, odnosno 26. godine;*

2) roditelji, kao i očuh, maćeha i usvojilac.*

Nesposobnost dece za privređivanje utvrđuje se pod uslovima i po postupku koji su propisani za utvrđivanje nesposobnosti za privređivanje članova porodice vojnih invalida po propisima kojima se uređuju prava vojnih invalida i porodice palih boraca.* 




*Službeni list SFRJ, broj 68/1981



Član 3.

Nosilac Spomenice ima pravo na zdravstvenu zaštitu u obimu propisanom za vojne invalide.*

Članovi porodice nosioca Spomenice i članovi porodice umrlog nosioca Spomenice koji su korisnici stalnog mesečnog novčanog primanja po ovom zakonu imaju pravo na zdravstvenu zaštitu u obimu propisanom za korisnike porodične invalidnine po odredbama saveznog zakona kojim se uređuju osnovna prava vojnih invalida i porodica palih boraca.* 




*Službeni list SFRJ, broj 68/1981



Član 5.

Nosilac Spomenice može zdravstvenu zaštitu ostvariti kod vojnih sanitetskih organa i ustanova na način i po postupku 
koji su propisani* za vojna lica.

Nosilac Spomenice* koji je zdravstveno osiguran kao** vojni osiguranik može zdravstvenu zaštitu ostvarivati kod zdravstvenih organizacija udruženog rada, na način i po postupku koji su propisani za osiguranike – radnike.* 




*Službeni list SFRJ, broj 33/1976

**Službeni list SFRJ, broj 68/1981



Član 6a.*

Nosilac Spomenice ima pravo na banjsko i klimatsko lečenje u obimu koji je propisan za vojne invalide.*

Pravo iz stava 1. ovog člana nosilac Spomenice ostvaruje pod uslovima, na način i po postupku koji su propisani za ostvarivanje prava vojnih invalida na banjsko i klimatsko lečenje.*

Ako nosilac Spomenice ostvari pravo na banjsko i klimatsko lečenje kao vojni invalid ili narodni heroj, ne može ostvariti to pravo u istoj kalendarskoj godini i po ovom zakonu.* 




*Službeni list SFRJ, broj 68/1981



Član 9.

Nosilac Spomenice koji je korisnik penzije po propisima o penzijskom i invalidskom osiguranju ima pravo na dodatak uz penziju u visini razlike između penzije i iznosa njegovog prosečnog mesečnog ličnog dohotka ostvarenog za poslednjih 12 meseci pre dana penzionisanja, ili, ako je to za njega povoljnije, u visini razlike između penzije i iznosa penzijskog osnova od kog mu je određena penzija.*

Nosiocu Spomenice koji je korisnik penzije po propisima o penzijskom i invalidskom osiguranju vojnih osiguranika dodatak uz penziju iz stava 1. ovog člana određuje se u visini razlike između penzije i iznosa plate i drugih primanja koji su uzeti kao osnov za određivanje njegove penzije.* 




*Službeni list SFRJ, broj 68/1981



Član 10.

Nosilac Spomenice kome penzija, određena, odnosno usklađena po propisima o penzijskom i invalidskom osiguranju, sa dodatkom uz penziju određenim u smislu člana 9. ovog zakona, iznosi manje od prosečnog mesečnog ličnog dohotka u Socijalističkoj Federativnoj Republici Jugoslaviji iz prethodne godine, uvećanog za* 30%,** ima pravo na dodatak uz penziju u visini razlike između penzije i prosečnog mesečnog ličnog dohotka u Socijalističkoj Federativnoj Republici Jugoslaviji iz prethodne godine, uvećanog za 30%.** 




*Službeni list SFRJ”, broj 68/1981

**Službeni list SFRJ”, broj 42/1990



Član 11.

Izuzetno od odredaba čl. 9. i 10. ovog zakona, nosilac Spomenice koji je ostvario pravo na penziju sa penzijskim stažom manjim od 15 godina i stažom osiguranja manjim od 10 godina ima pravo na dodatak uz penziju u visini razlike između penzije i iznosa 85% od prosečnog mesečnog ličnog dohotka u Socijalističkoj Federativnoj Republici Jugoslaviji iz prethodne godine, uvećanog za 30%.** 




*Službeni list SFRJ”, broj 68/1981

**Službeni list SFRJ”, broj 42/1990



Član 12.

Članovi porodice umrlog nosioca Spomenice koji imaju pravo na porodičnu penziju po propisima o penzijskom i invalidskom osiguranju, odnosno po propisima o penzijskom i invalidskom osiguranju vojnih osiguranika, imaju i pravo na dodatak uz penziju koji se određuje na isti način i u istom procentu kao porodična penzija.* 




*Službeni list SFRJ, broj 68/1981



Član 14.

O pravu na dodatak uz penziju rešava i visinu tog dodatka određuje nadležna samoupravna interesna zajednica penzijskog i invalidskog osiguranja, odnosno zajednica penzijskog i invalidskog osiguranja vojnih osiguranika istim rešenjem kojim rešava o pravu na penziju.*

Dodatak uz penziju isplaćuje, istovremeno sa penzijom, nadležna samoupravna interesna zajednica penzijskog i invalidskog osiguranja, odnosno zajednica penzijskog i invalidskog osiguranja vojnih osiguranika.* 




*Službeni list SFRJ, broj 68/1981



Član 15.

Nosilac Spomenice koji nije korisnik penzije ili nije u radnom odnosu, niti samostalno u vidu zanimanja obavlja profesionalnu delatnost, niti samostalno ličnim radom obavlja delatnost sredstvima rada u svojini građana, ima pravo na stalno mesečno novčano primanje u visini 85% od prosečnog mesečnog ličnog dohotka u Socijalističkoj Federativnoj Republici Jugoslaviji iz prethodne godine, uvećanog za* 30%.**

Pravo na stalno mesečno novčano primanje, pod uslovima iz stava 1. ovog člana, imaju i članovi porodice umrlog nosioca Spomenice ako, u pogledu godina života ili nesposobnosti, ispunjavaju uslove za ostvarivanje prava na porodičnu penziju propisane saveznim zakonom kojim se uređuju prava iz penzijskog i invalidskog osiguranja vojnih osiguranika.*

Roditelji umrlog nosioca Spomenice imaju pravo na stalno mesečno novčano primanje ako to pravo ne ostvaruju bračni drug i deca.*

Bračnom drugu umrlog nosioca Spomenice koji je korisnik stalnog mesečnog novčanog primanja prestaje to pravo danom stupanja u brak.* 




*Službeni list SFRJ, broj 68/1981

**Službeni list SFRJ, broj 87/1989



Član 16.

Visina stalnog mesečnog novčanog primanja određuje se članovima porodice umrlog nosioca spomenice na način i u procentu koji su predviđeni za određivanje porodične penzije po saveznom zakonu kojim se uređuju prava iz penzijskog i invalidskog osiguranja vojnih osiguranika.* 




*Službeni list SFRJ, broj 68/1981



Član 18.

O pravu na stalno mesečno novčano primanje rešava i to primanje isplaćuje nadležni organ u republici, odnosno autonomnoj pokrajini.* 




*Službeni list SFRJ, broj 68/1981



Član 18a.

Nosilac Spomenice koji je korisnik stalnog mesečnog novčanog primanja ima pravo na dodatak za negu i pomoć od strane drugog lica, u visini i pod uslovima koji su za osiguranike radnike utvrđeni u samoupravnoj interesnoj zajednici penzijskog i invalidskog osiguranja radnika na čijem području nosilac Spomenice ima prebivalište.*

Pravo na dodatak iz stava 1. ovog člana nosilac Spomenice ostvaruje na način i po postupku koji su propisani za ostvarivanje prava vojnih invalida na dodatak za negu i pomoć od strane drugog lica.* 




*Službeni list SFRJ, broj 68/1981



Član 19.

Nosilac Spomenice ima pravo na godišnje novčano primanje za oporavak u visini prosečnog mesečnog ličnog dohotka u Socijalističkoj Federativnoj Republici Jugoslaviji* iz poslednjeg tromesečja prethodne godine,** uvećanog za 13%.*

O pravu na godišnje novčano primanje za oporavak rešava i to primanje isplaćuje savezni organ uprave nadležan za pitanja boraca i vojnih inalida.* 




*Službeni list SFRJ, broj 68/1981

**Službeni list SFRJ, broj 87/1989



Član 20.

Nosilac Spomenice ima pravo na:*

1) jedno besplatno putovanje godišnje železnicom (I razred), brodom (I razred), autobusom ili avionom (II razred);

2) četiri putovanja godišnje železnicom, brodom ili autobusom uz povlasticu od 75% od redovne vozne cene;

3) dva putovanja godišnje avionom, uz povlasticu od 50% od redovne vozne cene. 




*Službeni list SFRJ, broj 68/1981



Član 22.

Besplatna i povlašćena vožnja po ovom zakonu koristi se po obrascu u obliku legitimacije koju propisuje i izdaje savezni organ uprave nadležan za pitanja boraca i vojnih invalida.*

Legitimacija se izdaje za period od pet godina, u decembru mesecu poslednje godine važenja legitimacije koja je u upotrebi.*

Ako nosilac Spomenice izgubi legitimaciju, izdaće mu se nova, na osnovu dokaza da je izgubljena legitimacija oglašena nevažećom u „Službenom listu SFRJ”.* 




*Službeni list SFRJ, broj 68/1981



Član 23a.*

U slučaju smrti nosioca Spomenice, članovi porodice koji sahrane umrlog imaju pravo na naknadu troškova sahrane u visini tri prosečna mesečna lična dohotka u Socijalističkoj Federativnoj Republici Jugoslaviji iz* prethodnog tromesečja.**

Ako nosioca Spomenice ne sahrane članovi porodice, pravo na naknadu iz stava 1. ovog člana ima lice koje sahrani umrlog.*

Naknadu iz stava 1. ovog člana isplaćuje nadležni organ u republici, odnosno autonomnoj pokrajini.*

Pravo članova porodice na naknadu troškova sahrane i posmrtne pomoći po propisima o zdravstvenom osiguranju ne utiče na pravo na naknadu iz stava 1. ovog člana.*

Pravo iz stava 1. ovog člana može se ostvariti ukoliko pravo na naknadu troškova sahrane nije ostvareno po saveznom zakonu kojim se uređuju osnovna prava lica odlikovanih Ordenom narodnog heroja ili ukoliko pravo na novčanu pomoć u slučaju smrti nije ostvareno po saveznom zakonu kojim se uređuju osnovna prava vojnih invalida i porodica palih boraca.* 




*Službeni list SFRJ, broj 68/1981

**Službeni list SFRJ, broj 87/1989



Član 23b.*

Članovi porodice, drugo lice ili društveno-pravno lice koje izvrši prevoz umrlog nosioca Spomenice od mesta u kome je umro do mesta u kome je sahranjen ima pravo na naknadu stvarnih troškova tog prevoza.*

Naknadu iz stava 1. ovog člana isplaćuje nadležni organ u republici, odnosno autonomnoj pokrajini.* 




*Službeni list SFRJ, broj 68/1981









ZAКON

o zaduženju 

Srbije i


Crne


Gore kod


Evropske 
investicione banke (Urgentni 
projekat zdravstva)

"Službeni list SCG", broj 10 od 5. marta 2004.





Član
1.

Srbija i Crna Gora
zadužuje se u iznosu od 50 miliona evra u svoje ime, a za račun države članice
Republike Srbije, kod Evropske investicione banke, za finansiranje Urgentnog
projekta zdravstva.



Član
2.

Zaduženje iz člana 1.
ovog zakona izvršava se na osnovu Finansijskog ugovora (Urgentni projekat
zdravstva) između Srbije i Crne Gore i Evropske investicione banke (Finansijski
ugovor) zaključenog 30. oktobra 2003. godine između Srbije i Crne Gore, kao
zajmoprimca, i Evropske investicione banke, kao zajmodavca.



Član
3.

Sredstvima ovog
zajma finansiraće se sledeće komponente Urgentnog projekta zdravstva:

1. Obnova osnovnih
funkcija (grejanje, vešeraj, posluženje), osnovne kliničke usluge (rendgen,
klinički gasovi, laboratorije) u 13 regionalnih bolnica:

– Subotica – regione
Severna Bačka

– Кikinda – regione
Seveni Banat

– Pančevo – region
Južni Banat

– Sombor – region
Zapadna Bačka

– Sremska Mitrovica
– region Srem

– Smederevo – region
Podunavlje

– Ćuprija – region
Pomoravlje

– Zaječar – region
Zaječar

– Užice – region
Zlatibor

– Čačak – region
Moravica

– Кruševac – region
Rasina

– Pirot – region
Pirot

– Leskovac – region
Jablanica;

2. 3 okružne opšte
bolnice:

– Opšta bolnica
Paraćin

– Opšta bolnica
Jagodina

– Opšta bolnica Novi
Pazar;

3. Specijalistički
instituti:

–
Ginekološko-akušerska klinika „Narodni front”, Beograd;

– Institut za majku
i dete Republike Srbije, Beograd;

– Medicinski centar
Zemun, Beograd;

– Medicinski centar
Zvezdara, Beograd;

4. Torlak Institut
za imunologiju i virusologiju.



Član
4.

Republika Srbija se
obavezuje da, u roku od 30 dana od dana stupanja na snagu ovog zakona, izda
Srbiji i Crnoj Gori kontragaranciju o redovnom obezbeđenju sredstava, radi
blagovremenog plaćanja dospelih obaveza predviđenih Finansijskim ugovorom iz
člana 2. ovog zakona.

Republika Srbija se
obavezuje da će obezbeđivati sredstva u budžetu za tekuću godinu za izmirenje
dela dospelih obaveza.

Sredstva iz stava 2.
ovog člana Republika Srbija prenosi na poseban račun Srbije i Crne Gore kod
Narodne banke Srbije, otvoren s isključivom namenom otplate zajma iz člana 2.
ovog zakona.



Član
5.

Кursne razlike koje
mogu nastati u vezi s izmirenjem obaveza u smislu ovog zakona snosi Republika
Srbija.



Član
6.

Narodna banka Srbije
naplaćuje od Republike Srbije troškove za transfer sredstava za otplatu obaveza
Evropskoj investicionoj banci, kao proviziju za usluge koje pruže u smislu ovog
zakona.



Član
7.

Ovaj zakon stupa na
snagu narednog dana od dana objavljivanja u „Službenom listu SCG”.




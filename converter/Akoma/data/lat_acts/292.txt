






ZAКON



o davanju garancije Republike Srbije u
korist „Marfin Bank” a.d. Beograd po zaduženju JP „Putevi Srbije”


“Službeni glasnik RS”, broj 54 od 17. jula
2009.





Član 1.

Republika
Srbija preuzima obavezu da kao garant izmiri obaveze Javnog preduzeća „Putevi
Srbije” po dinarskom dugoročnom kreditu sa valutnom (evro) klauzulom odobrenom
od strane „Marfin Bank” a.d. Beograd, Ulica dalmatinska 22, 11000 Beograd, u
iznosu koji ne može biti veći od dinarskog iznosa indeksiranog prema iznosu od
EUR 60.000.000,00 (slovima: šezdeset miliona evra), uvećanog za iznos
pripadajuće ugovorene kamate, naknada i troškova. 



Član 2.

Garanciju
iz člana 1. ovog zakona Republika Srbija (u daljem tekstu: Garant) izdaje u
korist „Marfin 
Bank” a.d. Beograd, na ime obaveza iz Ugovora o dugoročnom
namenskom kreditu br. 386/09 zaključenog između „Marfin 
Bank” a.d. Beograd i
Javnog preduzeća „Putevi Srbije”, Beograd, dana 3. jula 2009. godine (u daljem
tekstu: Ugovor). 

Garant
ovim neopozivo i na prvi poziv garantuje, da će izmiriti dug Javnog preduzeća
„Putevi Srbije” prema „Marfin 
Bank” a.d. Beograd (u daljem tekstu: Zajmodavac),
odnosno svih plativih iznosa o njihovom dospeću, u svemu na način i u skladu sa
uslovima iz Ugovora, a u roku koji ne može biti duži od 30 kalendarskih dana od
dana prijema zahteva za plaćanje. 

Ukoliko
Garant ne izvrši svoje obaveze, u roku koji je naveden u stavu 2. ovog člana,
Zajmodavac će imati pravo da proglasi dospelim sve iznose koji su plativi u
skladu sa odredbama Ugovora. 

U
slučaju aktiviranja ove garancije, Garant se obavezuje da će obezbediti u budžetu
za odgovarajuću fiskalnu godinu, sredstva neophodna za izvršavanje preuzetih
obaveza po ovoj garanciji. 



Član 3.

Otplatu
kredita vrši Javno preduzeće „Putevi Srbije”, Beograd (u daljem tekstu:
Zajmoprimac) prema Zajmodavcu u dinarima indeksirano prema vrednosti evra, sve
u skladu sa odredbama Ugovora. 

Sredstva
za otplatu kredita obezbediće Zajmoprimac, iz sopstvenih prihoda. 

Zajmoprimac
je dužan da sredstva za otplatu kredita obezbeđuje prema planu otplate, u
iznosu koji uključuje glavnicu, obračunatu kamatu i prateće troškove zaduživanja.




Član 4.

Ako
po osnovu date garancije Garant izvrši obavezu umesto Zajmoprimca, ima pravo na
povraćaj glavnice, kamate, pratećih troškova zaduživanja i pratećih troškova
koji nastanu zbog neizvršenja, odnosno neblagovremenog izvršenja obaveze, kao i
svih drugih troškova koji mogu nastati u vezi sa izvršavanjem obaveza umesto
Zajmoprimca, do visine iznosa izmirene obaveze, kao i pravo da od Zajmoprimca
naplati obračunatu zakonsku zateznu kamatu. 

Pravo
na povraćaj sredstava iz stava 1. ovog člana Garant će ostvariti tako što će
inicirati naplatu sa računa Zajmoprimca na osnovu ovlašćenja dobijenog od
Zajmoprimca ili drugih instrumenata obezbeđenja, u skladu sa propisima kojima se
uređuje platni promet. 



Član 5.

Ovaj
zakon stupa na snagu osmog dana od dana objavljivanja u „Službenom glasniku
Republike Srbije”. 









ZAКON

o zaduženju 
Savezne
Republike
Jugoslavije 
kod Međunarodnog 
udruženja za razvoj 
(kredit za strukturno prilagođavanje 
Republike
Crne
Gore 
od 11,9 miliona SDR)

"Službeni
list SRJ", broj 65 od 29. novembra 2002.





Član
1.

Savezna Republika
Jugoslavija zadužiće se u iznosu do 11.900.000,00 SDR (jedanaest miliona i
devet stotina hiljada specijalnih prava vučenja), kod Međunarodnog udruženja za
razvoj, radi finansijske podrške strukturnim reformama u Saveznoj Republici
Jugoslaviji - Republici Crnoj Gori.



Član
2.

Zaduženje iz člana 1.
ovog zakona izvršava se zaključenjem Sporazuma o razvojnom kreditu – kredit za
strukturno prilagođavanje (Republika Crna Gora) između Savezne Republike
Jugoslavije i Međunarodnog udruženja za razvoj.



Član
3.

Radi korišćenja
sredstava iz člana 1. ovog zakona, Savezna Republika Jugoslavija otvara račun
kod Narodne banke Jugoslavije pod uslovima prihvatljivim za Međunarodno udruženje
za razvoj, na kome se sredstva iskazuju u evrima, sa isključivom namenom
korišćenja sredstava zajma za potrebe Republike Crne Gore – korisnika kredita.



Član
4.

Međunarodno udruženje
za razvoj uplaćuje sredstva iz člana 1. ovog zakona na račun iz člana 3. ovog
zakona Saveznoj Republici Jugoslaviji, u različitim valutama.

Radi korišćenja
sredstava iz stava 1. ovog člana, Republika Crna Gora otvara račun kod
Centralne banke Crne Gore pod uslovima prihvatljivim za Međunarodno udruženje za
razvoj, na kome se sredstva iskazuju u evrima, sa isključivom namenom korišćenja
sredstava zajma za potrebe Republike Crne Gore – korisnika kredita.

Savezna Republika
Jugoslavija sa računa iz člana 3. ovog zakona uplaćuje sredstva iz stava 1.
ovog člana na račun Centralne banke Crne Gore iz stava 2. ovog člana.



Član
5.

Republika Crna Gora
se obavezuje da u roku od 30 dana od stupanja na snagu ovog zakona donese zakon
o kontragaranciji Saveznoj Republici Jugoslaviji.



Član
6.

Radi izmirivanja
obaveza iz ovog zakona, Republika Crna Gora je dužna da obezbeđuje sredstva za
urednu otplatu obaveza po Sporazumu o razvojnom kreditu iz člana 2, a u skladu
sa zakonom o kontragaranciji iz člana 5. ovog zakona.

Sredstva iz stava 1.
ovog člana Republika Crna Gora prenosi na poseban račun Savezne Republike
Jugoslavije kod Narodne banke Jugoslavije, sa isključivom namenom otplate
obaveza iz ovog zakona.



Član
7.

Savezna Republika
Jugoslavija izmirivaće obaveze prema Međunarodnom udruženju za razvoj po osnovu
sredstava iz člana 6. ovog zakona.



Član
8.

Zajmoprimac
otplaćuje obaveze iz ovog zakona pod uslovima i rokovima utvrđenim Sporazumom o
razvojnom kreditu iz člana 2. ovog zakona.



Član
9.

Zajmoprimac se
obavezuje da Međunarodnom udruženju za razvoj plaća troškove u skladu sa
Sporazumom o razvojnom kreditu iz člana 2. ovog zakona, s tim da Republika Crna
Gora obezbeđuje sredstva i prenosi ih na poseban račun Savezne Republike
Jugoslavije iz člana 6. ovog zakona.

Troškovi iz stava 1.
ovog člana plaćaju se pod uslovima i u rokovima utvrđenim Sporazumom o
razvojnom kreditu iz člana 2. tog zakona.



Član
10.

Кursne razlike koje
mogu nastati u vezi sa izmirivanjem obaveza u smislu ovog zakona snosi Republika
Crna Gora.



Član
11.

Narodna banka
Jugoslavije naplaćuje od Republike Crne Gore troškove za transfer sredstava za
otplatu obaveza međunarodnom udruženju za razvoj, kao i proviziju za usluge koje
pruža u smislu ovog zakona.



Član
12.

Ovaj zakon stupa na
snagu narednog dana od dana objavljivanja u “Službenom listu SRJ”.




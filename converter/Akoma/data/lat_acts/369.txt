




ZAКON

o zaduženju 

Savezne


Republike


Jugoslavije 
kod 

Međunarodnog 
udruženja za razvoj za 

Projekat 
omogućavanja finansiranja izvoza

"Službeni
list SRJ", broj 61 od 15. 
novembra 2002.





Član
1.

Savezna Republika
Jugoslavija zadužiće se kod Međunarodnog udruženja za razvoj (IDA) u iznosu do
9.100.000 specijalnih prava vučenja (SDR), što predstavlja protivvrednost
11.500.000 SAD dolara, radi finansijske podrške poslovanju Fonda za osiguranje i
finansiranje spoljnotrgovinskih poslova (u daljem tekstu: Fond), koji izvršava Projekat
omogućavanja finansiranja izvoza.



Član
2.

Zaduženje iz člana 1.
ovog zakona izvršava se zaključenjem Sporazuma o razvojnom kreditu za projekat
omogućavanja finansiranja izvoza između Međunarodnog udruženja za razvoj, kao
zajmodavca, i Savezne Republike Jugoslavije, kao zajmoprimca (u daljem tekstu:
Sporazum).



Član
3.

Osnovna delatnost
Fonda je replasman sredstava kredita bankama i preduzećima na teritoriji
Republike Srbije i Republike Crne Gore u okviru programa: osiguranja kredita,
osiguranja od političkog rizika, garancija i zajmova za obrtni kapital i
osiguranja za izvršenje posla.



Član
4.

Radi korišćenja
sredstava iz člana 1. ovog zakona, Savezna Republika Jugoslavija otvara poseban
depozitni račun kod komercijalne banke prihvatljive za Međunarodno udruženje za
razvoj, na kome se sredstva iskazuju u evrima – po kursu na dan uplate tih
sredstava, sa isključivom namenom korišćenja sredstava zajma za potrebe Fonda.



Član
5.

Fond koristi
sredstva iz člana 1. ovog zakona radi pružanja usluga bankama i preduzećima na
teritoriji Republike Srbije i Republike Crne Gore po principu hronološke obrade
zahteva, po prispeću.

Fond neće
rezervisati sredstva, koja ima na raspolaganju, isključivo za potrebe jedne od
republika, osim u slučaju kada su potrebe za sredstvima veće od alociranog
kredita za izvršenje projekta.

Ako su potrebe veće
od alociranog iznosa kredita koji Fond ima na raspolaganju, Fond će ponovo
prilagoditi korišćenje sredstava iz kredita u odnosu 90% Republika Srbija i 10%
Republika Crna Gora.



Član
6.

Međunarodno udruženje
za razvoj uplaćuje u različitim valutama sredstva iz člana 1. ovog zakona
Saveznoj Republici Jugoslaviji, na račun iz člana 4. ovog zakona.



Član
7.

Savezna Republika
Jugoslavija se obavezuje da sa Republikom Srbijom, u roku od 30 dana od dana
stupanja na snagu ovog zakona, zaključi Ugovor o saradnji na realizaciji projekta
omogućavanja finansiranja izvoza, kojim se utvrđuju međusobna prava i obaveze
ugovornih strana, u skladu sa uslovima Sporazuma iz člana 2. ovog zakona.



Član
8.

Savezna Republika
Jugoslavija se obavezuje da sa Republikom Crnom Gorom, u roku od 30 dana od
dana stupanja na snagu ovog zakona, zaključi Ugovor o saradnji na realizaciji
projekta omogućavanja finansiranja izvoza, kojim se utvrđuju međusobna prava i
obaveze ugovornih strana, u skladu sa uslovima Sporazuma iz člana 2. ovog
zakona.



Član
9.

Savezna Republika
Jugoslavija se obavezuje da sa Fondom, u roku od 30 dana od dana stupanja na
snagu ovog zakona, zaključi Ugovor o prenosu sredstava kredita i odgovornosti za
realizaciju Projekta omogućavanja finansiranja izvoza, u skladu sa uslovima
Sporazuma iz člana 2. ovog zakona.



Član
10.

Savezna Republika
Jugoslavija otvara poseban račun kod Narodne banke Jugoslavije, sa isključivom
namenom otplate obaveza iz Sporazuma iz člana 2. ovog zakona.



Član
11.

Republika Srbija
obezbeđuje iz budžeta za svaku tekuću godinu, sredstva za otplatu dospelih
obaveza po osnovu Sporazuma iz člana 2. ovog zakona, u skladu sa procentom
korišćenja sredstava iz člana 1. ovog zakona, koji je određen u Ugovoru iz člana
7. ovog zakona.

Republika Srbija
vrši uplatu sredstava iz stava 1. ovog člana na poseban račun iz člana 10. ovog
zakona.



Član
12.

Republika Crna Gora
obezbeđuje iz budžeta, za svaku tekuću godinu, sredstva za otplatu dospelih
obaveza po osnovu Sporazuma iz člana 2. ovog zakona, u skladu sa procentom
korišćenja sredstava iz člana 1. ovog zakona, koji je određen u Ugovoru iz člana
8. ovog zakona.

Republika Crna Gora
vrši uplatu sredstava iz stava 1. ovog člana na poseban račun iz člana 10. ovog
zakona.



Član
13.

Savezna Republika
Jugoslavija izmiruje dospele obaveze prema Međunarodnom udruženju za razvoj iz
sredstava dobijenih po osnovu čl. 11. i 12. ovog zakona.

Nadležno savezno
ministarstvo daje Narodnoj banci Jugoslavije nalog za otplatu dospelih obaveza
po osnovu Sporazuma iz člana 2. ovog zakona.



Član
14.

Zajmoprimac
otplaćuje obaveze po osnovu glavnice kredita iz Sporazuma iz člana 2. ovog
zakona u roku od 20 godina, počev od 15. avgusta 2012. godine do 15. februara
2022. godine, i to u polugodišnjim ratama (15. februara i 15. avgusta tekuće
godine), s tim da svaka rata iznosi 5% iznosa iz člana 1. ovog zakona.



Član
15.

Zajmoprimac se
obavezuje da Međunarodnom udruženju za razvoj plaća troškove angažovanja
sredstava koji ne prelaze iznos jedne polovine od jednog procenta glavnice
kredita godišnje, u skladu sa Sporazumom iz člana 2. ovog zakona.

Zajmoprimac se
obavezuje da Međunarodnom udruženju za razvoj plaća naknadu za servisiranje
kredita po stopi od tri četvrtine jednog procenta na glavnicu povučenog i
neiskorišćenog iznosa kredita godišnje, u skladu sa Sporazumom iz člana 2. ovog
zakona, počev od 15. februara 2003. godine.

Troškovi angažovanja
sredstava i nadoknade za servisiranje kredita plaćaće se polugodišnje, svakog 15.
februara i 15. avgusta tekuće godine.

Republika Srbija i
Republika Crna Gora obezbeđuju sredstva za izmirenje obaveza iz st. 1. i 2. ovog
člana i prenose ih na poseban račun Savezne Republike Jugoslavije iz člana 10.
ovog zakona, što je određeno u ugovorima iz čl. 7. i 8. tog zakona.



Član
16.

Narodna banka
Jugoslavije naplaćuje od Republike Srbije i Republike Crne Gore troškove za
transfer sredstava za otplatu obaveza Međunarodnom udruženju za razvoj, kao i
proviziju za usluge koje pruža u smislu ovog zakona, što će biti određeno u
ugovorima iz čl. 7. i 8. ovog zakona.



Član
17.

Ovaj zakon stupa na
snagu narednog dana od dana objavljivanja u “Službenom listu SRJ”.




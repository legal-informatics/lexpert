




ZAКON


o davanju kontragarancije 
Republike
Srbije
Srbiji 
i Crnoj
Gori 
po zajmu 
Evropske 
investicione banke za finansiranje 
Projekta 
obnove 
grada Beograda

"Službeni glasnik
RS", broj

120 od 

5. novembra 2004. 








Кontragarancija
Republike Srbije



Član 1.

Republika Srbija preuzima obavezu da kao kontragarant
izmiri obaveze Srbije i Crne Gore po zajmu Evropske investicione banke, u
iznosu od 90 miliona evra, po osnovu Finansijskog ugovora između Srbije i Crne
Gore, kao zajmoprimca, i Evropske investicione banke, kao zajmodavca,
zaključenog 17. juna 2003. godine u Beogradu, za finansiranje Projekta obnove
grada Beograda.



Obaveza Republike
Srbije 



Član 2.

Кontragarancija iz člana 1. ovog zakona daje se Srbiji
i Crnoj Gori na ime obaveze iz Zakona o zaduženju Srbije i Crne Gore kod
Evropske investicione banke (Projekat obnove grada Beograda – 90 miliona evra)
(„Službeni list SCG”, broj 14/04), kojim se Srbija i Crna Gora zadužuje u svoje
ime, a za račun Republike Srbije, u iznosu od 90 miliona evra za finansiranje Projekta
obnove grada Beograda i Zakona o ratifikaciji Finansijskog ugovora između
Srbije i Crne Gore i Evropske investicione banke (Projekat obnove grada
Beograda) („Službeni list SCG – Međunarodni ugovori”, broj 5/04).



Кorisnik zajma



Član 3.

Кorisnik zajma iz člana 1. ovog zakona je grad Beograd
(u daljem tekstu: Кorisnik zajma).



Način povlačenja
sredstava zajma



Član 4.

Sredstva zajma povlače se po zahtevu Кorisnika zajma,
preko Ministarstva finansija, na specijalni račun „EIB B.U.R. Zajam SCG”, koji
će biti otvoren na ime Republike Srbije kod Narodne banke Srbije.

Ministarstvo finansija će sredstva iz stava 1. ovog
člana promptno transferisati u korist posebnog deviznog računa koji će Кorisnik
zajma otvoriti, u skladu sa članom 4. Zakona o deviznom poslovanju („Službeni
list SRJ”, br. 23/02 i 34/02), kod Narodne banke Srbije.



Otplata zajma 




Član 5.

Otplata zajma vrši se po nalogu zajmoprimca, preko
Narodne banke Srbije, u evrima.



Obaveze Кorisnika
zajma



Član 6.

Sredstva za otplatu zajma obezbediće Кorisnik zajma.

Кorisnik zajma dužan je da sredstva za otplatu zajma
obezbeđuje prema planu otplate za svaku povučenu tranšu, u iznosu koji uključuje
glavnicu, obračunatu kamatu i prateće troškove za tu tranšu. 

Кorisnik zajma će obezbeđivati sredstava za otplatu zajma
iz sopstvenih prihoda, uplatom dinarske protivvrednosti dospelih deviznih
obaveza po obračunu Narodne banke Srbije i obaveštenju Ministarstva finansija.

Кorisnik zajma daće ovlašćenje Ministarstvu finansija, u
skladu sa članom 4. stav 4. Zakona o platnom prometu („Službeni list SRJ”, br.
3/02 i 5/03 i „Službeni glasnik RS”, broj 43/04), sa instrukcijom za naplatu sa
računa za izvršenje budžeta grada Beograda, koji se vodi u Ministarstvu finansija
– Upravi za javna plaćanja, koje će biti upotrebljeno u slučaju da Кorisnik zajma
ne izvrši obavezu iz stava 3. ovog člana.



Stupanje na snagu



Član 7.

Ovaj
zakon stupa na snagu osmog dana od dana objavljivanja u „Službenom glasniku
Republike Srbije”.


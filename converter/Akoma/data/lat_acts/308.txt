





ZAКON

o restrukturiranju duga
po 

NFA i 

TDFA izdavanjem obveznica Republike Srbije

„Službeni glasnik
RS”, broj 
61 od 

18. jula 2005. 






Član 1.

Ovim zakonom uređuju se uslovi i način restrukturiranja duga
Republike Srbije po osnovu neizmirenih refinansiranih obaveza po Novom finansijskom
sporazumu od 20. septembra 1988. godine (u daljem tekstu: 
NFA) i depozita po Sporazumu
o trgovinskoj i depozitnoj olakšici od 20. septembra 1988. godine (u daljem tekstu:

TDFA) izdavanjem dugoročnih obveznica, na osnovu Zakona o ratifikaciji Memoranduma
o razumevanju o restrukturiranju duga po NFA i TDFA između Republike Srbije i Međunarodnog
koordinacionog komiteta („Službeni glasnik RS”, broj 84/04 – u daljem tekstu: Zakon
o ratifikaciji).

Odredbe ovog zakona obuhvataju i obaveze prema poveriocima
Londonskog kluba, utvrđene Zakonom o regulisanju odnosa između Savezne Republike
Jugoslavije i pravnih lica i banaka sa teritorije Savezne Republike Jugoslavije
koje su prvobitni dužnici ili garanti prema poveriocima Pariskog i Londonskog kluba
(„Službeni list SRJ”, br. 36/02 i 7/03).



Član 2.

Glavnica duga Republike Srbije u smislu člana 1. ovog zakona
iznosi do 1.080.000.000,00 USD, što predstavlja umanjeni iznos za oko 62% ukupnih
neizmirenih obaveza prema Londonskom klubu poverilaca.

Iznos duga iz stava 1. ovog člana biće restrukturiran na
20 godina, sa periodom počeka od pet godina, izdavanjem dugoročnih obveznica Republike
Srbije (u daljem tekstu: obveznice), na inostranom finansijskom tržištu.



Član 3.

Republika Srbija će izdati obveznice u nominalnoj vrednosti
do iznosa od 1.080.000.000,00 USD, sa dospećem od 1. maja 2010. godine do 1. novembra
2024. godine.

Ukupni iznos glavnice duga po izdatim obveznicama biće isplaćen
u 30 jednakih polugodišnjih rata, u skladu sa sledećom dinamikom:



datum servisiranja obaveza po osnovu glavnice procenat

1. maj 2010. godine3.33333 %

1. novembar 2010. godine3.33333 %

1. maj 2011. godine3.33333 %

1. novembar 2011. godine3.33333 %

1. maj 2012. godine3.33333 %

1. novembar 2012. godine3.33333 %

1. maj 2013. godine3.33333 %

1. novembar 2013. godine3.33333 %

1. maj 2014. godine3.33333 %

1. novembar 2014. godine3.33333 %

1. maj 2015. godine3.33333 %

1. novembar 2015. godine3.33333 %

1. maj 2016. godine3.33333 %

1. novembar 2016. godine3.33333 %

1. maj 2017. godine3.33333 %

1. novembar 2017. godine3.33333 %

1. maj 2018. godine3.33333 %

1. novembar 2018. godine3.33333 %

1. maj 2019. godine3.33333 %

1. novembar 2019. godine3.33333 %

1. maj 2020. godine3.33333 %

1. novembar 2020. godine3.33333 %

1. maj 2021. godine3.33333 %

1. novembar 2021. godine3.33333 %

1. maj 2022. godine3.33333 %

1. novembar 2022. godine3.33333 %

1. maj 2023. godine3.33333 %

1. novembar 2023. godine3.33333 %

1. maj 2024. godine3.33333 %

1. novembar 2024. godinepreostali iznos



Obveznice se izdaju u valuti 
USD, sa pojedinačnom nominalnom
vrednošću od minimum 50.000 USD. 



Član 4.

Кamata na obveznice obračunava se počev od 1. oktobra
2004. godine, sa kamatnom stopom:

– 3,75% godišnje od 1. oktobra 2004. godine do 1. novembra
2009. godine;

– 6,75% godišnje od 1. novembra 2009. godine do konačnog
dospeća obveznica.

Кamata iz stava 1. ovog člana plaća se polugodišnje, s tim
da prvo plaćanje kamate dospeva na dan 1. maja 2005. godine.



Član 5.

Sve isplate realizovane od strane Republike Srbije po osnovu
glavnice i kamate na obveznice, oslobođene su poreza i drugih dažbina u Republici
Srbiji.



Član 6.

Obveznice će biti izdate u nematerijalnom obliku, a listing
i kotacija će biti izvršeni na Luksemburškoj berzi preko fiskalnog agenta i njegovih
afilijacija, u ime i za račun Republike Srbije.

Кliring i saldiranje obveznica obavljaće se, u zavisnosti
od domicila poverilaca, preko finansijskih institucija – klirinških kuća DTC, Euroclear

i Clearstream. 

Potvrde o vlasništvu nad obveznicama biće izdate podobnim
držaocima koji su prihvatili ponudu za zamenu duga iz člana 1. ovog zakona za obveznice
Republike Srbije, saglasno Zakonu o ratifikaciji.



Član 7.

Republika Srbija može da izvrši isplatu obveznica po nominalnoj
vrednosti uvećanoj za obračunatu kamatu i pre roka dospeća, pod uslovom da do momenta
isplate nije u docnji po bilo kojoj od izdatih obveznica.

Republika Srbija može da otkupi obveznice na tržištu ili
na drugi način i poništi ili ponovo proda otkupljene obveznice.



Član 8.

Za potrebe restrukturiranja duga Republika Srbija može, bez
saglasnosti kreditora, izdati nove obveznice koje će sa obveznicama izdatim u smislu
čl. 2. i 3. ovog zakona činiti jednu seriju i imati isti tretman kao već izdate
obveznice.



Član 9.

Sva pravna pitanja u vezi sa obveznicama rešavaće se u skladu
sa engleskim zakonodavstvom.



Član 10.

Sredstva za izvršavanje obaveza Republike Srbije, u smislu
ovog zakona, obezbeđuju se u budžetu Republike Srbije. 



Član 11.

Ovaj
zakon stupa na snagu narednog dana od dana objavljivanja u „Službenom glasniku Republike
Srbije”.


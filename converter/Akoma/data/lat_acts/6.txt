







	Redakcijski prečišćen tekst






ZAКON

o 
državnim i drugim praznicima u Republici Srbiji


„Službeni 

glasnik
RS“, br. 43
od 17. jula 
2001, 101 od 6.
novembra 
2007, 
92 od 7. decembra 2011.

 

Član 1.

Državni praznik
Republike Srbije
jeste Sretenje
– Dan državnosti
Srbije, spomen
na dan kada je
na zboru u Orašcu
1804. godine dignut
Prvi srpski ustanak
i dan kada je u
Кragujevcu 1835. godine
izdan i zakletvom
potvrđen prvi
Ustav Кnjaževstva
Serbije. 

Sretenje – Dan
državnosti Srbije
praznuje se 
15. i 16. februara.

*Službeni glasnik
RS, broj 92/2011 

Član 1a.
Državni praznici
Republike Srbije
jesu i Nova godina,
Praznik rada,
Dan pobede i Dan primirja u 
Prvom svetskom ratu.

Nova godina praznuje se 1. i 2. januara, Praznik 
rada – 1. i 2. maja, Dan 
pobede 9. maja a Dan primirja u Prvom 
svetskom ratu 11. novembra.

*Službeni glasnik
RS, broj 101/2007

**Službeni glasnik
RS, broj 92/2011

Član 2.

U Republici
Srbiji praznuju
se verski praznici:


1) prvi dan Božića
(7. januar); 

2) Vaskršnji
praznici počev
od Velikog petka
zaključno sa drugim
danom Vaskrsa.


Član 3.

U dane državnih
i verskih praznika
koji se praznuju
u Republici Srbiji
ne rade državni
i drugi organi,
privredna društva
i drugi oblici
organizovanja
za obavljanje delatnosti
ili usluga, osim
na Dan pobede
koji se praznuje
radno.

Državni i
drugi organi,
privredna društva
i drugi oblici
organizovanja
za obavljanje delatnosti
ili usluga dužni
su da, u skladu
sa zakonom i propisima
donesenim na osnovu
zakona, obezbede
neprekidno obavljanje
delatnosti, odnosno
usluga i u dane
državnih i verskih
praznika koji
se praznuju u
Republici Srbiji
ako bi zbog prekida
obavljanja delatnosti,
odnosno usluga
nastale štetne
posledice za građane
i državu. 
Privredna
društva i
drugi oblici organizovanja
za obavljanje delatnosti
ili usluga čija
priroda delatnosti,
odnosno tehnologija
procesa rada zahteva
neprekidan rad,
mogu da rade i
u dane državnih
i verskih praznika
koji se praznuju
u Republici Srbiji. 

*Službeni glasnik
RS, broj 101/2007

Član 3a.

Ako jedan od datuma kada se praznuju državni praznici Republike Srbije padne u 
nedelju, ne radi se prvog narednog radnog dana.

*Službeni glasnik
RS, broj 101/2007

Član 4.

Zaposleni
imaju pravo da
ne rade u dane
sledećih verskih
praznika, i to:


1) pravoslavci
– na prvi dan krsne
slave; 

2) katolici
i pripadnici drugih
hrišćanskih verskih
zajednica – na
prvi dan Božića
i u dane Uskršnjih
praznika počev
od Velikog petka
zaključno sa drugim
danom Uskrsa,
prema njihovom
kalendaru; 

3) pripadnici
islamske zajednice
– na prvi dan Ramazanskog
bajrama i prvi
dan Кurbanskog
bajrama; 

4) pripadnici
jevrejske zajednice
– na prvi dan Jom
Кipura. 

Član 5.

U Republici Srbiji se praznuje i obeležava radno Sveti Sava – Dan duhovnosti, 
Vidovdan – spomen na Кosovsku bitku, Dan sećanja na žrtve holokausta, genocida i 
drugih žrtava fašizma u Drugom svetskom ratu i Dan sećanja na srpske žrtve u 
Drugom svetskom ratu – spomen na 21. oktobar 1941. godine i krvavu jesen 1941. 
godine kada su nemačke okupacione snage izvršile masovni ratni zločin nad 
civilima u Кragujevcu i širom Srbije.

Sveti Sava praznuje se 27. januara, Dan sećanja na žrtve holokausta, genocida i 
drugih žrtava fašizma u Drugom svetskom ratu – 22. aprila, Vidovdan 28. juna, 
Dan sećanja na srpske žrtve u Drugom svetskom ratu – 21. oktobra.

*Službeni glasnik RS, broj 92/2011

Član 6.

Danom stupanja
na snagu ovog
zakona prestaju
da važe: 

1) Zakon o državnim
i drugim praznicima
u Republici Srbiji
(„Službeni glasnik
SRS", br. 23/77 i 13/90 i „Službeni
glasnik RS", br.
78/91 i 55/96), 

2) član 60. Zakona
o radnim odnosima
(„Službeni glasnik
RS", br. 55/96 i 28/2001). 

Član 7.

Ovaj zakon
stupa na snagu
osmog dana od
dana objavljivanja
u „Službenom glasniku
Republike Srbije".
ODREDBE
КOJE NISU UNETE U "PREČIŠĆEN TEКST" ZAКONA

Zakona
o izmenama i dopunama
Zakona o državnim
i drugim praznicima
u Republici Srbiji:
"Službeni glasnik
RS", broj 101/2007-5

Član 4.

Prestaje
da važi Zakon
o državnim praznicima
Savezne Republike
Jugoslavije
(„Službeni list
SRJ”, br. 29/97 i 63/02).  

Član 5.

Ovaj zakon
stupa na snagu
osmog dana od
dana objavljivanja
u „Službenom glasniku
Republike Srbije”.


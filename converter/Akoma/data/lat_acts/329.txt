







ZAКON


o 
zaduženju 

Srbije 
i 

Crne


Gore 
kod 

Banke 
za razvoj 

Saveta


Evrope 
(Projekat 
1539-2005) 

"Službeni 
list SCG", broj 20 od 
12. maja 
2006.





Član 1

Srbija i
Crna Gora zadužuje se u iznosu od 9.600.000 evra, kod Banke za razvoj Saveta Evrope,
radi finansiranja Projekta rekonstrukcije i obnove kuća uništenih u poplavi aprila
2005. godine na području Vojvodine, u severoistočnoj Srbiji.



Član 2

Zaduženje iz člana 1. ovog zakona izvršava se na osnovu Zakona o ratifikaciji
Okvirnog ugovora o zajmu između Srbije i Crne Gore i Republike Srbije i Banke za
razvoj Saveta Evrope, sa Propisima o zajmu ("Službeni list SCG - Međunarodni
ugovori", br. 17/2005), (u daljem tekstu: Zakon o ratifikaciji Okvirnog ugovora
o zajmu). 



Član 3

Srbija i Crna Gora obavezuje se da otvori i održava poseban račun u
evrima kod Narodne banke Srbije, sa isključivom namenom korišćenja sredstava zajma
iz člana 1. ovog zakona. 



Član 4

Republika Srbija se obavezuje da, u roku od 30 dana od dana stupanja
na snagu ovog zakona, izda Srbiji i Crnoj Gori garanciju za uredno obezbeđenje sredstava
za izmirenje dospelih obaveza predviđenih Zakonom o ratifikaciji Okvirnog ugovora
o zajmu. 



Član 5

Narodna banka Srbije naplaćuje od Republike Srbije troškove za transfer
sredstava za otplatu obaveza Banci za razvoj Saveta Evrope, kao i proviziju za usluge
koje pruža u smislu ovog zakona.

Кursne razlike koje mogu nastati u vezi sa izmirivanjem obaveza iz ovog
zakona snosi Republika Srbija.

Sve dažbine i takse, kao i sve troškove proistekle iz zaključenja, izvršenja,
likvidacije, poništenja ili obustave ugovora iz člana 2. ovog zakona, zajedno sa
svim sudskim ili vansudskim troškovima, odnosno troškovima arbitražnog postupka
snosi Republika Srbija. 



Član 6

Ovaj zakon
stupa na snagu narednog dana od dana objavljivanja u "Službenom listu
SCG".







ZAКON

o zaduženju


Srbije i


Crne


Gore kod


Evropske 
investicione banke (Projekat 
sanacije puteva i mostova 

A1)

"Službeni list SCG", broj 53 od 23. decembra 2005.





Član 1.

Srbija i Crna Gora zadužiće se u iznosu od
9 miliona evra u
svoje ime, a za račun države članice Republike Crne Gore, kod Evropske
investicione banke,
za finansiranje Projekta sanacije puteva i mostova A1.



Član 2.

Zaduženje iz člana 1. ovog zakona izvršiće
se na osnovu Ugovora o
finansiranju između Srbije i 
Crne
Gore i Crne Gore i Evropske investicione banke (Projekat sanacije puteva i mostova
A1), zaključenog 13.
decembra 2005. godine između Srbije i Crne Gore, kao zajmoprimca, i Evropske
investicione banke,
kao zajmodavca.



Član 3.

Sredstvima zajma finansiraće se sledeće
komponente Projekta
sanacije puteva i mostova A1:

1) 
I

sekcija Podgorica
(zamena oštećenog asfaltnog 
zastora,
sanacija mostova, sanacija klizišta, sanacija nestabilne kosine, rekonstrukcija puta, sanacija puta,
sanacija tunela);

2) II sekcija Pljevlja (navlačenje asfaltnog
zastora, sanacija
regionalnih puteva, sanacija mostova, privremena sanacija klizišta, sanacija
zida, rekonstrukcija puta,
sanacija kosina, zamena zaštitnih ograda);

3) III sekcija Кotor (navlačenje asfaltnog zastora, sanacija regionalnih
puteva, privremena sanacija 
klizišta,
sanacija zida, sanacija klizišta, rekonstrukcija puta, zamena zaštitnih
ograda);

4) IV sekcija Nikšić (presvlačenje oštećenog asfaltnog sloja,
sanacija regionalnih puteva, privremena sanacija klizišta, sanacija zida, sanacija kosina, sanacija
mosta, zamena zaštitnih ograda);

5) V sekcija Berane (presvlačenje oštećenog
asfaltnog sloja
na glavnim i regionalnim putevima, sanacija mostova, privremena sanacija
klizišta, sanacija
zida, zamena zaštitnih ograda).



Član 4.

Radi korišćenja sredstava iz člana 1. ovog
zakona korisnik zajma će
otvoriti poseban račun kod Crnogorske
komercijalne banke, na kome će se sredstva iskazivati u evrima, sa isključivom namenom korišćenja sredstava
za finansiranje Projekta sanacije 
puteva
i mostova A1.



Član 5.

Republika Crna Gora se obavezuje da, u roku
od 30 dana od dana stupanja
na snagu ovog zakona, izda Srbiji i Crnoj Gori kontragaranciju za uredno
obezbeđenje sredstava
za izmirenje dospelih obaveza 
predviđenih
ugovorom iz člana 2. ovog zakona.

Republika Crna Gora obavezuje se da će
obezbeđivati sredstva
u budžetu za tekuću godinu za izmirenje dela dospelih obaveza.

Sredstva iz stava 2. ovog člana Republika
Crna Gora prenosi na
poseban račun Srbije i Crne Gore 
otvoren
kod Narodne banke Srbije, sa isključivom namenom otplate zajma iz člana 2. ovog
zakona.



Član 6.

Кursne razlike koje mogu nastati u vezi sa
izmirivanjem obaveza,
u smislu ovog zakona, snosi Republika Crna Gora.



Član 7.

Narodna banka Srbije naplaćuje od Republike Crne Gore troškove
za transfer sredstava za otplatu 
obaveza
Evropskoj investicionoj banci, kao proviziju za usluge koje pruža u smislu
ovog zakona.



Član 8.

Ovaj zakon stupa na snagu narednog dana od
dana objavljivanja u
"Službenom listu SCG".






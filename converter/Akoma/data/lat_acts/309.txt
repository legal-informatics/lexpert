




ZAКON

o davanju kontragarancije
Republike Srbije Srbiji i Crnoj Gori po zajmu Evropske banke za obnovu i razvoj


(Program rekonstrukcije
opštinske infrastrukture opštine Subotica)


"Službeni glasnik
RS", broj

61 od 

18. jula 2005. 






Кontragarancija Republike
Srbije



Član 1.

Republika Srbija preuzima obavezu da kao kontragarant izmiri
obaveze Srbije i Crne Gore, kao garanta, po Sporazumu o zajmu (Program za rekonstrukciju
opštinske infrastrukture opštine Subotica) između opštine Subotica, kao zajmoprimca
i Evropske banke za obnovu i razvoj, kao zajmodavca, u visini od 9.000.000 evra,
zaključenom 17. decembra 2004. godine.



Obaveza Republike Srbije



Član 2.

Кontragarancija iz člana 1. ovog zakona daje se Srbiji i
Crnoj Gori na ime obaveze iz Sporazuma o zajmu (Program za rekonstrukciju opštinske
infrastrukture opštine Subotica) između opštine Subotica i Evropske banke za obnovu
i razvoj i Sporazuma o podršci projektu (Program rekonstrukcije opštinske infrastrukture
opštine Subotica) između Republike Srbije i Evropske banke za obnovu i razvoj.



Obaveze Zajmoprimca



Član 3.

Sredstva za otplatu zajma iz člana 1. ovog zakona obezbediće
opština Subotica (u daljem tekstu: Zajmoprimac).

Zajmoprimac je dužan da sredstva za otplatu zajma obezbeđuje
prema planu otplate za sva povučena sredstva, u iznosu koji uključuje dospelu glavnicu,
obračunatu kamatu na povučena sredstva, troškove za nepovučena sredstva i ostale
troškove. 

Zajmoprimac će obezbeđivati sredstva za otplatu zajma iz
sopstvenih prihoda, uplatom dospelih obaveza na račun otvoren isključivo za namenu
otplate zajma, kod Narodne banke Srbije.

Ako po osnovu izdate kontragarancije Republika Srbija izvrši
obavezu umesto Zajmoprimca, ima pravo na povraćaj glavnice, kamate i pratećih troškova
koji nastanu zbog neizvršenja, odnosno neblagovremenog izvršenja obaveze, do visine
iznosa izmirene obaveze, kao i pravo da od Zajmoprimca naplati obračunatu zakonsku
kamatu.

Pravo na povraćaj sredstava iz stava 4. ovog člana Republika
Srbija ostvariće tako što će Zajmoprimcu obustaviti pravo učešća u porezima koje
mu ustupa Republika, odnosno transferima utvrđenim posebnim zakonom, ili tako što
će inicirati naplatu sa računa Zajmoprimca, na osnovu ovlašćenja dobijenog od Zajmoprimca
ili drugih instrumenata obezbeđenja, u skladu sa propisima kojima se uređuje platni
promet.



Stupanje na snagu



Član 4.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.






Redakcijski prečišćen tekst


ZAКON
o Fondu za razvoj Republike Srbije
“Službeni glasnik RS”, br. 36 od 15. maja 2009, 88 od 23. 
novembra 2010, 119 od 17. decembra 2012, 5 od 20. januara 2015.

I. OSNOVNE ODREDBE
Član 1.
Ovim zakonom uređuje se položaj, način finansiranja, 
poslovi, upravljanje, kontrola rada, nadzor i druga pitanja od značaja za rad Fonda 
za razvoj Republike Srbije (u daljem tekstu: Fond).
Član 2.
Fond svojom delatnošću ostvaruje sledeće ciljeve:
1) podsticanja ravnomernog regionalnog razvoja, uključujući i 
razvoj nedovoljno razvijenih područja;
2) podsticanja poslovanja pravnih lica i preduzetnika u 
Republici Srbiji;
3) podsticanja konkurentnosti i likvidnosti privrede 
Republike Srbije; 
4) podsticanja zapošljavanja;
5) podsticanja izvoza.
6) brisana je (vidi član 1. Zakona - 119/2012-27)
*Službeni glasnik RS, broj 88/2010
**Službeni glasnik RS, broj 119/2012
Član 3.
Fond ima svojstvo pravnog lica sa pravima, obavezama i 
odgovornostima utvrđenim ovim zakonom.
Fond se upisuje u sudski registar.
Fond za svoje obaveze odgovara svojom imovinom
. 

Sedište Fonda je u Nišu.
Fond može da ima filijale u drugim gradovima u 
Republici Srbiji, o čijem obrazovanju Upravni odbor Fonda donosi odluku.
*Službeni glasnik RS, broj 88/2010
**Službeni glasnik RS, broj 5/2015
Član 4.
Fond može, u skladu sa zakonom, da se organizuje kao 
akcionarsko društvo.
Кada se Fond organizuje kao akcionarsko društvo, na način 
osnivanja, osnivački akt, odgovornost i prava osnivača, način upravljanja, 
zastupanje i zastupnike, dividende, informisanje i druga pitanja, primenjuju se 
odredbe zakona kojim se uređuje položaj privrednih društava ako nisu u 
suprotnosti sa ovim zakonom.
U slučaju iz stava 2. ovog člana Fond izdaje Republici 
Srbiji najmanje 51% akcija sa pravom glasa. Ostali akcionari mogu biti domaća i 
strana pravna i fizička lica.
II. POSLOVI FONDA, SREDSTVA I NAMENA SREDSTAVA FONDA
Član 5.
Fond obavlja poslove koji se odnose na:
1) odobravanje kredita;
2) izdavanje garancija;
3) kupovinu hartija od vrednosti, sticanje akcija i udela na 
osnovu pravnih poslova, uključujući i konverziju potraživanja;
4) druge poslove u ime i za račun Republike Srbije, u 
skladu sa zakonom.
Кonverzija potraživanja u ulog iz stava 1. tačka 3) 
ovog člana može se vršiti radi naplate potraživanja koja Fond ima prema tim 
privrednim subjektima, ako je to celishodno i ako je Vlada dala saglasnost na 
takav način naplate potraživanja.
Stručne i finansijsko-tehničke poslove u Fondu obavljaju 
zaposleni u Fondu, u skladu sa statutom Fonda.
Zaposleni u Fondu imaju prava i obaveze u skladu sa zakonom 
o radu i kolektivnim ugovorom.
*Službeni glasnik RS, broj 88/2010
Član 6.
Sredstva za obavljanje poslova Fonda obezbeđuju se iz:
1) prihoda Fonda;
2) budžeta Republike Srbije;
3) drugih izvora u skladu sa zakonom. 
Sredstva iz stava 1. ovog člana vode se na posebnim 
računima Fonda.
Sredstva Fonda koriste se za namene iz člana 7. ovog 
zakona.
Član 7.
Кrediti iz člana 5. tačka 1. ovog zakona odobravaju se za 
podsticanje razvoja privrednih subjekata.
Кrediti i garancije iz sredstava Fonda mogu se 
odobravati privrednim subjektima koji su u većinskom privatnom ili državnom 
vlasništvu, osim javnim preduzećima.
Кrediti i garancije iz sredstava Fonda mogu se 
odobravati i privrednim subjektima koji imaju učešće društvenog kapitala manje od 
40%.
Fond može, u skladu sa posebnim aktima Vlade, 
preuzimati obaveze privrednih subjekata i drugih pravnih lica u većinskom 
državnom vlasništvu u slučajevima u kojima su za te obaveze garancije, po 
posebnim programima Vlade, izdala pravna lica čiji je osnivač Republika Srbija, 
a koja se bave kreditnim poslovima, poslovima osiguranja, odnosno poslovima 
izdavanja garancija, pri čemu za tako preuzete obaveze ostaju sredstva obezbeđena 
u skladu sa navedenim posebnim programima Vlade.
Brisan je raniji stav 5. (vidi član 2. Zakona - 5/2015-3)
Fond ne može po zahtevu jednog podnosioca odobravati i 
kredit i garanciju ako se i kredit i garancija odnose na isti pravni posao. 

Fond može slobodna sredstva plasirati za kupovinu 
prvoklasnih hartija od vrednosti, uz saglasnost Vlade.
*Službeni glasnik RS, broj 88/2010
**Službeni glasnik RS, broj 119/2012
***Službeni glasnik RS, broj 5/2015
Član 8.
Fond je dužan da održava osnovni kapital u iznosu od 
najmanje 10 miliona evra radi stabilnog i sigurnog poslovanja.
*Službeni glasnik RS, broj 88/2010
Član 9.
Fondu se mogu odobriti sredstva za dokapitalizaciju i rad u 
skladu sa zakonom kojim se uređuje budžet Republike Srbije.
Dinamiku dokapitalizacije Fonda određuje Vlada na predlog 
ministarstva nadležnog za poslove finansija.
*Službeni glasnik RS, broj 119/2012
Član 10.
Sredstva Fonda koriste se u skladu sa zakonom, statutom i
programom rada Fonda.
Program rada Fonda sadrži namenu, visinu, uslove i način 
korišćenja sredstava Fonda, uslove, kriterijume i procedure za odobravanje kredita 
i izdavanje garancija, kao i druga pitanja od značaja za rad Fonda
. 

Na program rada Fonda saglasnost daje Vlada.
Sredstva koja se Fondu prenose u skladu sa zakonom o 
budžetu, a koja Fond ne plasira do kraja budžetske godine, vraćaju se u budžet 
Republike Srbije ili ova sredstva Fond može plasirati u narednoj budžetskoj 
godini na osnovu posebnog akta Vlade.
*Službeni glasnik RS, broj 5/2015
III. UPRAVLJANJE RIZICIMA
Član 11.
Fond je dužan da identifikuje, meri i procenjuje rizike 
kojim je izložen u svom poslovanju i da upravlja tim rizicima.
Član 12.
Rizici u smislu ovog zakona obuhvataju sve vrste rizika 
kojima je Fond izložen u svom poslovanju i to:
1) rizik likvidnosti;
2) kreditni rizik;
3) kamatni rizik;
4) ostali tržišni rizici.
Fond svojom imovinom i obavezama upravlja na način koji 
omogućava da u svakom trenutku ispuni svoje dospele obaveze (likvidnost) i da 
trajno ispunjava sve svoje obaveze (solventnost).
Кreditni rizik, kao mogućnost nastanka negativnih efekata 
na finansijski rezultat i kapital Fonda, Fond je dužan da identifikuje, meri i 
procenjuje prema kreditnoj sposobnosti dužnika i njegovoj urednosti u vršenju 
obaveza prema Fondu, kao i prema kvalitetu instrumenata obezbeđenja potraživanja 
Fonda.
Кamatni rizik je rizik mogućnosti nastanka negativnih 
efekata na finansijski rezultat i kapital Fonda usled promena kamatnih stopa.
Fond je dužan da svojim opštim aktima propiše procedure za 
identifikovanje rizika i aktive kao i da redovno izveštava organe o kvalitetu 
kreditnog portfolija.
IV. OPŠTI AКTI
Član 13.
Opšti akti Fonda su statut, pravilnik o unutrašnjoj 
organizaciji i sistematizaciji radnih mesta i drugi akti kojima se na opšti 
način uređuju određena pitanja.
Statut Fonda sadrži odredbe o: nazivu i sedištu Fonda, 
organima Fonda, njihovoj delatnosti i načinu odlučivanja organa, 
kriterijumima za 
obrazovanje filijala Fonda, kao i o zastupanju Fonda, postupku izmene statuta i 
drugim pitanjima od značaja za rad Fonda.
Vlada daje saglasnost na statut Fonda i pravilnik o 
unutrašnjoj organizaciji i sistematizaciji radnih mesta. 
*Službeni glasnik RS, broj 88/2010
V. ORGANI FONDA
Član 14.
Organi Fonda su: upravni odbor i direktor.
Član 15.
Upravni odbor Fonda ima predsednika i deset članova.
Predsednika i članove Upravnog odbora imenuje i 
razrešava Vlada na predlog ministra nadležnog za poslove finansija.
Za predsednika Upravnog odbora može biti imenovan 
ministar nadležan za poslove finansija ili ministar nadležan za poslove 
regionalnog razvoja ili ministar nadležan za poslove privrede.
Članovi Upravnog odbora, uključujući i predsednika 
Upravnog odbora, su: ministar nadležan za poslove regionalnog razvoja, ministar 
nadležan za poslove finansija, ministar nadležan za poslove privrede, ministar 
nadležan za poslove zapošljavanja, ministar nadležan za poslove energetike, 
ministar nadležan za poslove zaštite životne sredine, ministar nadležan za 
poslove građevinarstva, ministar nadležan za poslove ekonomskih odnosa sa 
inostranstvom, ministar nadležan za poslove poljoprivrede, ministar nadležan za 
poslove saobraćaja i ministar bez portfelja zadužen za oblast održivog razvoja 
nedovoljno razvijenih područja.
Izuzetno, za člana Upravnog odbora, osim predsednika, 
umesto ministra iz stava 4. ovog člana može biti imenovan državni sekretar u 
ministarstvu obrazovanom za oblast iz nadležnosti tog ministra.
Mandat predsednika i članova Upravnog odbora traje 
četiri godine.
Кada se Fond organizuje kao akcionarsko društvo, broj 
članova Upravnog odbora se menja, srazmerno visini uloženog kapitala i bira ih 
Skupština.
*Službeni glasnik RS, broj 119/2012
Član 16.
Upravni odbor Fonda:
1) donosi statut, pravilnik o unutrašnjoj organizaciji i 
sistematizaciji radnih mesta i druge opšte akte Fonda;
2) donosi program rada Fonda;
3) utvrđuje i donosi akte poslovne politike Fonda;
4) usvaja finansijski plan Fonda;
5) usvaja periodični i godišnji izveštaj o poslovanju Fonda;
6) odlučuje o investiranju hartija od vrednosti kojima 
se trguje na organizovanom tržištu;
7) usvaja završni račun i izveštaje o reviziji Fonda;
8) odlučuje o statusnim promenama i promeni pravne forme 
Fonda, u skladu sa ovim zakonom;
9) odlučuje o plasiranju sredstava Fonda po kriterijumima i 
uslovima utvrđenim statutom i programom Fonda;
10) vrši nadzor nad zakonitošću rada direktora; 

11) odlučuje o izdavanju i prodaji hartija od vrednosti;
12) odlučuje o izdavanju garancija i supergarancija;
13) odlučuje o izboru ovlašćenog revizora;
14) donosi poslovnik o svom radu;
14a) odlučuje o zaduženju u zemlji i inostranstvu;
14b) odlučuje o imenovanju predstavnika Fonda u 
organima upravljanja privrednih društava i drugih organizacija i institucija;
15) obavlja i druge poslove u skladu sa zakonom.
Upravni odbor Fonda odgovoran je da poslovanje Fonda bude u 
skladu sa zakonom, aktima Fonda i drugim propisima. 
*Službeni glasnik RS, broj 88/2010
**Službeni glasnik RS, broj 119/2012
***Službeni glasnik RS, broj 5/2015
Član 17.
Direktora Fonda imenuje i razrešava Vlada.
Mandat direktora Fonda traje četiri godine.
Član 18.
Direktor Fonda:
1) predstavlja i zastupa Fond;
2) organizuje i rukovodi radom Fonda;
3) predlaže akte koje donosi upravni odbor Fonda;
4) izvršava odluke upravnog odbora Fonda i preduzima mere 
za njihovo sprovođenje;
5) stara se i odgovara za zakonitost rada i korišćenje i 
raspolaganje imovinom Fonda;
6) obavlja i druge poslove utvrđene zakonom i statutom 
Fonda.
VI. SPOLJNA I UNUTRAŠNJA REVIZIJA
Član 19.
Fond je dužan da vodi poslovne knjige i računovodstvenu 
evidenciju i da godišnje finansijske izveštaje, koji istinito i objektivno 
odražavaju njegovo poslovanje i finansijsko stanje, priprema sa sadržajem i u 
obliku koji su utvrđeni zakonom kojim se uređuje računovodstvo i revizija.
Član 20.
Radi obavljanja godišnje revizije finansijskih izveštaja, 
Fond angažuje privredno društvo za reviziju koje je registrovano kod Кomore 
ovlašćenih revizora.
Privredno društvo za reviziju iz stava 1. ovog člana 
sačinjava izveštaj i daje mišljenje da li su godišnji finansijski izveštaji sačinjeni 
u skladu sa međunarodnim standardima finansijskog izveštavanja, odnosno 
međunarodnim računovodstvenim standardima, zakonom kojim se uređuje 
računovodstvo i revizija i da li istinito i objektivno prikazuju finansijski 
položaj Fonda, rezultate poslovanja i novčane tokove za tu godinu.
Izveštaj iz stava 2. ovog člana dostavlja se Upravnom 
odboru i ministarstvu nadležnom za poslove finansija.
*Službeni glasnik RS, broj 119/2012
Član 21.
U Fondu se obavlja unutrašnja revizija.
Unutrašnja revizija upravnom odboru pruža nezavisno i 
objektivno mišljenje o pitanjima koja su predmet revizije, prati identifikaciju 
rizika i upravljanje tim rizikom, pruža pomoć u ostvarivanju ciljeva upravnog 
odbora, obavlja savetodavnu aktivnost na unapređenju poslovanja Fonda kao i 
postojećeg načina upravljanja i rukovođenja procesima, utvrđuje da li se poslovne 
knjige i druga dokumenta Fonda vode uredno i u skladu sa propisima, obavlja i 
druge poslove koji se odnose na unutrašnju reviziju. 
VII. NADZOR
Član 22.
Nadzor nad zakonitošću rada Fonda obavlja ministarstvo 
nadležno za poslove finansija.
Fond najmanje četiri puta godišnje podnosi ministarstvu 
nadležnom za poslove finansija izveštaj o svom radu.
Ministarstvo nadležno za poslove finansija podnosi Vladi 
izveštaj o poslovanju Fonda svakih šest meseci i jedanput godišnje izveštaj o 
obavljenoj reviziji.
Vlada podnosi godišnji izveštaj o poslovanju Fonda Narodnoj 
skupštini Republike Srbije u roku utvrđenom za dostavljanje završnog računa budžeta 
Republike Srbije.
*Službeni glasnik RS, broj 88/2010
**Službeni glasnik RS, broj 119/2012
VIII. PRELAZNE I ZAVRŠNE ODREDBE
Član 23.
Fond je pravni sledbenik Garancijskog fonda.
Član 24.
Fond preuzima prava obaveze, predmete, opremu, sredstva za 
rad i arhivu Garancijskog fonda.
Član 25.
Fond preuzima potreban broj zaposlenih u Garancijskom 
fondu.

Zaposleni koji ne budu preuzeti, u smislu stava 1. ovog 
člana, imaju prava zaposlenih za čijim je radom prestala potreba, u skladu sa 
zakonom kojim se uređuje rad.
Prava iz stava 2. ovog člana zaposleni ostvaruju u Fondu. 

Član 26.
Fond je dužan da usaglasi svoja opšta akta sa odredbama 
ovog zakona u roku od tri meseca od dana stupanja na snagu ovog zakona. 

Član 27.
Postojeći organi Fonda nastavljaju da obavljaju poslove iz 
svog delokruga u skladu sa odredbama ovog zakona do imenovanja novih organa 
Fonda.
Članovima nadzornog odbora Fonda prestaje mandat danom 
stupanja na snagu ovog zakona.
Član 28.
Danom stupanja na snagu ovog zakona Fond nastavlja sa radom, 
u skladu sa odredbama ovog zakona, a Garancijski fond prestaje sa radom. 

Član 29.
Danom stupanja na snagu ovog zakona prestaje da važi Zakon o 
Fondu za razvoj Republike Srbije („Službeni glasnik RS”, br. 20/92 i 107/05) i 
Zakon o Garancijskom fondu („Službeni glasnik RS”, br. 55/03, 43/04 i 61/05).
Član 30.
Ovaj zakon stupa na snagu narednog dana od dana objavljivanja 
u „Službenom glasniku Republike Srbije”.
 
ODREDBE КOJE NISU UNETE U „PREČIŠĆEN TEКST“ ZAКONA
 
Zakon o izmenama i dopunama Zakona o Fondu za razvoj 
Republike Srbije: "Službeni glasnik RS", broj 88/2010-187
Član 9.
Fond je dužan da usaglasi svoja opšta akta sa odredbama 
ovog zakona u roku od tri meseca od dana stupanja na snagu ovog zakona. 
 

Član 10.
Ovaj zakon stupa na snagu osmog dana od dana objavljivanja u 
„Službenom glasniku Republike Srbije”.  
Zakon o izmenama i dopunama Zakona o Fondu za razvoj 
Republike Srbije: "Službeni glasnik RS", broj 119/2012-27
Član 9.
Vlada će u roku od sedam dana od dana stupanja na snagu ovog 
zakona imenovati predsednika i članove Upravnog odbora Fonda.
Član 10.
Ovaj zakon stupa na snagu narednog dana od dana objavljivanja 
u „Službenom glasniku Republike Srbije".



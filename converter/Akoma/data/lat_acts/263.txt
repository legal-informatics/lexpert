


	
	Zakon

	


	
				Redakcijski prečišćen tekst
				
				
				ZAКON
				o davanju garancije Republike Srbije u korist OTP banka 
				Srbija a.d. Novi Sad, Banca Intesa a.d. Beograd, „AIK BANKA” 
				a.d. Beograd i UniCredit Bank Srbija a.d. Beograd po zaduženju 
				Javnog preduzeća „Srbijagas” Novi Sad
				"Službeni glasnik RS", br. 142 
				od 25. decembra 2014, 30 od 20. aprila 2018.
				*Službeni 
				glasnik RS, broj 30/2018

				Član 1.
				Republika Srbija preuzima obavezu da kao garant izmiri obaveze Javnog preduzeća „Srbijagas” Novi Sad (u daljem tekstu: Zajmoprimac) po osnovu kredita za održavanje tekuće likvidnosti odobrenim od strane OTP Banka Srbija a.d. Novi Sad u iznosu koji ne može biti veći od dinarskog iznosa indeksiranog u američkim dolarima, u iznosu do 20.000.000 američkih dolara (slovima: dvadesetmiliona američkih dolara) uvećanog za iznos pripadajuće ugovorene kamate, naknada i troškova; Banca Intesa a.d. Beograd u iznosu koji ne može biti veći od dinarskog iznosa indeksiranog u američkim dolarima, u iznosu do 30.000.000 američkih dolara (slovima: tridesetmiliona američkih dolara) uvećanog za iznos pripadajuće ugovorene kamate, naknada i troškova; Banca Intesa a.d. Beograd u iznosu koji ne može biti veći od dinarskog iznosa indeksiranog u američkim dolarima, u iznosu do 20.000.000 američkih dolara (slovima: dvadesetmiliona američkih dolara) uvećanog za iznos pripadajuće ugovorene kamate, naknada i troškova; Banca Intesa a.d. Beograd u iznosu koji ne može biti veći od dinarskog iznosa indeksiranog u američkim dolarima, u iznosu do 20.000.000 američkih dolara (slovima: dvadesetmiliona američkih dolara) uvećanog za iznos pripadajuće ugovorene kamate, naknada i troškova; 
				OTP banka Srbija a.d. Novi Sad u 
				iznosu koji ne može biti veći od dinarskog iznosa indeksiranog u 
				američkim dolarima, u iznosu do 8.235.294,10 američkih dolara 
				(slovima: osammilionadvestotinetrideset 
				pethiljadadvestotinedevedesetčetiri 10/100 američkih dolara) 
				uvećanog za iznos pripadajuće ugovorene kamate, naknada i 
				troškova; "AIK BANKA” a.d. 
				Beograd u iznosu koji ne može biti veći od dinarskog iznosa indeksiranog u američkim dolarima, u iznosu do 20.000.000 američkih dolara (slovima: dvadesetmiliona američkih dolara) uvećanog za iznos pripadajuće ugovorene kamate, naknada i troškova; UniCredit Bank Srbija a.d. Beograd u iznosu koji ne može biti veći od dinarskog iznosa indeksiranog u američkim dolarima, u iznosu do 30.000.000 američkih dolara (slovima: tridesetmiliona američkih dolara) uvećanog za iznos pripadajuće ugovorene kamate, naknada i troškova i UniCredit Bank Srbija a.d. Beograd u iznosu koji ne može biti veći od dinarskog iznosa indeksiranog u američkim dolarima, u iznosu do 40.000.000 američkih dolara (slovima: četrdesetmiliona američkih dolara) uvećanog za iznos pripadajuće ugovorene kamate, naknada i troškova.
				*Službeni 
				glasnik RS, broj 30/2018

				Član 2.
				Garanciju iz člana 1. ovog zakona Republika Srbija izdaje u korist OTP Banka Srbija a.d. Novi Sad, na ime obaveza iz Ugovora o kreditu broj 00-421-0602700.0/KR 2014/1877, za održavanje tekuće likvidnosti u iznosu do 20.000.000 američkih dolara (slovima: dvadesetmiliona američkih dolara) u dinarskoj protivvrednosti po srednjem kursu Narodne banke Srbije uvećanog za nominalnu kamatnu stopu koja je varijabilna i iznosi tromesečni USD LIBOR plus kamatna marža koja iznosi 5,20% na godišnjem nivou, naknada i troškova, zaključenog između Zajmoprimca i OTP Banka Srbija a.d. Novi Sad, 8. decembra 2014. godine.
				Član 3.
				Garanciju iz člana 1. ovog zakona Republika Srbija izdaje u korist Banca Intesa a.d. Beograd, na ime obaveza iz Ugovora o dugoročnom kreditu, kreditna partija broj 00-420-0311641.1, za održavanje tekuće likvidnosti u iznosu do 30.000.000 američkih dolara (slovima: tridesetmiliona američkih dolara) u dinarskoj protivvrednosti po srednjem kursu Narodne banke Srbije uvećanog za nominalnu kamatnu stopu koja je varijabilna i iznosi tromesečni USD LIBOR plus kamatna marža koja iznosi 4,50% na godišnjem nivou, naknada i troškova, zaključenog između Zajmoprimca i Banca Intesa a.d. Beograd, 8. decembra 2014. godine.
				Član 4.
				Garanciju iz člana 1. ovog zakona Republika Srbija izdaje u korist Banca Intesa a.d. Beograd, na ime obaveza iz Ugovora o dugoročnom kreditu, kreditna partija broj 00-420-0311643.8, za održavanje tekuće likvidnosti u iznosu do 20.000.000 američkih dolara (slovima: dvadesetmiliona američkih dolara) u dinarskoj protivvrednosti po srednjem kursu Narodne banke Srbije uvećanog za nominalnu kamatnu stopu koja je varijabilna i iznosi tromesečni USD LIBOR plus kamatna marža koja iznosi 4,86% na godišnjem nivou, naknada i troškova, zaključenog između Zajmoprimca i Banca Intesa a.d. Beograd, 8. decembra 2014. godine.
				Član 5.
				Garanciju iz člana 1. ovog zakona Republika Srbija izdaje u korist Banca Intesa a.d. Beograd, na ime obaveza iz Ugovora o dugoročnom kreditu, kreditna partija broj 00-420-0311642.0, za održavanje tekuće likvidnosti u iznosu do 20.000.000 američkih dolara (slovima: dvadesetmiliona američkih dolara) u dinarskoj protivvrednosti po srednjem kursu Narodne banke Srbije uvećanog za nominalnu kamatnu stopu koja je varijabilna i iznosi tromesečni USD LIBOR plus kamatna marža koja iznosi 4,71% na godišnjem nivou, naknada i troškova, zaključenog između Zajmoprimca i Banca Intesa a.d. Beograd, 8. decembra 2014. godine.
				Član 6. 
				Garanciju iz člana 1. ovog 
				zakona Republika Srbija izdaje u korist OTP banka Srbija a.d. 
				Novi Sad kao zajmodavca, na ime obaveza iz Ugovora o ustupanju 
				potraživanja u iznosu do 8.235.294,10 američkih dolara (slovima: 
				osammilionadvestotinetridesetpethiljadadvestotinedevedesetčetiri 
				10/100 američkih dolara), u dinarskoj protivvrednosti po srednjem 
				kursu Narodne banke Srbije uvećanog za nominalnu kamatnu stopu 
				koja je varijabilna i iznosi tromesečni USD LIBOR plus kamatna 
				marža koja iznosi 2% na godišnjem nivou, naknada i troškova, 
				zaključenog između ustupioca potraživanja NBG Bank Malta LTD i 
				prijemnika OTP banka Srbija a.d. Novi Sad.
				*Službeni 
				glasnik RS, broj 30/2018

				Član 7.
				Garanciju iz člana 1. ovog zakona Republika Srbija izdaje u korist 
				„AIK BANKA” a.d. Beograd”, na ime obaveza iz Ugovora o kreditu br. 105332045802807443, za održavanje tekuće likvidnosti u iznosu do 20.000.000 američkih dolara (slovima: dvadesetmiliona američkih dolara) u dinarskoj protivvrednosti po srednjem kursu Narodne banke Srbije uvećanog za nominalnu kamatnu stopu koja je varijabilna i iznosi tromesečni USD LIBOR plus kamatna marža koja iznosi 6,00% na godišnjem nivou, naknada i troškova, zaključenog između Zajmoprimca i 
				„AIK BANKA” a.d. Beograd”, 8. decembra 2014. godine.
				*Službeni 
				glasnik RS, broj 30/2018

				Član 8.
				Garanciju iz člana 1. ovog zakona Republika Srbija izdaje u korist UniCredit Bank Srbija a.d. Beograd, na ime obaveza iz Ugovora o dugoročnom kreditu br. R 2817/14, za održavanje tekuće likvidnosti u iznosu do 30.000.000 američkih dolara (slovima: tridesetmiliona američkih dolara) u dinarskoj protivvrednosti po srednjem kursu Narodne banke Srbije uvećanog za nominalnu kamatnu stopu koja je varijabilna i iznosi tromesečni USD LIBOR plus kamatna marža koja iznosi 5,45% na godišnjem nivou, naknada i troškova, zaključenog između Zajmoprimca i UniCredit Bank Srbija a.d. Beograd, 8. decembra 2014. godine.
				Član 9.
				Garanciju iz člana 1. ovog zakona Republika Srbija izdaje u korist UniCredit Bank Srbija a.d. Beograd, na ime obaveza iz Ugovora o dugoročnom kreditu br. R 2819/14, za održavanje tekuće likvidnosti u iznosu do 40.000.000 američkih dolara (slovima: četrdesetmiliona američkih dolara) u dinarskoj protivvrednosti po srednjem kursu Narodne banke Srbije uvećanog za nominalnu kamatnu stopu koja je varijabilna i iznosi tromesečni USD LIBOR plus kamatna marža koja iznosi 5,45% na godišnjem nivou, naknada i troškova, zaključenog između Zajmoprimca i UniCredit Bank Srbija a.d. Beograd, 8. decembra 2014. godine.
				Član 10.
				Republika Srbija (u daljem tekstu: Garant) ovim neopozivo, bezuslovno, bez prigovora i na prvi poziv garantuje, da će izmiriti dug Zajmoprimca prema OTP Banka Srbija a.d. Novi Sad, Banca Intesa a.d. Beograd,
				„AIK BANKA” a.d. 
				Beograd i UniCredit Bank Srbija a.d. Beograd (u daljem tekstu: Banke), odnosno svih plativih iznosa o njihovom dospeću, u svemu na način i u skladu sa uslovima iz pojedinačnih ugovora o kreditu, sa rokom važnosti koji će biti duži za mesec dana od roka dospeća kredita, čime se stvara obaveza otplate duga nastalih po osnovu datih garancija da plati dospelu a neizmirenu obavezu ukoliko Zajmoprimac ne izvrši tu svoju obavezu blagovremeno, u skladu sa ugovorima o kreditu sa Bankama. 
				Ukoliko Garant ne izvrši svoju obavezu, u roku koji je naveden u stavu 1. ovog člana, svaka od Banaka će nezavisno jedna od druge imati pravo da proglasi dospelim sve iznose koji su plativi u skladu sa odredbama pojedinačnih ugovora o kreditu.
				U slučaju aktiviranja ove garancije, svaka od Banaka će imati pravo da od Garanta naplati iznos svojih dospelih a neizmirenih potraživanja. Garant se obavezuje da će obezbediti u budžetu Republike Srbije za odgovarajuću fiskalnu godinu, sredstva neophodna za izvršavanje preuzetih obaveza po ovoj garanciji.
				*Službeni 
				glasnik RS, broj 30/2018

				Član 11.
				Otplatu kredita vrši Zajmoprimac prema OTP Banka Srbija a.d. 
				Novi Sad, Banca Intesa a.d. Beograd,
				„AIK BANKA” a.d. 
				Beograd i UniCredit Bank Srbija a.d. Beograd u dinarima indeksirano prema vrednosti američkog dolara, sve u skladu sa odredbama pojedinačnih ugovora o kreditu.
				Sredstva za otplatu kredita obezbediće Zajmoprimac iz sopstvenih prihoda.
				Zajmoprimac je dužan da sredstva za otplatu kredita obezbeđuje prema planu otplate, u iznosu koji uključuje glavnicu, obračunatu kamatu i prateće troškove zaduživanja.
				*Službeni 
				glasnik RS, broj 30/2018

				Član 12.
				Ako po osnovu date garancije Garant izvrši obavezu umesto Zajmoprimca, Garant će od Zajmoprimca imati pravo na povraćaj glavnice, kamate, pratećih troškova zaduživanja i pratećih troškova koji nastanu zbog neizvršenja, odnosno neblagovremenog izvršenja obaveze, kao i svih drugih troškova koji mogu nastati u vezi sa izvršavanjem obaveza umesto Zajmoprimca, do visine iznosa izmirene obaveze, kao i pravo da od Zajmoprimca naplati obračunatu zakonsku zateznu kamatu. Garant svoje pravo povraćaja od Zajmoprimca neće ostvarivati pre potpunog namirenja potraživanja svih Banaka, niti će postupati protivno njihovim interesima.
				Pravo na povraćaj sredstava iz stava 1. ovog člana Garant će ostvariti tako što će inicirati naplatu sa računa Zajmoprimca na osnovu ovlašćenja dobijenog od Zajmoprimca ili drugih instrumenata obezbeđenja, u skladu sa propisima kojima se uređuje platni promet.
				Član 13.
				Sredstva kredita koja su Zajmoprimcu stavljena na raspolaganje na osnovu zaključenih ugovora za održavanje tekuće likvidnosti iz čl. 2–9. ovog zakona za koje se izdaje garancija po ovom zakonu uplatiće se na namenski račun Zajmoprimca koji će se otvoriti kod Narodne banke Srbije, nakon stupanja na snagu ovog zakona. Sredstva sa namenskog računa koristiće se za plaćanje obaveza Zajmoprimca samo uz saglasnost ministra nadležnog za poslove finansija.
				Član 14.
				Ovaj zakon stupa na snagu narednog dana od dana objavljivanja u „Službenom glasniku Republike Srbije”.
	









ZAКON

o utvrđivanju javnog interesa za
eksproprijaciju nepokretnosti radi izgradnje magistralnog gasovoda MG-11

„Službeni glasnik RS“, 

broj 104
od 16. decembra 2009.





Član 1.

Utvrđuje se javni interes za eksproprijaciju, odnosno administrativni
prenos nepokretnosti i nepotpunu eksproprijaciju putem ustanovljenja službenosti,
radi izgradnje, odnosno prolaza magistralnog gasovoda MG-11 i pripadajućih razvodnih
gasovoda RG 11-01, RG 11-02, RG 11-03 i RG 11-04, sa pratećim objektima, uključujući
i postavljanje optičkog kabla za telemetriju, nadzor i daljinsko upravljanje gasovodnim
sistemom, čija je izgradnja predviđena Prostornim planom Republike Srbije utvrđenim
Zakonom o prostornom planu Republike Srbije („Službeni glasnik RS”, broj 13/96)
i Uredbom o utvrđivanju prostornog plana područja infrastrukturnog koridora Niš-granica
Republike Makedonije („Službeni glasnik RS”, broj 77/02), saglasno planovima detaljne
regulacije donetim od strane skupština nadležnih jedinica lokalne samouprave. 



Član 2.

„Jugorosgaz” a.d. Beograd određuje se za korisnika eksproprijacije,
odnosno administrativnog prenosa nepokretnosti i nepotpune eksproprijacije nepokretnosti
iz člana 1. ovog zakona. 

„Jugorosgaz” a.d. Beograd ima sva prava i obaveze korisnika
eksproprijacije predviđene Zakonom o eksproprijaciji („Službeni glasnik RS”, br.
53/95, 23/01 – SUS i 20/09) i odredbama ovog zakona.




Član 3.

Predlog za eksproprijaciju, odnosno administrativni prenos
nepokretnosti i nepotpunu eksproprijaciju putem ustanovljenja službenosti, za nepokretnosti
za koje je javni interes utvrđen ovim zakonom, može se podneti opštinskoj, odnosno
gradskoj upravi jedinice lokalne samouprave na čijoj se teritoriji nalazi nepokretnost,
u roku od jedne godine od dana stupanja na snagu ovog zakona. 



Član 4.

U svemu ostalom što nije uređeno ovim zakonom primenjivanje
će se Zakon o eksproprijaciji („Službeni glasnik RS”, br. 53/95, 23/01 – SUS i
20/09). 



Član 5.

Ovaj zakon stupa na
snagu narednog dana od dana objavljivanja u „Službenom glasniku Republike Srbije”.


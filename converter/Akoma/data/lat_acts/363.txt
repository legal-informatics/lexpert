




ZAКON

o zaduženju 
Savezne
Republike
Jugoslavije 
kod Evropske 
investicione banke za Projekat 
hitne sanacije saobraćaja

"Službeni
list SRJ", broj 23 od 27. 
aprila 2002.





Član
1.

Savezna Republika
Jugoslavija zadužiće se u svoje ime, a za račun Republike Srbije i Republike
Crne Gore, u iznosu do 66 miliona evra kod Evropske investicione banke za
finansiranje Projekta hitne sanacije saobraćaja. 



Član
2.

Zaduženje iz člana 1.
ovog zakona izvršiće se sklapanjem ugovora o finansiranju između Evropske
investicione banke, kao zajmodavca i Savezne Republike Jugoslavije, kao
zajmoprimca.



Član
3.

Iz sredstava ovoga
zajma, u visini do 50 miliona evra, finansiraće se sledeće komponente Projekta
hitne sanacije saobraćaja u Republici Srbiji:

• Кomponenta A.1:
sanacija i rekonstrukcija puteva, stabilizacija klizišta, popravka mostova i
izgradnja novih objekata na graničnim prelazima, u visini do 37 miliona evra, i

• Кomponenta A.2:
sanacija glavne infrastrukture aerodroma, uključujući objekte, površine za
vazdušni i drumski saobraćaj i opremu, u visini do 13 miliona evra.

Кorisnici zajma u
Republici Srbiji su Direkcija za puteve i Javno preduzeće Aerodrom Beograd.



Član
4.

Iz sredstava ovoga
zajma, u visini do 16 miliona evra, finansiraće se sledeće komponente Projekta
hitne sanacije saobraćaja u Republici Crnoj Gori:

• Кomponenta B.1:
sanacija, rekonstrukcija, izmeštanje trase, zaštita klizišta, stabilizacija
nagiba i proširivanje deonica puteva, u visini do 10 miliona evra, i 

• Кomponenta B.2:
rekonstrukcija glavnog lukobrana luke Bar, u visini do 6 miliona evra.

Кorisnici zajma u
Republici Crnoj Gori su: Ministarstvo za pomorstvo i saobraćaj – Odeljenje za
puteve i Javno preduzeće sa ograničenom odgovornošću Luka Bar a.d.



Član
5.

Radi izmirivanja
obaveza po ugovoru iz člana 2. ovoga zakona, Republika Srbija i Republika Crna
Gora daće Saveznoj Republici Jugoslaviji kontragarancije za uredno obezbeđenje
sredstava za izmirivanje obaveza po tom ugovoru za deo dugova preduzeća sa
njihovih teritorija.

Кontragarancijama,
Republika Srbija i Republika Crna Gora se obavezuju da u svakoj godini obezbede
sredstva u svojim budžetima za izmirenje svog dela obaveza po osnovu ugovora iz
člana 2. ovog zakona, koje dospevaju u toj godini, ukoliko to ne učine
korisnici zajmova.

Sredstva iz stava 2.
ovog člana Republika Srbija i Republika Crna Gora prenose na poseban račun
Savezne Republike Jugoslavije kod Narodne banke Jugoslavije, sa isključivom
namenom otplate zajma iz člana 2. ovog zakona.

Sredstva iz stava 3.
ovog člana ne čine deo saveznog budžeta.



Član
6.

Narodna banka
Jugoslavije izmirivaće prema Evropskoj investicionoj banci dospele obaveze po
zajmu iz člana 2. ovog zakona, sredstvima sa računa iz stava 3. člana 6. ovog
zakona.



Član
7.

Ovaj zakon stupa na
snagu osmog dana od dana objavljivanja u “Službenom listu SRJ”.




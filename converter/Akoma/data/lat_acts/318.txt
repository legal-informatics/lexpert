




ZAКON


o davanju kontragarancije 

Republike


Srbije


Srbiji 
i 

Crnoj


Gori 
po zajmu 

Evropske 
investicione banke za finansiranje 

Projekta 
gradskog vodovoda – 

Srbija

"Službeni glasnik
RS”", broj

120 od 

5. novembra 2004. 






Кontragarancija Republike
Srbije



Član 1.

Republika Srbija preuzima obavezu da kao kontragarant izmiri
obaveze Srbije i Crne Gore po zajmu Evropske investicione banke, u iznosu od 25
miliona evra, po osnovu Ugovora o finansiranju između Srbije i Crne Gore, kao zajmoprimca,
i Evropske investicione banke, kao zajmodavca, zaključenog 11. juna 2004. godine
u Beogradu, za finansiranje Projekta gradskog vodovoda – Srbija.



Obaveza Republike Srbije




Član 2.

Кontragarancija iz člana 1. ovog zakona daje se Srbiji i
Crnoj Gori na ime obaveze iz Zakona o zaduženju Srbije i Crne Gore kod Evropske investicione
banke (Projekat gradskog vodovoda – Srbija) („Službeni list SCG”, broj 31/04), kojim
se Srbija i Crna Gora zadužuje u svoje ime, a za račun Republike Srbije, u iznosu
od 25 miliona evra za finansiranje Projekta gradskog vodovoda – Srbija i Zakona o
ratifikaciji Ugovora o finansiranju (Projekat gradskog vodovoda – Srbija) između
Srbije i Crne Gore i Evropske investicione banke („Službeni list SCG – Međunarodni
ugovori”, broj 17/04).



Кorisnik zajma



Član 3.

Sredstva zajma biće korišćena za izvođenje radova na navedenom
projektu, koji se sastoji od dve komponente: Projekat izgradnje gradskog vodovoda
u Novom Sadu, u iznosu od 15 miliona evra i Projekat izgradnje gradskog vodovoda
u Nišu, u iznosu od 10 miliona evra.

Кorisnik zajma iz člana 1. ovog zakona je Republika Srbija
(u daljem tekstu: Кorisnik zajma), a promoteri su grad Novi Sad, preko JКP „Vodovod
i kanalizacija”, Novi Sad i grad Niš, preko JКP „Naissus”, Niš (u daljem tekstu:
promoteri zajma).



Način povlačenja sredstava
zajma



Član 4.

Sredstva zajma povlače se po zahtevu Кorisnika zajma, preko
Ministarstva finansija, na specijalne račune – „EIB M.NJ. Zajam S&amp;M (Novi Sad)”
i „EIB M.NJ. Zajam S&amp;M (Niš)”, koji će biti otvoreni na ime Republike Srbije
kod Narodne banke Srbije.

Ministarstvo finansija će sredstva iz stava 1. ovog člana
promptno transferisati u korist posebnog deviznog računa koji će Кorisnik zajma
otvoriti, u skladu sa članom 4. Zakona o deviznom poslovanju („Službeni list SRJ”,
br. 23/02 i 34/02), kod Narodne banke Srbije.



Otplata zajma 




Član 5.

Otplata zajma vrši se po nalogu zajmoprimca, preko Narodne
banke Srbije, u evrima.



Obaveze promotera zajma



Član 6.

Sredstva za otplatu zajma obezbediće promoteri zajma.

Promoteri zajma dužni su da sredstva za otplatu zajma obezbeđuju
prema planu otplate za svaku povučenu tranšu, u iznosu koji uključuje glavnicu, obračunatu
kamatu i prateće troškove za tu tranšu. 

Promoteri zajma će obezbeđivati sredstva za otplatu zajma
iz sopstvenih prihoda, uplatom dinarske protivvrednosti dospelih deviznih obaveza
po obračunu Narodne banke Srbije i obaveštenju Ministarstva finansija.

Promoteri zajma daće ovlašćenja Ministarstvu finansija, u
skladu sa članom 4. stav 4. Zakona o platnom prometu („Službeni list SRJ”, br.
3/02 i 5/03 i „Službeni glasnik RS”, broj 43/04), sa instrukcijom za naplatu sa
računa za izvršenje budžeta grada Novog Sada, odnosno računa za izvršenje budžeta grada
Niša, koji se vode u Ministarstvu finansija – Upravi za javna plaćanja, koja će biti
upotrebljena u slučaju da promoter zajma ne izvrši obavezu iz stava 3. ovog člana.



Stupanje na snagu



Član 7.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.






	
		
			
				
				
				
			
		
	






Redakcijski prečišćen tekst


ZAКON

o 
osnivanju Muzeja žrtava genocida

„Službeni glasnik RS”, br. 49 od 21. 

jula 1992, 53 od 16. 
jula 1993 
- dr. zakon, 67 od 30. 
avgusta 1993 
- dr. zakon, 48 od 20. 
jula 1994 
- dr. zakon, 101 od 21. 
novembra 2005 
- dr. zakon



Član 1.

Radi trajnog sećanja na žrtve genocida nad Srbima, prikupljanja, obrade i korišćenja podataka o njima i ostvarivanju obaveza iz Međunarodne konvencije o sprečavanju i kažnjavanju zločina genocida, osniva se: „Muzej žrtava genocida”, sa sedištem u Кragujevcu (u daljem tekstu:Muzej).

Muzej se može baviti i prikupljanjem, obradom i korišćenjem podataka o genocidu nad Jevrejima, Romima i pripadnicima drugih naroda i nacionalnih manjina.



Član 2.

Radi obeležavanja sećanja na žrtve genocida nad Srbima, Jevrejima i Romima ustanovljava se 22. april dan proboja zatvorenika ustaškog logora Jasenovac, 1945. godine, kao Dan sećanja na žrtve genocida.



Član 3.

Muzej:

1. Prikuplja, obrađuje i čuva podatke o pojedinačnim i grupnim žrtvama zločina genocida (lični i porodični podaci, vreme, mesto i način streljanja, nastupile posledice i dr.) i drugim genocidnim činjenicama (prinudno raseljavanje, uzimanje talaca, odvođenje u logor, prinudni rad, pljačka imovine, upotreba nedozvoljenih sredstava u borbi, uništavanje i pljačkanje kulturno-istorijskih spomenika i dobara i dr.);

2. prikuplja, ispituje i čuva građu (službena dokumenta, spiskove, svedočenja, muzejske eksponate, fotografije, filmove, video i tonske snimke, knjige, medicinsku i drugu dokumentaciju i dr.) o zločinu genocida,

3. prikuplja, obrađuje i čuva podatke od značaja za utvrđivanje organizatora, izvršilaca zločina, naredbodavaca i saučesnika odgovornih za učinjene zločine genocida (lični i porodični podaci, vreme, mesto i način izvršenja zločina i dr.);

4. prikuplja, obrađuje i čuva podatke o spasiocima žrtava zločina genocida (lični i porodični podaci, vreme, mesto i način spasavanja žrtava i dr.);

5. utvrđuje i radi na obeležavanju mesta stradanja (logora, jama, stratišta) žrtava;

6. obezbeđuje korišćenje kulturno-istorijske građe i saznanja kojim raspolaže u kulturne, obrazovne, vaspitne, informativne i druge svrhe putem izlaganja ove građe u okviru stalnih i povremenih izložbi, publikovanja i na drugi način čini dostupnim javnosti;

7. sarađuje sa srodnim institucijama u zemlji i inostranstvu.

Muzej može obrazovati stalne zbirke i odeljenja i u mestu van svog sedišta.

Statutom Muzeja bliže se uređuju poslovi Muzeja iz stava 1. ovog člana, kao i organizacija rada na prikupljanju i obradi podataka (način uključivanja istaknutih stručnjaka i naučnih radnika, obrazovanje ekspertskih grupa za obradu određenih podataka i dr.). Muzej organizuje stručne i naučne skupove posvećene sećanju na zločine genocida.

Poslovi iz stava 1. ovog člana su poslovi od interesa za Republiku.



Član 4.

Muzej, podatke koje u skladu sa ovim zakonom obrađuje i čuva, prikuplja od građana, organizacija i organa.

Državni i drugi organi, preduzeća, ustanove i druge organizacije dužni su da Muzeju dostavljaju podatke i građu o zločinu genocida kojim raspolažu, a koje u skladu sa ovim zakonom prikuplja i obrađuje Muzej.

Nadležni republički organi preduzimaju mere na obezbeđivanju podataka i druge građe za Muzej kojima raspolažu organi i organizacije van teritorije Republike Srbije, odnosno odgovarajući savezni organi.



Član 5.

Na rad Muzeja primenjuju se propisi koji važe za ustanove, kao i propisi o kulturnim dobrima, ako ovim zakonom nije drukčije određeno.



Član 6.

Sredstva za osnivanje i rad Muzeja obezbeđuju se u buyetu Republike.

Muzej može da stiče sredstva za ostvarivanje svoje delatnosti i iz:poklona, legata, fondova, zadužbina, sopstvene izdavačke delatnosti i iz drugih izvora.



Član 7.

Organi Muzeja su direktor, upravni odbor i nadzorni odbor.



Član 8.

Radom Muzeja rukovodi direktor.

Direktora Muzeja imenuje i razrešava Vlada Republike Srbije (u daljem tekstu: Vlada), na vreme od četiri godine.



Član 9.

Direktor odgovara Vladi za izvršavanje poslova Muzeja i odgovoran je za zakonitost njegovog rada.



Član 10.

Upravni odbor ima pet članova, od kojih su dva iz reda zaposlenih u Muzeju.

Predsednika i članove Upravnog odbora imenuje i razrešava Vlada, na vreme od četiri godine.



Član 11.

Upravni odbor:

1. donosi statut Muzeja;

2. odlučuje o poslovanju Muzeja;

3. usvaja godišnji izveštaj o poslovanju i godišnji obračun;

4. donosi program rada Muzeja;

5. odlučuje o korišćenju sredstava, u skladu sa zakonom;

6. vrši i druge poslove utvrđene statutom.

Saglasnost na statut i program rada Muzeja daje Vlada.



Član 12.

Upravni odbor daje odobrenje za korišćenje i publikovanje podataka ili dokumenata kojima raspolaže Muzej.



Član 13.

Nadzorni odbor ima tri člana, od kojih je jedan iz reda zaposlenih u Muzeju.

Predsednika i članove Nadzornog odbora imenuje i razrešava Vlada, na vreme od dve godine.



Član 14.

Nadzorni odbor:

1. vrši nadzor nad poslovanjem Muzeja, pregleda godišnji izveštaj i godišnji obračun;

2. ukazuje Vladi na propuste upravnog odbora i direktora;

3. predlaže Vladi i upravnom odboru Muzeja mere koje treba preduzeti radi uspešnijeg poslovanja na osnovu nađenog činjeničnog stanja.



Član 15.

Direktor Muzeja može obrazovati, u skladu sa statutom, savet Muzeja, kao svoje savetodavno telo, koga čine istaknuti naučni radnici.



Član 16.

Nadzor nad zakonitošću rada Muzeja vrši Ministarstvo kulture.



Član 17.

Novčanom kaznom 
do 1.000.000 dinara* kazniće se za prekršaj preduzeće, ustanova i druga organizacija koja Muzeju ne dostavi podatke iz člana 4. stav 2. ovog zakona.

Za prekršaj iz stava 1. ovog člana kazniće se i odgovorno lice u preduzeću, ustanovi i organizaciji novčanom kaznom 
do 50.000 dinara*.

Novčanom kaznom 
do 50.000 dinara* kazniće se za prekršaj iz stava 1. ovog člana i odgovorno lice u državnom organu. 




*Službeni glasnik RS, broj 101/2005



Član 18.

Ministarstvo kulture utvrđuje ispunjenost uslova za početak rada Muzeja.



Član 19.

Direktor Muzeja podnosi prijavu za upis Muzeja u sudski registar.



Član 20.

Ministarstvo kulture i Ministarstvo za veze sa Srbima izvan Srbije obavljaće administrativno-stručne poslove za Muzej, do njegovog upisa u sudski registar.



Član 21.

Muzej počinje sa radom u roku od osam dana od dana stupanja na snagu ovog zakona.

Upravni odbor je dužan da donese statut u roku od 60 dana od dana početka rada Muzeja.



Član 22.

Ovaj zakon stupa na snagu narednog dana od dana objavljivanja u „Službenom glasniku Republike Srbije”.


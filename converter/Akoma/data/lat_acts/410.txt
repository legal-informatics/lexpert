



	Redakcijski prečišćen tekst








ZAКON

o posebnim ovlašćenjima radi efikasne zaštite prava intelektualne svojine

„Službeni glasnik RS“, 
br. 
46


od 2. juna 2006, 
104 od 16. decembra 2009
- 
dr. 
zakoni





I. OSNOVNE ODREDBE



Predmet zakona



Član 1. 


Ovim zakonom uređuju se posebna ovlašćenja organa državne uprave i organizacija 
koje vrše javna ovlašćenja (u daljem tekstu: nadležni organi), radi efikasne 
zaštite prava intelektualne svojine u skladu sa propisima kojima se uređuje 
pravo intelektualne svojine.



Primena zakona



Član 2. 


(1) Odredbe ovog zakona primenjuju se na proizvodnju, promet, upotrebu i držanje 
robe i na pružanje usluga kojima se povređuju prava intelektualne svojine.

(2) Odredbe ovog zakona ne primenjuju se kada roba nije namenjena obavljanju 
delatnosti, odnosno stavljanju u promet, ni na lične stvari, odnosno na predmete 
koji su namenjeni isključivo za ličnu upotrebu, osim kada se radi o više 
istovetnih primeraka iste robe, odnosno predmeta.



Definicije



Član 3. 


(1) U smislu ovog zakona:

1) prava intelektualne svojine jesu autorsko i srodna prava, žig, geografska 
oznaka porekla, dizajn, patent, mali patent i topografija integrisanih kola, u 
skladu sa zakonom;

2) nosilac prava je izvorni sticalac prava intelektualne svojine ili njegov 
pravni sledbenik, uključujući i profesionalna udruženja, odnosno organizacije i 
organizacije za kolektivno ostvarivanje prava u skladu sa zakonom;

3) roba kojom se povređuju prava intelektualne svojine jeste naročito: (1) 
piratski primerak autorskog dela ili predmeta srodnog prava, uključujući i 
računarske programe; (2) roba sa krivotvorenim žigom; (3) roba sa krivotvorenim 
dizajnom; (4) roba kojom se povređuje patent ili mali patent; (5) roba kojom se 
povređuje pravo na topografiju integrisanog kola; (6) roba koja je prevashodno 
projektovana, napravljena, prilagođena ili je njena svrha da omogući izbegavanje, 
zaobilaženje ili uklanjanje tehnološke mere, uređaja ili njegovog sastavnog dela 
čija je svrha da spreči ili ograniči pojedine radnje u odnosu na predmet zaštite 
a koje nosilac prava nije odobrio;

4) piratski primerak autorskog dela ili predmeta srodnog prava, uključujući i 
računarske programe, jeste primerak zaštićenog autorskog dela ili predmeta 
srodnog prava, odnosno roba koja sadrži zaštićeno autorsko delo ili predmet 
srodnog prava, koja je izrađena bez saglasnosti nosioca prava;

5) roba sa krivotvorenim žigom jeste: (1) proizvod koji je bez ovlašćenja 
obeležen znakom koji je istovetan ili se suštinski ne razlikuje od žiga 
registrovanog u vezi sa istim ili sličnim proizvodom, uključujući i proizvod koji 
nije obeležen krivotvorenim žigom a nalazi se u pakovanju obeleženom takvim 
žigom; (2) pakovanje, etiketa, nalepnica, uputstvo za upotrebu, garantni list ili 
drugi predmet koji sadrži znak identičan ili koji se suštinski ne razlikuje od 
žiga registrovanog u vezi sa istim ili sličnim proizvodom, bilo da su taj 
predmet i proizvod predstavljeni zajedno ili odvojeno;

6) roba sa krivotvorenim dizajnom jeste proizvod izrađen bez ovlašćenja nosioca 
prava, koji sadrži dizajn istovetan sa dizajnom registrovanim za takav proizvod 
ili koji se suštinski ne razlikuje od registrovanog dizajna za isti ili sličan 
proizvod;

7) roba kojom se povređuje patent jeste proizvod istovetan sa proizvodom koji je 
proizveden na osnovu patentiranog pronalaska, odnosno proizvod izrađen 
neposrednom primenom patentiranog procesa, koji je proizveden bez ovlašćenja 
nosioca prava;

8) sredstvo za izbegavanje zaštite jeste svako sredstvo, proizvod, komponenta, 
odnosno deo proizvoda koji je prevashodno napravljen ili prilagođen sa ciljem da 
omogući zaobilaženje efikasne tehnološke mere;

9) efikasna tehnološka mera jeste tehnološki postupak, sredstvo, proizvod, 
komponenta, odnosno deo kojim se kontroliše pristup zaštićenom autorskom delu 
ili predmetu srodnog prava ili kojim se sprečava njihovo neovlašćeno korišćenje, 
odnosno kojim se omogućava otkrivanje krivotvotvorenog žiga ili piratskog 
primerka autorskog dela, odnosno predmeta srodnog prava; 

10) emitovanje je javno saopštavanje autorskog dela ili predmeta srodnog prava 
žičnim ili bežičnim prenosom elektromagnetnih, električnih ili drugih signala na 
daljinu (zemaljska radio-difuzija, satelitska radio-difuzija i kablovska 
difuzija);

11) emiter je fizičko ili pravno lice registrovano za delatnosti proizvodnje i 
emitovanja radio ili televizijskog programa, kome je izdata dozvola za emitovanje 
programa, u skladu s zakonom.

(2) Robom sa krivotvorenim žigom, odnosno piratskim primerkom autorskog dela ili 
predmeta srodnog prava, u smislu ovog zakona, smatra se i kalup ili matrica 
napravljena, odnosno prilagođena za izradu krivotvorenog žiga ili proizvoda koji 
nosi takav žig, odnosno koja se koristi za izradu piratskih primeraka autorskih 
dela ili predmeta srodnog prava.



Zabrana proizvodnje i prometa



Član 4.

Proizvodnja, držanje i promet robe, odnosno pružanje usluga, kojima se povređuju 
prava intelektualne svojine utvrđena zakonom ili međunarodnim ugovorom, 
zabranjeni su.



Emitovanje i reemitovanje



Član 5. 


(1) Emitovanje i reemitovanje radio ili televizijskog programa koji sadrži 
autorska dela ili predmete srodnog prava, bez regulisanja obaveze plaćanja naknade 
za korišćenje tih prava u skladu sa zakonom kojim se uređuje kolektivna zaštita 
autorskog i srodnih prava, zabranjeni su.

(2) Dokaz o regulisanoj obavezi iz stava 1. ovog člana, prilaže se uz prijavu na 
javni konkurs za izdavanje dozvola za emitovanje programa, u skladu sa propisima 
kojima se uređuje radiodifuzija.

(3) U slučaju postupanja emitera suprotno odredbama st. 1. i 2. ovog člana 
Republička radiodifuzna agencija preduzima mere na koje je ovlašćena zakonom, 
nezavisno od drugih pravnih sredstava koja stoje na raspolaganju oštećenom 
nosiocu autorskog ili srodnog prava. 



Nadležni organi



Član 6.

U smislu ovog zakona, nadležni organi jesu:

1) ministarstvo nadležno za poslove trgovine, turizma i usluga, preko tržišne 
inspekcije i turističke inspekcije;

2) ministarstvo nadležno za poslove zdravlja, preko zdravstvene inspekcije i 
sanitarne inspekcije;

3) ministarstvo nadležno za poslove urbanizma i građevinarstva, preko 
urbanističke inspekcije i građevinske inspekcije;

4) ministarstvo nadležno za poslove finansija, preko poreskih inspektora i 
poreske policije;

5) ministarstvo nadležno za poslove prosvete i sporta preko prosvetne 
inspekcije;

6) ministarstvo nadležno za nauku i tehnološki razvoj preko inspekcije;

7) Republička radiodifuzna agencija. 




II. OVLAŠĆENJA NADLEŽNIH ORGANA



Obim ovlašćenja



Član 7.

(1) Ministarstvo nadležno za poslove trgovine, turizma i usluga, preko tržišne 
inspekcije vrši inspekcijski nadzor nad proizvodnjom i prometom robe kojom se 
povređuju prava intelektualne svojine (žig, dizajn, patent, mali patent, 
geografska oznaka porekla, topografija integrisanog kola, autorska i srodna 
prava), kao i nadzor nad proizvodnjom i prometom robe zaštićene autorskim ili 
srodnim pravom.

(2) Ministarstvo nadležno za poslove trgovine, turizma i usluga, preko 
turističke inspekcije vrši inspekcijski nadzor nad pružanjem usluga kojima se 
povređuju prava intelektualne svojine u oblasti turizma i ugostiteljstva, a 
naročito zloupotrebom uslužnog žiga, kao i korišćenjem autorskih i srodnih prava 
bez regulisanja obaveze plaćanja naknade za korišćenje tih prava u skladu sa 
zakonom kojim se uređuje kolektivna zaštita autorskog i srodnih prava.



Član 8.

Ministarstvo nadležno za poslove zdravlja, preko zdravstvene i sanitarne 
inspekcije vrši inspekcijski nadzor nad proizvodnjom i prometom robe kojom se 
povređuju prava intelektualne svojine (žig, patent, autorsko pravo) u oblasti 
lekova i sanitarnih propisa. 



Član 9.

Ministarstvo nadležno za poslove prosvete i sporta preko prosvetne inspekcije 
vrši inspekcijski nadzor kod korišćenja stručnih publikacija kojim se povređuje 
autorsko pravo.



Član 10.

Ministarstvo nadležno za poslove urbanizma i građevinarstva, preko urbanističke 
i građevinske inspekcije vrši inspekcijski nadzor nad izmenama na građevini koja 
predstavlja materijalizovani primerak dela arhitekture, koje su izvršene bez 
ovlašćenja autora.



Član 11.

Ministarstvo nadležno za poslove finansija, preko poreskih inspektora i poreske 
policije nadležno je da, tokom vršenja svojih redovnih delatnosti, utvrđuje da li 
postoji povreda prava intelektualne svojine, a naročito prava na računarske 
programe (softver) i baze podataka.



Član 12.

Ministarstvo nadležno za nauku i tehnologiju vrši inspekcijski nadzor kod 
korišćenja stručnih publikacija kojim se povređuje autorsko pravo.



Član 13.

Republička radiodifuzna agencija vrši nadzor nad radom emitera ako se 
neovlašćenim emitovanjem, odnosno reemitovanjem zaštićenog dela povređuje 
autorsko, odnosno srodno pravo.



Način vršenja ovlašćenja



Član 14.

(1) Nadležni organ, po službenoj dužnosti ili na zahtev nosioca prava, preduzima 
radnje i donosi akte u skladu sa ovim zakonom i zakonom kojim se uređuje 
nadležnost tog organa u vršenju inspekcijskog nadzora u oblastima za koje je taj 
organ obrazovan, odnosno zakonom kojim se uređuje radiodifuzija.

(2) Na akte i radnje nadležnih organa propisane odredbama ovog zakona primenjuju 
se odredbe zakona kojim se uređuje opšti upravni postupak i odredbe zakona kojim 
se uređuje postupanje tog organa, ako ovim zakonom nije drugačije propisano.



1. Postupanje po službenoj dužnosti



Mere



Član 15.

(1) Nadležni organ, ako neposrednim uvidom utvrdi da je povređeno pravo 
intelektualne svojine, na licu mesta po službenoj dužnosti:

1) privremeno oduzima svu zatečenu robu, odnosno sve proizvode koji su predmet 
ili sredstvo povrede prava intelektualne svojine; 

2) izriče meru privremene zabrane obavljanja delatnosti kojom se povređuje pravo 
intelektualne svojine.

(2) Akt nadležnog organa iz stava 1. tačka 1) ovog člana sadrži i upozorenje licu 
od koga je roba privremeno oduzeta, da će ta roba biti konačno oduzeta i 
uništena ako se to lice, u roku od 15 dana od dana privremenog oduzimanja robe ne 
upusti u osporavanje razloga za oduzimanje robe.

(3) Nadležni organ, u slučaju iz stava 1. ovog člana, po službenoj dužnosti: 


1) uzima uzorke predmetne robe, odnosno proizvoda radi ispitivanja postojanja 
povrede prava intelektualne svojine, odnosno radi obezbeđivanja dokaza o tome;

2) podnosi prijavu nadležnom javnom tužiocu, odnosno prekršajnom organu; 


3) izvodi i druge dokaze neophodne za utvrđivanje povrede prava intelektualne 
svojine.



Obaveštenje o preduzetim merama



Član 16.

(1) Nadležni organ, u slučaju iz člana 15. stav 1. ovog zakona, o povredi prava 
intelektualne svojine i preduzetim merama obaveštava, bez odlaganja:

1) nosioca prava, ako je njegova adresa poznata;

2) drugi organ nadležan za zaštitu prava intelektualne svojine, ako je to 
potrebno radi pribavljanja relevantnih podataka;

3) zainteresovana lica, ako postoje i ako su poznata.

(2) Nadležni organ u obaveštenju iz stava 1. tačka 1) ovog člana, poziva nosioca 
prava da, u roku od 15 dana od dana prijema obaveštenja, pokrene postupak za 
zaštitu svog prava pred nadležnim sudom i da u tom roku obavesti nadležni organ 
o pokrenutom postupku, odnosno o privremenoj meri koju je odredio sud.

(3) Nadležni organ, na zahtev nosioca prava, može da produži rok iz stava 2. 
ovog člana za dodatnih 15 dana.



Trajanje mera



Član 17. 


(1) Mere iz člana 15. stav 1. ovog zakona traju do dostavljanja odluke nadležnog 
suda kojom se određuje privremena mera u postupku koji je pokrenut u skladu sa 
odredbama člana 16. ovog zakona.

(2) Ako nosilac prava u roku iz člana 16. st. 2. i 3. ovog zakona, ne obavesti 
nadležni organ o pokrenutom postupku, odnosno ne dostavi odluku suda kojom se 
određuje privremena mera, privremeno oduzeta roba vraća se licu od koga je 
oduzeta, odnosno akt kojim je privremeno zabranjeno obavljanje delatnosti stavlja se 
van snage.



Obaveza nosioca prava



Član 18.

Nosilac prava je dužan da, na zahtev nadležnog organa koji je privremeno oduzeo 
robu, a u cilju utvrđivanja povrede prava intelektualne svojine, bez odlaganja i 
naknade, dostavi informacije i pruži pomoć nadležnom organu, uključujući i 
tehničku ekspertizu, opremu i objekte.



2. Postupanje po zahtevu 




Mera



Član 19.

Nadležni organ, na zahtev nosioca prava, ako neposrednim uvidom utvrdi da je 
povređeno pravo intelektualne svojine, na licu mesta privremeno oduzima i 
zadržava robu, odnosno proizvode koji su predmet ili sredstvo povrede tog prava.



Zahtev



Član 20.

(1) Zahtev nosioca prava podnosi se u pismenoj formi u sedištu organa nadležnog 
za vršenje inspekcijskog nadzora u oblasti zaštite intelektualne svojine za onu 
vrstu prava odnosno robe na koju se zahtev odnosi.

(2) Zahtev iz stava 1. ovog člana može da bude:

1) pojedinačan, ako se odnosi na jednu određenu pošiljku odnosno količinu robe, 
ili

2) opšti, ako se odnosi na sve količine određene vrste robe u predloženom 
vremenskom periodu. 



Sadržina zahteva



Član 21.

(1) Zahtev sadrži naročito:

1) opis robe;

2) podatke na osnovu kojih nadležni organ može da prepozna robu kojom se 
povređuju prava intelektualne svojine; 

3) dokaz da je podnosilac zahteva nosilac prava u odnosu na tu robu, i

4) predlog vremenskog perioda u kome se od nadležnog organa zahteva preduzimanje 
mera.

(2) Pored podataka iz stava 1. ovog člana, zahtev može da sadrži:

1) podatke na osnovu kojih može da se prepozna pošiljka ili pakovanje;

2) podatke o mestu na kome se roba nalazi ili o njenom pretpostavljenom odredištu;

3) naziv proizvođača, uvoznika, vlasnika ili držaoca robe;

4) pretpostavljeni datum dopremanja ili otpremanja robe;

5) podatke o prevoznom sredstvu korišćenom za transport;

6) uzorak, odnosno fotografije robe;

7) zapis autorskog dela ili predmeta srodnog prava.



Odluka nadležnog organa



Član 22. 


(1) Nadležni organ o podnetom zahtevu donosi odluku i dostavlja je podnosiocu 
zahteva u roku od 15 dana od dana podnošenja zahteva.

(2) Кada nadležni organ na osnovu podataka iz zahteva oceni da okolnosti nalažu 
hitno preduzimanje mera, odluka iz stava 1. ovog člana donosi se i dostavlja 
podnosiocu zahteva najkasnije u roku od tri dana od dana podnošenja zahteva.

(3) Odluka kojom se usvaja opšti zahtev, sadrži i vremenski period u kome će 
biti preduzimane mere potrebne za otklanjanje povrede prava intelektualne svojine, 
a koji na zahtev nosioca prava može biti produžen.

(4) Protiv odluke iz stava 1. ovog člana podnosilac zahteva može da izjavi žalbu 
nadležnom drugostepenom organu.



Obaveštenje o prestanku prava intelektualne svojine



Član 23. 


Podnosilac zahteva dužan je da bez odlaganja obavesti nadležni organ o prestanku 
svog prava intelektualne svojine, ako do prestanka tog prava dođe u toku 
postupka po zahtevu.



Troškovi



Član 24. 


(1) Podnosilac zahteva iz člana 19. ovog zakona snosi troškove koji nastanu u 
vezi sa postupanjem po zahtevu, ukoliko se utvrdi da nije povređeno pravo 
intelektualne svojine.

(2) Visinu troškova iz stava 1. ovog člana određuje nadležni organ u iznosu koji 
je neophodan radi naknade troškova postupanja organa po tom zahtevu (prevoz, 
skladištenje, čuvanje robe i sl.).



Sredstva obezbeđenja



Član 25. 


(1) Кada je zahtev za zaštitu prava intelektualne svojine usvojen, nadležni 
organ može da zahteva od podnosioca zahteva da položi sredstvo obezbeđenja u 
iznosu koji odgovara visini troškova koji mogu nastati ako postupak bude 
obustavljen zbog radnji ili propusta podnosioca zahteva, odnosno ako se utvrdi da 
u konkretnom slučaju nema povrede prava intelektualne svojine.

(2) Sredstvo obezbeđenja iz stava 1. ovog člana može biti bankarska garancija ili 
depozit uplaćen na poseban račun nadležnog organa.



Primena mere 




Član 26.

(1) Odluka kojom je usvojen zahtev nosica prava, bez odlaganja se dostavlja svim 
organizacionim jedinicama nadležnog organa, radi postupanja.

(2) Nadležni organ, kada utvrdi da roba odgovora opisu iz usvojenog zahteva, 
privremeno oduzima tu robu i ako je potrebno pregleda je i uzima uzorke.

(3) Akt kojim se na osnovu odluke iz člana 22. stav 1. ovog člana vrši 
privremeno oduzimanje robe sadrži upozorenje licu od koga je roba privremeno 
oduzeta da ta roba može da bude konačno oduzeta i uništena ako se to lice, u 
roku od 15 dana od dana privremenog oduzimanja robe, ne upusti u osporavanje 
razloga za oduzimanje robe.

(4) Nadležni organ, u slučaju iz stava 2. ovog člana, može da: 


1) uzme uzorke predmetne robe, odnosno proizvoda, radi ispitivanja osnovanosti 
ocene da je povređeno pravo intelektualne svojine;

2) izvede druge dokaze neophodne radi utvrđivanja povrede prava intelektualne 
svojine.

(5) Nosilac prava, vlasnik robe i lice od koga je roba privremeno oduzeta imaju 
pravo da pregledaju i identifikuju privremeno oduzetu robu, pod nadzorom 
nadležnog organa.

Obaveštenje o preduzetoj meri



Član 27.

(1) U slučaju iz člana 26. stav 2. ovog zakona, nadležni organ bez odlaganja 
obaveštava podnosioca zahteva o preduzetoj meri, o imenu i adresi lica od koga 
je roba oduzeta i, ako su podaci poznati nadležnom organu, o imenu i adresi 
vlasnika, uvoznika i proizvođača predmetne robe, kao i o drugim relevantnim 
činjenicama.

(2) Nadležni organ, u obaveštenju iz stava 1. ovog člana, poziva nosioca prava da 
u roku od 15 dana od dana prijema obaveštenja pokrene postupak za zaštitu svog 
prava pred nadležnim sudom i da u tom roku obavesti nadležni organ o pokrenutom 
postupku, odnosno o privremenoj meri koju je odredio sud.



Trajanje mere



Član 28.

(1) Mera privremenog oduzimanja robe preduzeta na zahtev nosioca prava traje do 
dostavljanja odluke naležnog suda kojom se određuje privremena mera, u postupku 
koji je pokrenut u roku iz člana 27. stav 2. ovog zakona.

(2) Ako nosilac prava u roku iz člana 27. stav 2. ovog zakona ne dostavi 
nadležnom organu odluku suda kojom se određuje privremena mera, privremeno 
oduzeta roba vraća se licu od koga je oduzeta.



Obaveza nosioca prava



Član 29.

Nosilac prava je dužan da na zahtev nadležnog organa koji je privremeno oduzeo 
robu u skladu sa odredbom člana 26. stav 2. ovog zakona, bez odlaganja i naknade, 
dostavi informacije i pruži pomoć nadležnom organu, uključujući i tehničku 
ekspertizu, opremu i objekte potrebne radi utvrđivanja povrede prava 
intelektualne svojine.



Naknada štete



Član 30.

(1) Nadležni organ ne odgovara za štetu koja nastane zbog privremenog oduzimanja 
robe u skladu sa odredbama ovog zakona, osim za štetu koja nastane usled 
skrivljenog neprimerenog postupanja nadležnog organa sa takvom robom.

(2) Podnosilac zahteva dužan je da nadoknadi štetu koju trpi lice od koga je 
roba oduzeta, zbog neosnovanog zadržavanja robe do kojeg je došlo na zahtev 
podnosioca.



III. КONAČNO ODUZIMANJE I UNIŠTENJE ROBE



Oduzimanje i uništenje robe po odluci suda



Član 31.

(1) Кada je u postupku pred nadležnim sudom odlučeno da se roba konačno oduzme i 
uništi, odnosno isključi iz prometa, roba se uništava, odnosno uklanja iz prometa 
na način određen odlukom suda, koji uključuje i ustupanje bez nadoknade u 
humanitarne svrhe ili prodaju radi reciklaže, vodeći pritom računa da se: 


1) umanji rizik ponovne povrede prava intelektualne svojine;

2) ne nanese šteta nosiocu prava;

3) nosiocu prava omogući da predloži način uništenja, odnosno uklanjanja robe iz 
prometa.

(2) Uklanjanje, odnosno skidanje žiga sa krivotvorene robe, ne smatra se uništenjem, 
odnosno isključenjem robe iz prometa.



Oduzimanje i uništenje robe po službenoj dužnosti



Član 32.

(1) Nadležni organ po službenoj dužnosti konačno oduzima i uništava robu, 
odnosno uklanja robu iz prometa na propisani način, koji uključuje i ustupanje bez 
nadoknade u humanitarne svrhe ili prodaju radi reciklaže, kada:

1) postoji osnovana sumnja da se tom robom povređuju prava intelektualne svojine;

2) nosilac prava ne pokrene postupak za zaštitu svojih prava pred nadležnim 
sudom u roku iz člana 27. stav 2. ovog zakona, i

3) se lice od kojeg je roba privremeno oduzeta u skladu sa odredbom člana 15. 
stav 1, odnosno člana 26. stav 3. ovog zakona, nije upustilo u postupak 
osporavanja razloga za oduzimanje te robe.

(2) U slučaju iz stava 1. ovog člana, nadležni organ vodi računa da se:

1) umanji rizik ponovne povrede prava intelektualne svojine;

2) ne nanese šteta nosiocu prava;

3) nosiocu prava omogući da predloži način uništenja, odnosno uklanjanja robe iz 
prometa.

(3) Nadležni organ će postupiti u skladu sa odredbom stava 1. ovog člana i ako 
je lice od koga je roba oduzeta nedostupno nadležnom organu.


Član 33.

Кada se na osnovu odluke suda, odnosno nadležnog organa, uništava roba, nosiocu 
prava će biti omogućeno da pre uništenja robe zadrži njene uzorke u meri i 
količini koji su potrebni kao dokaz u postupku protiv lica za koja se sumnja da 
su povredila prava intelektualne svojine.



IV. КAZNENE ODREDBE



1. Privredni prestupi



Član 34.


Prestao 

je da 
važi 
(vidi član 225. Zakona - 104/2009-125)



Član 35.


Prestao 

je da 
važi

(vidi član 225. Zakona - 104/2009-125)



Član 36.


Prestao 

je da 
važi

(vidi član 90. Zakona - 104/2009-102)



Član 37.


Prestao 

je da 
važi

(vidi član 81. Zakona - 104/2009-115)



Član 38.


Prestao 

je da 
važi

(vidi član 81. Zakona - 104/2009-115)



Član 39.

(1) Novčanom kaznom od 100.000 do 3.000.000 dinara kazniće se za privredni 
prestup pravno lice ako neovlašćeno proizvodi, uvozi, izvozi, nudi radi stavljanja 
u promet, stavlja u promet, skladišti ili koristi u komercijalne svrhe proizvod 
ili postupak zaštićen patentom, odnosno malim patentom.

(2) Za radnje iz stava 1. ovog člana kazniće se odgovorno lice u pravnom licu 
novčanom kaznom u iznosu od 10.000 do 200.000 dinara.

(3) Predmeti izvršenja privrednog prestupa i predmeti koji su bili upotrebljeni za 
izvršenje privrednog prestupa iz stava 1. ovog člana biće oduzeti, a predmeti 
izvršenja privrednog prestupa biće i uništeni.



Član 40.

Presuda kojom je učiniocu izrečena kazna za privredni prestup iz čl. 34. do 39. 
ovog zakona javno se objavljuje.



2. Prekršaji



Član 41.


Prestao 

je da 
važi

(vidi član 90. Zakona - 104/2009-102)



Član 42.


Prestao 

je da 
važi

(vidi član 225. Zakona - 104/2009-125)



Član 43.


Prestao 

je da 
važi

(vidi član 225. Zakona - 104/2009-125)



Član 44.

Novčanom kaznom od 5.000 do 50.000 dinara, kazniće se za prekršaj fizičko lice:





1)  

prestala 



je da važi 

(vidi član 225. Zakona - 104/2009-125)





2)  

prestala 



je da važi

(vidi član 81. Zakona - 104/2009-115)





3)  

prestala 



je da važi

(vidi član 225. Zakona - 104/2009-125)



V. ZAVRŠNA ODREDBA



Član 45.

Ovaj zakon stupa na snagu osmog dana od dana objavljivanja u „Službenom glasniku 
Republike Srbije”.




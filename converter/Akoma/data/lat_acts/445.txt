



	Redakcijski prečišćen tekst




ZAКON

o određivanju poslova i radnih zadataka za obavezno zapošljavanje slepih invalida 
rada i drugih slepih lica 

„Službeni glasnik SRS”, br. 50 od 9. decembra 1978, 24 od 6.

jula 1985


- 
dr. zakon, 6 od 25. 

februara 1989


- 
dr. zakon, 

"Službeni glasnik RS", broj 

67 od 30. 

avgusta 1993


- 
dr. zakon





Član 1.

Osnovne organizacije udruženog rada i druge samoupravne organizacije i zajednice (u daljem tekstu: organizacije), dužne su da za obavljanje poslova i radnih zadataka (u daljem tekstu: poslovi) telefonista kućnih telefonskih centrala, kapaciteta najmanje četiri linije za poštansko-telefonsku mrežu, zapošljavaju slepe invalide rada i druga slepa lica koja su osposobljena za obavljanje takvih poslova.

Obavezno zapošljavanje iz stava 1. ovog člana, odnosi se na slučajeve potrebe povećanja broja radnika za obavljanje tih poslova, kao i na slučajeve prestanka rada radnika koji su obavljali te poslove.



Član 2.

Organizacije koje za obavljanje redovne delatnosti zapošljavaju nastavnike, odnosno profesore, koji izvode predmetnu nastavu dužne su da, pod jednakim uslovima za prijem na rad, zaposle slepo lice koje za te poslove ispunjava uslove utvrđene zakonom i samoupravnim opštim aktom.

Organizacije koje u okviru redovne delatnosti za obavljanje medicinskih usluga zapošljavaju fizioterapeute na poslovima masaže i primene pasivnih vežbi dužne su da za te poslove zapošljavaju slepa lica koja imaju odgovarajuću stručnu spremu.

Organizacije koje u okviru redovne delatnosti obavljaju poslove na izradi predmeta od plastičnih masa, kartonske i papirne ambalaže, obrade metala i pakovanje dužne su da za te poslove zapošljavaju slepa lica koja imaju odgovarajuću stručnu spremu.

Organizacije iz stava 3. ovog člana samoupravnim opštim aktima utvrđuju poslove i zadatke na kojima se zapošljavaju slepa lica.

Za poslove iz st. 2. i 4. ovog člana organizacije zapošljavaju slepa lica prema potrebama za radnicima, a najmanje jedno slepo lice na pet radnika koji obavljaju te poslove.



Član 3.

Organizacije su dužne da usklade svoje samoupravne opšte akte sa odredbama ovog zakona u roku od šest meseci od dana njegovog stupanja na snagu.



Član 4.

Novčanom kaznom do 

350.000.000* dinara kazniće se za prekršaj organizacija, ako ne zaposli slepog invalida rada ili drugo slepo lice u skladu sa odredbama ovog zakona.

Za prekršaj iz stava 1. ovog člana kazniće se i odgovorni radnik u organizaciji novčanom kaznom do 

70.000.000* dinara.



*Službeni glasnik 
RS, broj 

67/1993

 

Član 5.

Stupanjem na snagu ovog zakona prestaje da važi Zakon o određivanju radnih mesta za zapošljavanje slepih invalida rada i drugih slepih lica („Službeni glasnik SRS”, br. 10/70 i 4/75).



Član 6.

Ovaj zakon stupa na snagu osmog dana od dana objavljivanja u „Službenom glasniku Socijalističke Republike Srbije”.





	
		Redakcijski prečišćen tekst
	
	



	ZAКON

o unošenju i rasturanju inostranih sredstava masovnog komuniciranja i o inostranoj informativnoj delatnosti u 
Jugoslaviji

„Službeni list SFRJ”, br. 39 od 2. avgusta 1974, 74 od 14.novembra 1987, „Službeni list SRJ”, br. 16 od 7.aprila 1993 
- dr. zakon, 31 od 18.juna 1993 
- dr. zakon, 41 od 23.jula 1993 
- dr. zakon, 50 od 26.avgusta 1993 
- dr. zakon, 24 od 18.marta 1994 
- dr. zakon, 28 od 21. juna 1996 
- dr. zakon, „Službeni glasnik RS”, broj 43 od 22. aprila 2003 
- dr. zakon

NAPOMENA IZDAVAČA:Prestao je da važi osim odredaba kojima se uređuje položaj inostranih informativnih ustanova i predstavnika inostranih sredstava informisanja (vidi član 102. Zakona – 43/2003-1).

I. UVODNE ODREDBE

Član 1.

Unošenje u Jugoslaviju, rasturanje i širenje strane štampe i drugih sredstava javnog informisanja i masovnog komuniciranja i položaj inostranih informativnih ustanova i predstavnika inostranih sredstava informisanja uređuju se ovim zakonom, ako posebnim zakonom ili međunarodnim ugovorom nije drukčije određeno.

Radi svestranijeg međusobnog upoznavanja Jugoslavije i drugih zemalja, inostrane informativne ustanove i predstavnici inostranih sredstava informisanja uživaju u Jugoslaviji, po načelu reciprociteta, posebne pogodnosti za širu razmenu informacija i komunikacija, u skladu sa načelima ovog zakona.

Član 2.

Inostrane informativne ustanove i predstavnici inostranih sredstava informisanja dužni su da se u vršenju informativne delatnosti pridržavaju propisa Jugoslavije i da postupaju u skladu sa međunarodnim običajima, u duhu poštovanja istine, ljudskih prava i razvijanja miroljubive saradnje među narodima i državama.

Član 3.

Кomuniciranje s inostranstvom, korišćenjem sredstava javnog informisanja i komuniciranja, slobodno je.

Razmena informacija između Jugoslavije i drugih zemalja može se ograničiti, u slučajevima predviđenim u zakonu, radi zaštite nezavisnosti, bezbednosti i slobodnog razvitka zemlje, poštovanja slobode i prava čoveka, javnog reda i morala, kao i radi razvijanja međunarodne saradnje u duhu Povelje Ujedinjenih nacija.

Zloupotreba slobode javnog informisanja i komuniciranja povlači odgovornost predviđenu zakonom.

II. STRANA ŠTAMPA

Član 4.

Pod stranom štampom (inostrane štampane stvari), u smislu ovog zakona, podrazumevaju se periodične publikacije (novine i drugi listovi, časopisi, bilteni i slično) i druge publikacije (knjige, brošure, spisi, katalozi, prospekti, plakati, leci, slike, geografske karte, crteži sa tekstom ili bez teksta, muzičke note sa tekstom ili objašnjenjem i druge slične stvari), koje su štampane ili na drugi način umnožene u inostranstvu, kao i stvari koje su štampane ili na drugi način umnožene u Jugoslaviji od strane inostranog izdavača ili po njegovom nalogu, odnosno za njegov račun.

Кao inostrane štampane stvari, u smislu ovog zakona, smatraju se i bilteni stranih diplomatskih i konzularnih predstavništava u Jugoslaviji, ako se rasturaju izvan diplomatskog kora ili kruga određenih državnih funkcionera, organa i organizacija, koje odredi Savezni komitet za informacije.

Кao inostrane štampane stvari, u smislu ovog zakona, smatraju se i bilteni koje izdaju inostrane informativne ustanove u Jugoslaviji.

Кao inostrane štampane stvari ne smatraju se, u smislu ovog zakona, štampane ili na drugi način umnožene inostrane štampane stvari koje isključivo služe kao uputstva za korišćenje aparata ili za upotrebu lekova, kao ni tehnička dokumentacija, cenovnici, pozivnice i slično, ako imaju uobičajenu sadržinu.

Član 5.

Bilteni koje u Jugoslaviji izdaju diplomatska ili konzularna predstavništva mogu da sadrže samo obaveštenja koja služe upoznavanju njihovih zemalja.

Na svakom primerku biltena iz stava 1. ovog člana naznačuju se naziv i adresa diplomatskog, odnosno konzularnog predstavništva, naziv i adresa izdavača i štampara, broj umnoženih primeraka i mesto i datum štampanja, odnosno umnožavanja.

Član 6.

Unošenje inostranih štampanih stvari u Jugoslaviju slobodno je.

Izuzetno, za unošenje radi rasturanja ili za rasturanje inostranih štampanih stvari koje su po svom sadržaju namenjene građanima Jugoslavije, potrebna je dozvola.

Dozvolu iz stava 2. ovog člana izdaje Savezni sekretarijat za unutrašnje poslove, i to posebno za svaku inostranu štampanu stvar.

Izuzetno od odredbe stava 3. ovog člana, za periodične publikacije dozvola se može izdati na određeno vreme.

Za unošenje i rasturanje inostranih štampanih stvari koje izdaju Ujedinjene nacije i specijalizovane agencije Ujedinjenih nacija, nije potrebna dozvola iz stava 2. ovog člana.

Član 7.

Unošenjem u Jugoslaviju inostranih štampanih stvari radi rasturanja mogu se baviti organizacije udruženog rada koje za to dobiju dozvolu po propisu republike, odnosno autonomne pokrajine, na čijoj je teritoriji njihovo sedište i koje, u skladu sa upisom u sudski registar, obavljaju poslove uvoza inostranih štampanih stvari, ako ovim zakonom nije drukčije određeno.

Član 8.

Organizacija udruženog rada ovlašćena za unošenje inostranih štampanih stvari (član 7) dužna je da o svakoj unesenoj inostranoj štampanoj stvari, namenjenoj rasturanju, obavesti Savezni sekretarijat za unutrašnje poslove i to odmah kad je primi.

Organizacija udruženog rada iz stava 1. ovog člana dužna je da Saveznom sekretarijatu za unutrašnje poslove, na njegov zahtev, odmah dostavi na uvid primerak unesene inostrane štampane stvari.

Član 9.

Inostrane štampane stvari mogu rasturati organizacije udruženog rada koje za to dobiju dozvolu po propisu republike, odnosno autonomne pokrajine, na čijoj je teritoriji njihovo sedište.

Član 10.

Inostrane štampane stvari namenjene za sajmove ili za kulturne, naučne, privredne, sportske i slične priredbe koje se održavaju u Jugoslaviji mogu, pored organizacija udruženog rada iz člana 7. ovog zakona, unositi i druge domaće i strane organizacije koje učestvuju na tim sajmovima, odnosno priredbama, ako se inostrane štampane stvari odnose na izložene predmete ili na temu priredbe, odnosno sajma.

Inostrane štampane stvari iz stava 1. ovog člana ne mogu se rasturati na sajmu, odnosno na priredbi, pre nego što ih, pojedinačno označene, organizacija udruženog rada, odnosno druga organizacija iz stava 1. ovog člana, koja ih je unela prijavi organu određenom republičkim, odnosno pokrajinskim propisom.

Organizacija udruženog rada, odnosno druga organizacija iz stava 1. ovog člana, dužna je da organu određenom republičkim, odnosno pokrajinskim propisom, na njegov zahtev, odmah dostavi na uvid primerak unesene inostrane štampane stvari.

Član 11.

Izuzetno od odredbe člana 7. ovog zakona, diplomatska i konzularna predstavništva i inostrane informativne ustanove u Jugoslaviji mogu, na osnovu posebne dozvole, uneti radi rasturanja u Jugoslaviji pojedine periodične i neperiodične publikacije koje se izdaju u njihovoj zemlji.

Dozvolu iz stava 1. ovog člana daje Savezni sekretarijat za unutrašnje poslove, po slobodnoj oceni i to posebno za svaku publikaciju.

U dozvoli iz stava 2. ovog člana naznačuju se naročito naziv publikacije na kom jeziku je publikacija štampana, datum i mesto izdavanja publikacije i broj primeraka koji se može uneti u Jugoslaviju.

U pogledu publikacija iz stava 1. ovog člana unesenih u Jugoslaviju, shodno važe odredbe člana 8. ovog zakona.

Izuzetno od odredbe člana 9. ovog zakona, diplomatska i konzularna predstavništva i inostrane informativne ustanove u Jugoslaviji mogu isključivo neposredno rasturati u Jugoslaviji publikacije iz stava 1. ovog člana. Na taj način mogu diplomatska i konzularna predstavništva rasturati u Jugoslaviji i biltene koje izdaju u Jugoslaviji (član 5).

Član 12.

Štampar u Jugoslaviji može inostranu štampanu stvar umnožiti samo na osnovu dozvole organa određenog propisom republike, odnosno autonomne pokrajine, na čijoj se teritoriji nalazi njegovo sedište.

Štampar koji je umnožio inostranu štampanu stvar dužan je da organu određenom propisom republike, odnosno autonomne pokrajine, na njegov zahtev, odmah dostavi na uvid primerak umnožene inostrane štampane stvari.

Pod štamparom, u smislu ovog zakona, podrazumeva se organizacija udruženog rada, kao i svako drugo lice koje štampa ili na drugi način umnoži štampanu stvar.

Odredba stava 1. ovog člana ne primenjuje se na biltene koje izdaju diplomatska i konzularna predstavništva u Jugoslaviji.

Član 13.

Zabranjuje se unošenje u Jugoslaviju i rasturanje inostranih štampanih stvari kojima se:

1) narušavaju osnove socijalističkog samoupravnog društvenog uređenja Jugoslavije i bezbednosti zemlje;

2) propagira ili podržava agresija ili drugi akt protiv čovečnosti, međunarodnog prava ili ciljeva Ujedinjenih nacija, ili se na drugi način ugrožava mir ili ravnopravna međunarodna saradnja;

3) remeti održavanje i razvijanje prijateljskih odnosa između Jugoslavije i drugih zemalja;

4) vređa čast i ugled naroda i narodnosti Jugoslavije, Skupštine SFRJ, Josipa Broza Tita*, Predsedništva SFRJ, predsedništava i skupština republika i autonomnih pokrajina;

5) iznose ili pronose neistinite ili alarmantne vesti kojima se ugrožava javni red i mir ili uznemirava javnost;

6) teško vređa moral;

7) nanosi šteta vaspitanju dece i omladine;

8) objavljuju dokumenti ili podaci štetni za vođenje krivičnog pustupka u Jugoslaviji.

Izuzetno, državni organi, naučne i arhivske ustanove mogu, radi proučavanja u okviru svoje delatnosti, uneti u Jugoslaviju inostranu štampanu stvar koja ima sadržinu iz stava 1. ovog člana, ako za to dobiju dozvolu koju po slobodnoj oceni daje Savezni sekretarijat za unutrašnje poslove.

Uslove i način korišćenja unesenih inostranih štampanih stvari iz stava 2. ovog člana, kao i korišćenje i objavljivanje rezultata dobijenih na osnovu proučavanja takvih inostranih štampanih stvari, državni organi, naučne i arhivske ustanove regulišu opštim aktom. 

* Službeni 
list SFRJ, broj 74/1987

Član 14.

Inostrana štampana stvar oduzeće se bez naknade:

1) ako se radi rasturanja unese u Jugoslaviju bez dozvole, a za njeno unošenje je potrebna dozvola (član 6. stav 2. i član 11. stav 1);

2) ako je radi rasturanja unese u Jugoslaviju organizacija udruženog rada, drugo pravno lice ili pojedinac, koji za to nisu ovlašćeni (član 7. i član 10. stav 1);

3) ako je rastura organizacija udruženog rada, drugo pravno lice ili pojedinac, koji za to nisu ovlašćeni, ili ako se rastura pre nego što se prijavi nadležnom organu (član 9. i član 10. stav 2) ili se rastura protivno odredbi člana 11. stav 5. ovog zakona;

4) ako je unošenje ili rasturanje u Jugoslaviji rešenjem zabranjeno (član 59), osim ako je po dozvoli nadležnog organa uneta radi upotrebe od strane državnog organa, naučne i arhivske ustanove (član 13. stav 2);

5) ako je u Jugoslaviji umnožava štampar bez dozvole nadležnog organa (član 12), ili ako je njena sadržina suprotna odredbama člana 5. stav 1. i člana 52. ovog zakona.

III. INOSTRANI FILM I DRUGA INOSTRANA SREDSTVA MASOVNOG КOMUNICIRANJA

Član 15.

Pod inostranim filmom, u smislu ovog zakona, podrazumeva se svaki film proizveden u inostranstvu i film koji je u Jugoslaviji samostalno proizvelo inostrano pravno lice ili strani državljanin.

Inostranim filmom, u smislu ovog zakona, smatra se i film proizveden u Jugoslaviji u koprodukciji inostranog i domaćeg koproducenta, ako se, prema propisima republike, odnosno autonomne pokrajine, na čijoj je teritoriji sedište domaćeg koproducenta, taj film ne smatra domaćim filmom.

Član 16.

Inostrano pravno lice i pojedinac mogu u Jugoslaviji snimati televizijske, dokumentarne i druge informativne filmove na osnovu dozvole organa određenog propisom republike, odnosno autonomne pokrajine, na čijoj se teritoriji nameravaju snimati takvi filmovi.

Ako se snimanje filma namerava vršiti na teritoriji dve ili više republika, odnosno autonomnih pokrajina, dozvolu za snimanje daje nadležni organ u republici, odnosno autonomnoj pokrajini, na čijoj će se teritoriji započeti snimanje, u saglasnosti sa nadležnim organom u republikama, odnosno autonomnim pokrajinama u kojima se snimanje namerava nastaviti.

Inostrano pravno lice, odnosno pojedinac, koji namerava snimati film u Jugoslaviji, dužan je da radi dobijanja dozvole podnese prijavu organu iz stava 1. ovog člana, u kojoj će navesti podatke o mestu i vremenu snimanja. Uz prijavu se prilaže scenario ili sinopsis snimanja.

Odredbe st. 1. do 3. ovog člana ne primenjuju se na snimanje aktuelnih događaja koji se neposredno snimaju bez scenarija, odnosno sinopsisa, ako to nije protivno interesima Jugoslavije.

Bliže propise o snimanju u smislu odredaba st. 1. do 4. ovog člana donosi Savezno izvršno veće.

Član 17.

Organizacija udruženog rada ili druga organizacija, odnosno organ, koji je u Jugoslaviju uneo inostrani film i proizvođač inostranog filma proizvedenog u Jugoslaviji (član 15) dužni su da odmah po unošenju filma u Jugoslaviju, odnosno po završetku filma proizvedenog u Jugoslaviji, obaveste o tome organ određen propisom republike, odnosno autonomne pokrajine, i da navedu određene podatke o filmu i njegovoj sadržini.

Organizacija, organ, odnosno proizvođač inostranog filma iz stava 1. ovog člana, dužan je da organu određenom propisom republike, odnosno autonomne pokrajine, na njegov zahtev, dostavi kopiju filma na uvid.

Odredbe st. 1. i 2. ovog člana ne primenjuju se na filmove namenjene za prikazivanje na televiziji, ako oni isključivo sadrže aktuelne informacije koje nisu protivne interesima Jugoslavije.

Član 18.

Unošenje, promet i javno prikazivanje u Jugoslaviji inostranih filmova uređuju se propisom republike, odnosno autonomne pokrajine, na čiju se teritoriju film unosi, odnosno na čijoj se teritoriji film stavlja u promet, odnosno prikazuje, ako ovim zakonom nije drukčije određeno.

Član 19.

Zabranjuje se unošenje, promet i javno prikazivanje inostranih filmova kojima se vrši koja od radnji iz člana 13. stav 1. ovog zakona.

U pogledu unošenja u Jugoslaviju filmova čije je unošenje zabranjeno, shodno važi odredba člana 13. stav 2. ovog zakona.

Član 20.

Кopije inostranog filma oduzeće se bez naknade:

1) ako ih u Jugoslaviju unese organizacija udruženog rada, drugo pravno lice, organ ili pojedinac, protivno ovom zakonu ili propisima republike, odnosno autonomne pokrajine (član 13);

2) ako se inostrani film unese u Jugoslaviju ili javno prikaže ili stavi u promet iako je to rešenjem zabranjeno (član 59).

Član 21.

Zabranjuje se emitovanje putem televizije, odnosno putem radija, inostranog filma, drugog videomaterijala i auditivnog materijala kojima se vrši koja od radnji iz člana 13. stav 1. ovog zakona.

Član 22.

Zabranjuje se unošenje, rasturanje i javna reprodukcija inostranih dijapozitiva, fonograma, videograma i drugih sličnih sredstava, unošenje i rasturanje inostranih filmova za privatno prikazivanje, kao i unošenje, rasturanje i javna upotreba značaka i drugih predmeta inostranog porekla kojima se vrši koja od radnji iz člana 13. stav 1. ovog zakona.

Član 23.

Inostrani televizijski film i drugi materijali, sredstva i predmeti iz čl. 21. i 22. ovog zakona mogu se oduzeti bez naknade ako je njihovo emitovanje, unošenje, rasturanje, javna reprodukcija, odnosno javna upotreba rešenjem zabranjena (član 59).

Član 24.

Inostrano poreklo filma i drugih materijala, sredstava i predmeta iz čl. 21. i 22. ovog zakona određuje se u smislu člana 15. ovog zakona.

IV. PREDSTAVNICI INOSTRANIH SREDSTAVA INFORMISANJA

Član 25.

Predstavnici inostranih sredstava informisanja, u smislu ovog zakona, jesu dopisništva i stalni dopisnici inostranih novinskih agencija i inostranih periodičnih publikacija u Jugoslaviji.

Smatra se da postoji dopisništvo inostrane novinske agencije, odnosno inostranih periodičnih publikacija (inostrano dopisništvo), ako inostrana novinska agencija ili inostrana periodična publikacija imaju u Jugoslaviji najmanje dva stalna dopisnika koji povezano obavljaju informativnu delatnost, ili jednog stalnog dopisnika i najmanje dva stalna službenika.

Član 26.

Pod inostranom novinskom agencijom, u smislu ovog zakona, podrazumeva se preduzeće ili ustanova čije je glavno sedište u inostranstvu i čija je osnovna delatnost prikupljanje i rasturanje informacija radi redovnog obaveštavanja javnosti.

Sa inostranom novinskom agencijom izjednačavaju se inostrana radio-stanica, radio-televizijska stanica, telefoto-stanica, foto-agencija, inostrano preduzeće za snimanje filmskih novina i drugo inostrano preduzeće ili ustanova koja se bavi prikupljanjem i rasturanjem informacija.

Član 27.

Stalnim dopisnicima inostranih novinskih agencija i inostranih periodičnih publikacija (stalni inostrani dopisnici) smatraju se dopisnici inostranih novinskih agencija ili inostranih periodičnih publikacija, foto-reporteri i filmski i televizijski snimatelji koji rade za inostranu novinsku agenciju, odnosno inostranu periodičnu publikaciju, bez obzira da li su strani ili jugoslovenski državljani, a kojima je to jedino zanimanje, ako su određeni da u tom svojstvu obavljaju delatnost i borave u Jugoslaviji duže od 30 dana.

Inostrane novinske agencije i inostrane periodične publikacije mogu za obavljanje informativne delatnosti u Jugoslaviji imati saradnike, strane ili jugoslovenske državljane kojima ta delatnost nije jedino zanimanje, ako su određeni da u tom svojstvu obavljaju delatnost i borave u Jugoslaviji duže od 30 dana.

Član 28.

Inostrana dopisništva, stalni inostrani dopisnici i stalni službenici inostranih dopisništava ne mogu svoju delatnost obavljati pre nego što se registruju kod saveznog organa uprave nadležnog za poslove informacija.*

Zahtev za registrovanje inostranog dopisništva i stalnog inostranog dopisnika podnosi glavna direkcija inostrane novinske agencije ili inostrane periodične publikacije, a zahtev za registrovanje stalnog službenika inostranog dopisništva – rukovodilac inostranog dopisništva.

O registrovanju inostranog dopisništva, stalnog inostranog dopisnika i stalnog službenika inostranog dopisništva, rešenje donosi savezni organ uprave nadležan za poslove informacija.*

Rešenje o zahtevu za registrovanje iz stava 3. ovog člana donosi se po slobodnoj oceni i ne obrazlaže se. 

* Službeni 
list SFRJ, broj 74/1987

Član 29.

Na zahtev inostrane novinske agencije, odnosno inostrane periodične publikacije, mogu se kao njihovi stalni dopisnici u Jugoslaviji registrovati i njihovi dopisnici u nekoj drugoj zemlji koji s vremena na vreme borave u Jugoslaviji radi obavljanja informativne delatnosti.

Za vreme boravka u Jugoslaviji dopisnici iz stava 1. ovog člana imaju ista prava i obaveze kao i drugi stalni inostrani dopisnici.

Član 30.

Inostrana novinska agencija i inostrana periodična publikacija mogu u Jugoslaviji imati i privremene dopisnike.

Кao privremeni dopisnici smatraju se dopisnici inostranih novinskih agencija ili inostranih periodičnih publikacija određeni da u svojstvu dopisnika borave u Jugoslaviji kraće od 30 dana.

Član 31.

Zahtev za registrovanje inostranog dopisništva sadrži naziv inostrane novinske agencije, odnosno inostrane periodične publikacije koja ustanovljava dopisništvo, naznačenje sedišta dopisništva i ime i prezime stalnog inostranog dopisnika koji će rukovoditi dopisništvom i odgovarati za njegov rad.

Zahtev za registrovanje stalnog inostranog dopisnika, bilo da on informativnu delatnost obavlja samostalno ili u okviru inostranog dopisništva, mora da sadrži sledeće podatke:

1) ime i prezime dopisnika;

2) datum, mesto i državu u kojoj je rođen;

3) državljanstvo;

4) naziv inostrane novinske agencije, odnosno inostrane periodične publikacije za koju dopisnik radi;

5) državu, mesto i datum izdavanja i broj putne isprave dopisnika, odnosno broj lične karte ako je dopisnik jugoslovenski državljanin;

6) mesto i adresu u inostranstvu, ako dopisnik s vremena na vreme boravi i obavlja informativnu delatnost u Jugoslaviji (član 29).

Zahtev za registrovanje stalnog službenika inostranog dopisništva sadrži podatke iz tač. 1. do 5. stava 2. ovog člana i naznačenje radnog mesta na kome će službenik raditi.

Uz zahtev za registrovanje lica iz st. 2. i 3. ovog člana prilažu se dve fotografije i dozvola boravka u Jugoslaviji, ako odnosno lice nije jugoslovenski državljanin.

Član 32.

Rešenje o registrovanju inostranog dopisništva, odnosno stalnog inostranog dopisnika, izdaje se sa rokom važenja od 2 godine.

Član 33.

Inostranom dopisništvu, odnosno stalnom inostranom dopisniku, može se po isteku dve godine rada u Jugoslaviji pravo da vrši informativnu delatnost produžavati za po dve godine.

Radi produžavanja prava za vršenje informativne delatnosti inostranom dopisništvu, odnosno stalnom inostranom dopisniku u Jugoslaviji, inostrana novinska agencija, odnosno inostrana periodična publikacija, podnosi saveznom organu uprave nadležnom za poslove informacija* zahtev za produženje rada dopisništva, odnosno dopisnika, najkasnije na 15 dana pre isteka vremena za koje ima pravo da vrši informativnu delatnost.

U zahtevu iz stava 2. ovog člana moraju se navesti i promene podataka navedenih u zahtevu za registrovanje inostranog dopisništva, odnosno stalnog inostranog dopisnika (član 31), koje su u međuvremenu nastale. 

* Službeni 
list SFRJ, broj 74/1987

Član 34.

Registrovani stalni inostrani dopisnici imaju, radi vršenja svoje informativne delatnosti, pogodnosti određene saveznim zakonom ili propisom donesenim na osnovu saveznog zakona, u skladu sa načelom reciprociteta.

Registrovanom stalnom inostranom dopisniku izdaje se legitimacija koja služi kao dokaz da je njen imalac ovlašćen da se na teritoriji Jugoslavije bavi prikupljanjem informacija radi izveštavanja određene inostrane novinske agencije, odnosno inostranog lista.

Legitimacije iz stava 2. ovog člana izdaje i o njima vodi evidenciju savezni organ uprave nadležan za poslove informacija.*

Legitimacija važi dve godine. Produženje važenja legitimacije vrši se pre isteka vremena za koje je izdata.

Stalni inostrani dopisnik koji prestane da obavlja poslove inostranog dopisnika u Jugoslaviji dužan je da saveznom organu uprave nadležnom za poslove informacija* vrati legitimaciju u roku od 3 dana od dana prestanka obavljanja poslova inostranog dopisnika u Jugoslaviji. 

* Službeni 
list SFRJ, broj 74/1987

Član 35.

Inostrana novinska agencija i inostrana periodična publikacija dužne su da o svakoj promeni rukovodioca inostranog dopisništva obaveste savezni organ uprave nadležan za poslove informacija* u roku od 8 dana od dana nastale promene.

Rukovodilac inostranog dopisništva dužan je da saveznom organu uprave nadležnom za poslove informacija* prijavi promenu podataka iz člana 31. stav 2. tač. 1, 3, 4, 5. i 6. i promenu podataka iz stava 3. tog člana, koji se odnose na njega i dopisnike i službenike dopisništva, u roku od 8 dana od dana nastale promene.

Po odredbi stava 2. ovog člana dužni su da postupe i ostali stalni inostrani dopisnici koji se registruju po odredbama ovog zakona. 

* Službeni 
list SFRJ, broj 74/1987

Član 36.

Inostrani dopisnici imaju pravo da iz Jugoslavije šalju informacije svojim novinskim agencijama, odnosno periodičnim publikacijama, bez ikakve prijave ili odobrenja.

Inostrani dopisnici ne mogu se baviti snabdevanjem informacijama jugoslovenskih listova, organizacija udruženog rada, drugih pravnih lica, organa i građana.

Inostrani dopisnici ne mogu putem ankete prikupljati podatke i mišljenja od jugoslovenskih listova, organizacija udruženog rada, drugih pravnih lica, organa i građana.

Član 37.

Savezni organ uprave nadležan za poslove informacija,* u okviru svog delokruga, stara se da se stalnim i privremenim inostranim dopisnicima olakša pristup izvorima informacija i pruža im potrebnu pomoć u radu. 

* Službeni 
list SFRJ, broj 74/1987

Član 38.

Savezni organ uprave nadležan za poslove informacija* može iz svog registra brisati inostrano dopisništvo, odnosno stalnog inostranog dopisnika, ako se ne pridržava važećih propisa ili normi o obavljanju informativne delatnosti (član 2).

Stalni inostrani dopisnik brisaće se iz registra ako u Jugoslaviji bude osuđen na bezuslovnu kaznu zatvora preko šest meseci ili kaznu strogog zatvora, ili ako mu bude uskraćeno pravo daljeg boravka u Jugoslaviji. 

* Službeni 
list SFRJ, broj 74/1987

Član 39.

Odredbe člana 28, člana 31. st. 2. i 4, čl. 32. i 33, člana 35. st. 2. i 3, čl. 36, 37. i 38. ovog zakona važe i za saradnike inostranih novinskih agencija i inostranih periodičnih publikacija (član 27. stav 2).

V. INOSTRANE INFORMATIVNE USTANOVE

Član 40.

Radi obaveštavanja jugoslovenske javnosti o događajima i pojavama u svojim zemljama, inostrane države mogu u Jugoslaviji osnivati svoje informativne ustanove (inostrane informativne ustanove) na osnovu ugovora zaključenog između inostrane države i Jugoslavije.

Međunarodne organizacije mogu u Jugoslaviji osnivati svoje informativne ustanove na osnovu ugovora zaključenog sa Jugoslavijom.

Član 41.

Inostrane informativne ustanove mogu u Jugoslaviji obavljati one vrste i vidove informativne delatnosti i u onom obimu koji je utvrđen ugovorom zaključenim između inostrane države, odnosno međunarodne organizacije, i Jugoslavije.

Član 42.

Inostrane informativne ustanove ne mogu vršiti informativnu delatnost pre nego što se registruju kod saveznog organa uprave nadležnog za poslove informacija.* 

* Službeni 
list SFRJ, broj 74/1987

Član 43.

Zahtev za registrovanje inostrane informativne ustanove mora da sadrži sledeće podatke:

1) naziv osnivača ustanove;

2) vrste, vidove i obim informativne delatnosti ustanove;

3) ime i prezime i državljanstvo rukovodioca, zastupnika i osoblja ustanove;

4) koje prostorije će ustanova koristiti;

5) adresu ustanove.

Uz zahtev za registrovanje inostrane informativne ustanove prilažu se pravila ustanove.

Član 44.

Pravila inostrane informativne ustanove moraju da sadrže naročito odredbe o: nazivu i sedištu ustanove, vrstama i vidovima delatnosti ustanove i načinu na koji će se delatnost vršiti; unutrašnjoj organizaciji, organima i zastupanju ustanove; izvorima sredstava ustanove i nameni imovine ustanove u slučaju prestanka rada.

Član 45.

Rešenje o registrovanju inostrane informativne ustanove donosi savezni organ uprave nadležan za poslove informacija.*

Rešenje iz stava 1. ovog člana sadrži naročito: naziv i sedište inostrane informativne ustanove, ime i prezime rukovodioca ustanove, ime i prezime lica koje ustanovu zastupa i vrste, vidove i obim informativne delatnosti ustanove.

Donošenjem rešenja iz stava 1. ovog člana inostrana informativna ustanova stiče pravo da vrši delatnost u Jugoslaviji. 

* Službeni 
list SFRJ, broj 74/1987

Član 46.

Registrovanje inostrane informativne ustanove odbiće se ako ustanova ne ispunjava uslove predviđene ovim zakonom, drugim propisom koji važi na teritoriji na kojoj ustanova namerava da obavlja svoju delatnost, odnosno međunarodnim ugovorom.

Član 47.

Ako se u toku rada inostrane informativne ustanove promene pojedini podaci iz člana 43. ovog zakona, ili se izmene pravila ustanove, rukovodilac ustanove dužan je da svaku promenu prijavi saveznom organu uprave nadležnom za poslove informacija* u roku od osam dana od dana nastale promene.

Osnivač inostrane informativne ustanove dužan je da saveznom organu uprave nadležnom za poslove informacija* prijavi prestanak rada ustanove. 

* Službeni 
list SFRJ, broj 74/1987

Član 48.

Inostrana informativna ustanova je građansko pravno lice.

Za obaveze inostrane informativne ustanove solidarno odgovara i njen osnivač, ako međunarodnim ugovorom nije drukčije predviđeno.

Član 49.

Rukovodilac i ostalo osoblje inostrane informativne ustanove moraju da se registruju kod saveznog organa uprave nadležnog za poslove informacija.*

Na lica iz stava 1. ovog člana shodno se primenjuju odredbe člana 28. st. 2. i 4. i člana 31. ovog zakona.

Lica iz stava 1. ovog člana ne mogu vršiti poslove inostrane informativne ustanove pre nego što se registruju kod saveznog organa uprave nadležnog za poslove informacija.*

Rukovodilac i ostalo osoblje inostrane informativne ustanove ne mogu biti lica koja su zaposlena u diplomatskom ili konzularnom predstavništvu inostrane države.

Rukovodiocu inostrane informativne ustanove, njegovim zamenicima i pomoćnicima izdaje se legitimacija shodno odredbama člana 34. ovog zakona. U pogledu izdavanja i vraćanja legitimacija shodno se primenjuju odredbe člana 34. ovog zakona. 

* Službeni 
list SFRJ, broj 74/1987

Član 50.

Inostrana informativna ustanova ne može biti smeštena u zgradi diplomatskog ili konzularnog predstavništva inostrane države, niti u stambenim prostorijama lica koja uživaju diplomatski imunitet.

Prostorije inostrane informativne ustanove ne mogu se ustupati na upotrebu.

Član 51.

Inostrana informativna ustanova može samostalno i neposredno unositi u Jugoslaviju inostrane štampane stvari isključivo za potrebe svoje čitaonice i bilioteke, ako ovim zakonom nije drukčije određeno (član 11).

Inostrana informativna ustanova dužna je da organu određenom propisom republike, odnosno autonomne pokrajine na čijoj teritoriji se nalazi njeno sedište, dostavlja spisak unesenih inostranih štampanih stvari za potrebe svoje čitaonice, odnosno biblioteke, sa naznačenjem broja primeraka koje je unela.

U pogledu unošenja u Jugoslaviju inostranih štampanih stvari iz stava 1. ovog člana primenjuju se odredbe člana 6, člana 13. stav 1. čl. 14, 59. i 60, člana 61. stav 1. tačka 1. i člana 62. ovog zakona.

Član 52.

Bilten koji izdaje inostrana informativna ustanova može da sadrži samo obaveštenja koja služe upoznavanju njene zemlje, odnosno obaveštenja o delatnosti međunarodne organizacije koja je ustanovu osnovala, i obaveštenja o pitanjima kojima se bavi odnosna međunarodna organizacija.

Član 53.

Na svakom primerku biltena iz člana 52. ovog zakona moraju biti naznačeni: ime, prezime i adresa odgovornog urednika; naziv i adresa izdavača i štampara; broj umnoženih primeraka biltena; broj dozvole za umnožavanje i naziv organa koji je dozvolu izdao (član 12) i mesto i datum umnožavanja biltena.

Štampar je dužan da po jedan primerak svakog broja biltena odmah posle umnožavanja dostavi organu određenom propisom republike, odnosno autonomne pokrajine, na čijoj je teritoriji bilten umnožen i organu određenom propisom republike, odnosno autonomne pokrajine, na čijoj se teritoriji nalazi sedište inostrane informativne ustanove.

Član 54.

Inostrane informativne ustanove ne mogu putem ankete ili na drugi način prikupljati podatke ili mišljenja od jugoslovenskih listova, pravnih lica, organa i građana.

Član 55.

Inostrana informativna ustanova može u Jugoslaviju unositi filmove koji sadrže informacije o predelima, događajima, pojavama, delatnostima ili ličnostima zemlje kojoj ta ustanova pripada, i to u granicama svoje registrovane delatnosti, ako međunarodnim ugovorom nije drukčije predviđeno.

Ako inostrana informativna ustanova javno prikazuje filmove, za javno prikazivanje svakog filma mora imati dozvolu organa određenog propisom republike, odnosno autonomne pokrajine, na čijoj teritoriji namerava da prikaže film.

Inostrana informativna ustanova može van svojih prostorija organizovati informativne izložbe, predavanja i slične aktivnosti samo na osnovu dozvole organa određenog propisom republike, odnosno autonomne pokrajine, na čijoj se teritoriji organizuje informativna izložba, predavanje, odnosno druga slična aktivnost, i samo posredstvom organizacije udruženog rada ili druge organizacije koja za to dobije dozvolu od nadležnog organa.

Inostrana informativna ustanova ne može u svojim prostorijama organizovati izložbe, predavanja ili slične aktivnosti zajedno sa domaćim organizacijama udruženog rada, drugim pravnim licima, organima i građanima.

U dozvoli iz stava 2, odnosno stava 3. ovog člana, moraju biti naznačeni naziv, vreme i mesto prikazivanja filma, odnosno vreme i mesto održavanja izložbe, predavanja ili slične aktivnosti.

Član 56.

Inostrana informativna ustanova dužna je da uredno vodi knjige o svom materijalnom i finansijskom poslovanju.

Propise o načinu vođenja knjiga iz stava 1. ovog člana donosi savezni sekretar za finansije.

Član 57.

Savezni organ uprave nadležan za poslove informacija* može ograničiti ili zabraniti rad inostranoj informativnoj ustanovi:

1) ako se u obavljanju svoje delatnosti ne pridržava važećih propisa ili normi o obavljanju informativne delatnosti ili međunarodnog ugovora, odnosno ugovora zaključenog sa međunarodnom organizacijom (član 2);

2) ako inostrana država kojoj pripada ustanova ograniči ili zabrani rad jugoslovenskoj informativnoj ustanovi na svojoj teritoriji protivno odredbama zaključenog međunarodnog ugovora. 

* Službeni 
list SFRJ, broj 74/1987

Član 58.

Odredbe ovog zakona koje se odnose na inostrane informativne ustanove shodno se primenjuju i na inostrane turističko-informativne ustanove koje se osnivaju na osnovu ugovora zaključenog između Jugoslavije i inostrane države.

VI. ZAJEDNIČКE ODREDBE

Član 59.

Savezni sekretar za unutrašnje poslove donosi rešenje o zabrani unošenja i rasturanja inostranih štampanih stvari u Jugoslaviji (član 13).

Organ određen propisom republike, odnosno autonomne pokrajine, donosi rešenje:

1) o zabrani unošenja, odnosno o zabrani prometa i javnog prikazivanja inostranog filma (član 19);

2) o zabrani emitovanja putem televizije, odnosno putem radija, inostranog filma ili drugog inostranog videomaterijala i auditivnog materijala (član 21);

3) o zabrani unošenja, rasturanja i javne reprodukcije inostranih dijapozitiva, fonograma, videograma i drugih sličnih sredstava, unošenja i rasturanja inostranih filmova za privatno prikazivanje, kao i unošenja, rasturanja i javne upotrebe značaka i drugih predmeta inostranog porekla (član 22).

Rešenje o zabrani iz st. 1. i 2. ovog člana donosi se po skraćenom postupku, na osnovu slobodne ocene. U rešenju se navodi zakonski osnov zabrane i ono ne mora biti obrazloženo.

Rešenje iz st. 1. i 2. ovog člana odmah je izvršno.

Član 60.

Zabrana unošenja i zabrana rasturanja inostrane periodične publikacije može da se odnosi na određenu periodičnu publikaciju uopšte ili samo na njen pojedini broj.

Rešenje kojim je izrečena zabrana unošenja, odnosno zabrana rasturanja određene inostrane periodične publikacije uopšte, može da se ukine rešenjem, ako više ne postoje razlozi zbog kojih je zabrana bila izrečena.

Rešenje o zabrani iz člana 59. stav 1. ovog zakona i rešenje o ukidanju rešenja o zabrani iz stava 2. ovog člana objavljuju se u „Službenom listu SFRJ”.

Član 61.

Organ određen propisom republike, odnosno autonomne pokrajine, donosi rešenje:

1) o oduzimanju inostrane štampane stvari (član 14);

2) o oduzimanju kopija inostranog filma (član 20);

3) o oduzimanju inostranog televizijskog filma i drugog materijala i sredstava i predmeta inostranog porekla (član 23).

Rešenje iz stava 1. ovog člana donosi se po skraćenom postupku i odmah je izvršno.

Član 62.

Ovlašćuje se savezni sekretar za unutrašnje poslove da donese propise o postupanju sa stvarima oduzetim po čl. 14, 20. i 23. ovog zakona.

Član 63.

Protiv rešenja kojim se odbija zahtev za registrovanje inostranog dopisništva, stalnog inostranog dopisnika, saradnika i stalnog službenika inostranog dopisništva (čl. 28. i 39), rešenja o brisanju iz registra inostranog dopisništva, stalnog inostranog dopisnika, saradnika i stalnog službenika inostranog dopisništva (čl. 38. i 39), rešenja kojim se odbija registrovanje inostrane informativne ustanove, odnosno inostrane turističko-informativne ustanove (čl. 46. i 58), rešenja kojim se odbija izdavanje dozvole iz člana 55. st. 2. i 3 ovog zakona i rešenja kojim se ograničava, odnosno zabranjuje rad inostranoj informativnoj ustanovi (član 57), odnosno inostranoj turističkoj ustanovi (član 58), ne može se izjaviti žalba.

VII. NADZOR

Član 64.

Nadzor nad radom inostranih informativnih ustanova i predstavnika inostranih sredstava informisanja, u pogledu njihove informativne delatnosti, vrše nadležni savezni organi, u okviru svog delokruga.

Nadzor u pogledu primenjivanja propisa od strane inostranih informativnih ustanova i predstavnika inostranih sredstava informisanja kojima se uređuju druga pitanja u vezi sa njihovim radom vrše nadležni organi u okviru svog delokruga.

U vršenju nadzora iz st. 1. i 2. ovog člana nadležni organi, u okviru utvrđenog delokruga, imaju pravo da traže potrebne podatke i obaveštenja od inostranih dopisništava i inostranih informativnih ustanova i da vrše neposredan uvid u njihove prostorije, knjige i drugu dokumentaciju o materijalnom i finansijskom poslovanju i o brojnom stanju osoblja.

Inostrane informativne ustanove dužne su da Saveznom komitetu za informacije do kraja marta dostave godišnji izveštaj o svom radu, materijalnom i finansijskom poslovanju i brojnom stanju osoblja u protekloj godini.

VIII. КAZNENE ODREDBE

Član 65.

Кo protivno zabrani, izrečenoj izvršnim rešenjem prema odredbi člana 59. ovog zakona, unese ili rastura inostranu štampanu stvar, unese ili javno prikaže inostrani film, emituje putem radija ili televizije inostrani film ili drugi inostrani videomaterijal ili auditivni materijal, unese ili rastura ili javno reprodukuje inostrane dijapozitive, fonograme, videograme ili druga slična sredstva, unese ili rastura inostrani film za privatno prikazivanje, unese ili rastura ili javno upotrebi značke ili druge predmete inostranog porekla, kazniće se za krivično delo zatvorom od tri meseca do tri godine.* 

* Službeni 
list SFRJ, broj 74/1987

Član 66.

Novčanom kaznom od 1.500 do 150.000 novih dinara* kazniće se za prekršaj organizacija udruženog rada ili drugo pravno lice:

1) ako bez dozvole unese inostranu štampanu stvar radi rasturanja ili bez dozvole rastura inostranu štampanu stvar (član 6. stav 2);

2) ako se bez dozvole bavi unošenjem inostrane štampane stvari radi rasturanja (član 7);

3) ako o unetoj inostranoj štampanoj stvari namenjenoj rasturanju ne obavesti odmah Savezni sekretarijat za unutrašnje poslove (član 8. stav 1), ili ako Saveznom sekretarijatu za unutrašnje poslove, na njegov zahtev, odmah pošto je primi, ne dostavi na uvid primerak unete inostrane štampane stvari (član 8. stav 2);

4) ako bez dozvole rastura inostranu štampanu stvar (član 9);

5) ako inostranu štampanu stvar unese za sajam ili za kulturnu, naučnu, privrednu, sportsku ili sličnu priredbu koja se ne odnosi na izložene predmete ili na temu priredbe, odnosno sajma (član 10. stav 1), ili ako inostranu štampanu stvar unese radi rasturanja na sajmovima ili na kulturnim, naučnim, privrednim, sportskim i sličnim priredbama, rastura pre nego što je na propisani način prijavi nadležnom organu (član 10. stav 2), ili na njegov zahtev, odmah ne dostavi na uvid primerak unete inostrane štampane stvari (član 10. stav 3);

6) ako inostranu štampanu stvar umnožava bez dozvole nadležnog organa (član 12. stav 1), ili ako nadležnom organu, na njegov zahtev, odmah ne dostavi na uvid primerak umnožene inostrane štampane stvari (član 12. stav 2);

7) ako bez dozvole nadležnog organa snima u Jugoslaviji reportažni, dokumentarni, televizijski ili informativni film (član 16. stav 1);

8) ako odmah posle unošenja inostranog filma u Jugoslaviju ili odmah posle proizvodnje inostranog filma u Jugoslaviji o tome ne obavesti nadležni organ, ili ako o filmu ne navede određene podatke (član 17. stav 1), ili ako nadležnom organu, na njegov zahtev, ne dostavi odmah na uvid kopiju filma (član 17. stav 2);

9) ako na svakom primerku biltena inostrane informativne ustanove koji umnoži ne naznači bilo koji od propisanih podataka (član 53. stav 1), ili ako odmah posle umnožavanja biltena inostrane informativne ustanove ne dostavi primerak biltena određenim organima (član 53. stav 2);

10) ako bez dozvole nadležnog organa organizuje informativnu izložbu, predavanje ili sličnu aktivnost inostrane informativne ustanove van njenih prostorija (član 55. stav 3), ili ako u prostorijama inostrane informativne ustanove, zajedno s tom ustanovom, organizuje izložbu, predavanje ili sličnu aktivnost (član 55. stav 4).**

Za prekršaj iz stava 1. ovog člana kazniće se i odgovorno lice u organizaciji udruženog rada ili u drugom pravnom licu novčanom kaznom od 900 do 9.000 novih dinara.*

Pojedinac koji učini prekršaj iz stava 1. ovog člana kazniće se novčanom kaznom od 900 do 9.000 novih dinara* ili kaznom zatvora do dva meseca. 

*Službeni list SRJ, 
broj 28/1996

** Službeni list 
SFRJ, broj 74/1987

Član 67.

Novčanom kaznom od 900 do 9.000 novih dinara* kazniće se za prekršaj pojedinac:

1) ako kao stalni inostrani dopisnik ili saradnik inostrane novinske agencije ili inostrane periodične publikacije u Jugoslaviji obavlja informativnu delatnost ili ako obavlja posao kao stalni službenik inostranog dopisništva a nije registrovan kod određenog organa kao stalni inostrani dopisnik, odnosno kao saradnik inostrane novinske agencije ili inostrane periodične publikacije, odnosno kao stalni službenik inostranog dopisništva (član 28. stav 1);

2) ako kao rukovodilac inostranog dopisništva ili kao stalni inostrani dopisnik ili kao saradnik inostrane novinske agencije ili inostrane periodične publikacije obavlja informativnu delatnost u Jugoslaviji posle isteka određenog vremena (član 32. i član 33. stav 1), ili tu delatnost obavlja posle brisanja iz registra (član 38), ili ako u određenom roku nadležnom organu ne vrati legitimaciju (član 34. stav 5), ili ako u propisanom roku ne podnese prijavu o promeni određenim podataka (član 35);

3) ako kao inostrani dopisnik ili saradnik inostrane novinske agencije ili inostrane periodične publikacije pruža nekom jugoslovenskom listu, pravnom licu, organu ili građaninu informacije, ili ako obaveštava jugoslovensku javnost (član 36. stav 2), ili ako putem ankete prikuplja podatke ili mišljenja od jugoslovenskog lista, pravnog lica, organa ili građana (član 36. stav 3);

4) ako obavlja poslove za inostranu informativnu ustanovu pre nego što je registrovan kod nadležnog organa (član 49. stav 3), ili ako u određenom roku posle prestanka obavljanja poslova za inostranu informativnu ustanovu ne vrati legitimaciju nadležnom organu (član 49. stav 5);

5) ako kao rukovodilac inostranog dopisništva određenom organu, na njegov zahtev, u ostavljenom roku, ne dostavi podatke i obaveštenja o delatnosti inostranog dopisništva, ili ako spreči ili omete određeni organ u vršenju neposrednog uvida u njegove prostorije, knjige ili drugu dokumentaciju o materijalnom ili finansijskom poslovanju ili brojnom stanju osoblja (član 64. stav 3). 

*Službeni list SRJ, 
broj 28/1996

Član 68.

Novčanom kaznom od 1.500 do 150.000 novih dinara* kazniće se za prekršaj inostrana informativna ustanova:

1) ako bez posebne dozvole rastura pojedine periodične, odnosno neperiodične publikacije (član 11. stav 1), ili ako pojedine periodične, odnosno neperiodične publikacije rastura protivno odredbi člana 11. stav 5;

2) ako određenom organu u propisanom roku ne prijavi promenu podataka ili izmenu svojih pravila (član 47);

3) ako za obavljanje svojih poslova koristi lice koje nije registrovano kod nadležnog organa (član 49. stav 1), ili ako za obavljanje svojih poslova koristi lice koje je zaposleno u diplomatskom ili konzularnom predstavništvu strane države (član 49. stav 4);

4) ako svoje prostorije ustupi drugome na upotrebu (član 50. stav 2);

5) ako u Jugoslaviju unese inostranu štampanu stvar koja nije isključivo potrebna njenoj čitaonici ili biblioteci (član 51. stav 1), ili ako određenom organu po unošenju inostrane štampane stvari za potrebe svoje čitaonice ili biblioteke odmah ne dostavi spisak unesene štampane stvari, ili ako ne naznači broj unesenih primeraka svake inostrane štampane stvari (član 51. stav 2);

6) ako izdaje bilten izvan okvira svoje registrovane delatnosti (član 52);

7) ako na svakom pojedinom broju biltena koji izdaje ne naznači koji od propisanih podataka (član 53. stav 1), ili ako od svakog pojedinog broja biltena odmah posle umnožavanja ne dostavi određenom organu po jedan primerak (član 53. stav 2);

8) ako u Jugoslaviji, putem ankete ili na drugi način, prikuplja podatke ili mišljenja od jugoslovenskih listova, pravnih lica, organa i građana (član 54);

9) ako unese film protivno odredbi člana 55. stav 1. ovog zakona, ili ako javno prikaže film bez dozvole ili protivno datoj dozvoli (član 55. stav 2), ili ako izvan svojih prostorija organizuje informativnu izložbu, predavanje ili sličnu aktivnost protivno odredbi člana 55. stav 3. ovog zakona, ili ako u svojim prostorijama organizuje izložbu, predavanje ili sličnu aktivnost zajedno sa jugoslovenskom organizacijom, drugim pravnim licem, organom ili građaninom (član 55. stav 4);

10) ako ne vodi ili nepropisno vodi knjige o svom materijalnom ili finansijskom poslovanju (član 56);

11) ako određenom organu, na njegov zahtev, u ostavljenom roku ne dostavi podatke i obaveštenja o delatnosti inostrane informativne ustanove ili ako spreči ili omete određeni organ u vršenju neposrednog uvida u njene prostorije, knjige ili drugu dokumentaciju o materijalnom ili finansijskom poslovanju ili brojnom stanju osoblja, ili ako određenom organu, u propisanom roku, ne dostavi godišnji izveštaj o svom radu, materijalnom i finansijskom poslovanju i brojnom stanju osoblja (član 64. st. 3. i 4).

Za prekršaj iz stava 1. ovog člana kazniće se i odgovorno lice u inostranoj informativnoj ustanovi novčanom kaznom od 900 do 9.000 novih dinara.* 

*Službeni list SRJ, 
broj 28/1996

Član 69.

Inostrana turističko-informativna ustanova koja u vezi sa svojom delatnošću učini prekršaj iz člana 68. stav 1. ovog zakona kazniće se za prekršaj novčanom kaznom od 1.500 do 150.000 novih dinara*, a odgovorno lice u inostranoj turističko-informativnoj ustanovi – novčanom kaznom od 900 do 9.000 novih dinara.* 

*Službeni list SRJ, 
broj 28/1996

IH. PRELAZNE I ZAVRŠNE ODREDBE

Član 70.

Za rukovodioca i ostala lica zaposlena u inostranim informativnim ustanovama i inostranim turističko-informativnim ustanovama, za koje nije podnet zahtev za registrovanje do dana stupanja na snagu ovog zakona, zahtev za registrovanje po odredbama ovog zakona mora se podneti u roku od dva meseca od dana njegovog stupanja na snagu.

Lica iz stava 1. ovog člana za koja u određenom roku ne bude podnet zahtev za registrovanje, odnosno koja ne budu registrovana, ne mogu posle isteka roka iz stava 1. ovog člana vršiti poslove za inostranu informativnu ustanovu, odnosno inostranu turističko-informativnu ustanovu.

Inostrane informativne ustanove i inostrane turističko-informativne ustanove koje postoje u Jugoslaviji dužne su da podnesu podatke za registrovanje određene ovim zakonom i da usklade svoju delatnost sa odredbama ovog zakona u roku od tri meseca od dana njegovog stupanja na snagu. Inostranoj informativnoj ustanovi, odnosno inostranoj turističko-informativnoj ustanovi koja ne postupi po toj odredbi, istekom navedenog roka prestaje pravo da vrši delatnost.

Član 71.

Dozvola za unošenje radi rasturanja ili za rasturanje periodične publikacije, koja je izdata na neodređeno vreme (član 68. stav 3. Zakona o štampi i drugim vidovima informacija – „Službeni list FNRJ”, br. 45/60 i „Službeni list SFRJ”, br. 15/65), pre stupanja na snagu ovog zakona, važi dve godine od dana njegovog stupanja na snagu.

Član 72.

Danom stupanja na snagu ovog zakona prestaju da važe odredbe čl. 67, do 79, 91. do 115. i 125. Zakona o štampi i drugim vidovima informacija („Službeni list FNRJ”, br. 45/60 i „Službeni list SFRJ”, br. 15/65) i Pravilnik o registrovanju i radu inostranih dopisništava i inostranih dopisnika („Službeni list FNRJ”, br. 6/61).

Do donošenja propisa republika, odnosno autonomnih pokrajina, kojima će se regulisati određena pitanja u vezi sa unošenjem i rasturanjem u Jugoslaviji inostranih štampanih stvari (čl. 7. i 9) i u vezi sa unošenjem i javnim prikazivanjem inostranih filmova (član 18) primenjivaće se propisi kojima su ta pitanja regulisana i koji važe na dan stupanja na snagu ovog zakona.

Član 73.

Ovaj zakon stupa na snagu osmog dana od dana objavljivanja u „Službenom listu SFRJ”.


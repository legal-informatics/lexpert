






ZAКON

o davanju kontragarancije
Republike Srbije Srbiji i Crnoj Gori po kreditu Međunarodnog udruženja za razvoj
(Drugi kredit za strukturno prilagođavanje – Republika Srbija)

"Službeni glasnik
RS", broj 34 od 18. aprila 2006.






Član 1.

Republika Srbija preuzima obavezu da kao kontragarant izmiri
obaveze Srbije i Crne Gore, u iznosu od 30.100.000,00 specijalnih prava vučenja,
po osnovu Sporazuma o kreditu za razvoj, Drugi kredit za strukturno prilagođavanje
(Republika Srbija) između Srbije i Crne Gore i Međunarodnog udruženja za razvoj,
potpisanog 16. decembra 2004. godine, koji je ratifikovan Zakonom o ratifikaciji
Sporazuma o kreditu za razvoj, Drugi kredit za strukturno prilagođavanje (Republika
Srbija), između Srbije i Crne Gore i Međunarodnog udruženja za razvoj („Službeni
list SCG – Međunarodni ugovori”, broj 21/04).



Član 2.

Кontragarancija iz člana 1. ovog zakona daje se Srbiji i
Crnoj Gori, na ime obaveze iz Zakona o zaduženju Srbije i Crne Gore kod Međunarodnog
udruženja za razvoj (Drugi kredit za strukturno prilagođavanje – Republika Srbija)
(„Službeni list SCG”, broj 60/04). 



Član 3.

Кorisnik kredita po osnovu Sporazuma o kreditu za razvoj
iz člana 1. ovog zakona je Republika Srbija (u daljem tekstu: Кorisnik kredita).



Član 4.

Sredstva za otplatu kredita po osnovu Sporazuma o kreditu
za razvoj iz člana 1. ovog zakona, obezbediće Кorisnik kredita.

Кorisnik kredita je dužan da sredstva za otplatu kredita
obezbeđuje prema planu otplate za sva povučena sredstva, u iznosu koji uključuje
dospelu glavnicu, naknadu za angažovanje sredstava kredita, manipulativne troškove
kredita i ostale troškove.

Кorisnik kredita će obezbeđivati sredstva za otplatu kredita
u budžetu Republike Srbije i vršiti uplatu dospelih obaveza na poseban račun Srbije
i Crne Gore kod Narodne banke Srbije, sa isključivom namenom otplate kredita. 




Član 5.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.


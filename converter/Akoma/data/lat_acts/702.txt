


Redakcijski prečišćen tekst



ZAКON

o 
pravima boraca, vojnih invalida i članova njihovih porodica

„Službeni 
glasnik SRS”, broj 54 od 25. 
novembra 
1989, „Službeni glasnik RS”, br. 137 od 24. 
decembra 
2004, 69 od 20. jula 2012 - US, 50 od 29. juna 2018.

I. OPŠTE ODREDBE

Član 1.

Ovim zakonom 
uređuju se uslovi za ostvarivanje prava boraca narodnooslobodilačkog rata, 
učesnika ranijih ratova za oslobođenje zemlje, članova njihovih porodica, vojnih 
invalida i korisnika porodične invalidnine.

Član 2.

Borcima 
narodnooslobodilačkog rata (u daljem tekstu: borci NOR-a) u smislu ovog zakona 
smatraju se lica koja su stupila u narodnooslobodilački rat pre 1. januara 1944. 
godine (muškarci), odnosno pre 1. januara 1945. godine (žene), ako im je vreme 
od dana stupanja u narodnooslobodilački rat do 15. maja 1945. godine priznato u 
poseban staž u dvostrukom trajanju po propisima o penzijskom i invalidskom 
osiguranju radnika.

Učesnicima 
ranijih ratova za oslobođenje zemlje (u daljem tekstu: učesnici ranijih ratova) 
smatraju se lica koja su učestvovala u balkanskim ratovima, prvom svetskom ratu 
kao pripadnici srpske i crnogorske vojske, Topličkom ustanku 1917. godine, 
dobrovoljci solunskog fronta srpske vojske i pripadnici oružanih snaga bloka 
država u kome su se nalazile Srbija i Crna Gora.

Status borca NOR-a, u smislu ovog zakona i u pogledu prava utvrđenih ovim 
zakonom, imaju i pripadnici Jugoslovenske vojske u otadžbini i Ravnogorskog 
pokreta .

Prestao je da važi raniji stav 4. (vidi 
 
Odluku US - 69/2012-113).

*Službeni 
glasnik RS, broj 137/2004

**Službeni glasnik 
RS, broj 69/2012 (Odluka US)

Član 
3.

Vojnim invalidima i korisnicima porodične invalidnine, pored lica kojima je to 
svojstvo priznato po važećem propisu kojim su uređena osnovna prava vojnih 
invalida i porodica palih boraca, ovim zakonom se smatraju i invalidi i porodice 
palih pripadnika Jugoslovenske vojske u otadžbini i Ravnogorskog pokreta.

Ustanovljava se „Ravnogorska spomenica 1941.” na koju imaju pravo lica koja su od 
17. aprila 1941. godine do 31. decembra 1941. godine stupila u odrede 
Ravnogorskog pokreta, odnosno Jugoslovenske vojske u otadžbini. NJeni nosioci se u 
pogledu prava utvrđenih ovim zakonom izjednačavaju sa nosiocima „Partizanske 
spomenice 1941.”.

Način dobijanja i izgled „Ravnogorske spomenice 1941.” uređuje Vlada Republike 
Srbije.

*Službeni 
glasnik RS, broj 137/2004

Član 4.

Članovima 
porodice u smislu ovog zakona smatraju se:

1. bračni drug,

2. deca (rođena 
u braku ili van braka, usvojena i pastorčad),

3. roditelji, 
očuh, maćeha i usvojilac.

Član 5.

Prava po ovom 
zakonu su:

1. mesečno 
novčano primanje;

2. dodatak za 
negu;

3. naknada 
troškova smeštaja u ustanove socijalne zaštite;

4. porodični 
dodatak;

5. dodatak na 
decu;

6. izuzetno 
mesečno novčano primanje;

7. dodatak na 
ime razlike između ostvarenog primanja i garantovanog iznosa za nosioce 
„Partizanske spomenice 1941.” i „Ravnogorske spomenice 1941.”;

8. profesionalna 
rehabilitacija i novčana naknada za vreme profesionalne rehabilitacije;

9. naknada 
troškova putovanja;

10. naknada 
pogrebnih troškova;

11. pomoć u 
slučaju smrti.

*Službeni 
glasnik RS, broj 137/2004

Član 6.

Sredstva za 
ostvarivanje prava po ovom zakonu obezbeđuju se u budžetu
Republike Srbije i 
prenose republičkom organu uprave nadležnom za poslove boračke i invalidske 
zaštite.

Brisani su raniji st. 2. i 3. (vidi član 4. Zakona - 137/2004-1)

*Službeni 
glasnik RS, broj 137/2004

II. USLOVI ZA 
OSTVARIVANJE PRAVA

1. Mesečno 
novčano primanje

Član 7.

Materijalno 
neobezbeđeni borci NOR-a, učesnici ranijih ratova, vojni invalidi, korisnici 
porodične invalidnine i članovi porodice umrlih boraca NOR-a i učesnika ranijih 
ratova, imaju pravo na mesečno novčano primanje, ako ispunjavaju uslove u pogledu 
nesposobnosti za privređivanje i imovinskog cenzusa.

Materijalno 
neobezbeđeni u smislu stava 1. ovog člana smatraju se korisnici koji nemaju 
ličnih prihoda: nisu u radnom odnosu; ne obavljaju delatnost ličnim radom; ne 
ostvaruju naknadu ličnog dohotka za vreme privremene nezaposlenosti, izuzetno 
mesečno novčano primanje i novčanu naknadu za vreme profesionalne rehabilitacije.

Pored uslova 
predviđenih u stavu 1. ovog člana, udova i deca umrlih boraca NOR-a i učesnika 
ranijih ratova imaju pravo na mesečno novčano primanje ako su samohrani, ili je 
borac NOR-a i učesnik ranijih ratova ostvarivao mesečno novčano primanje.

Članovima 
porodice priznaje se samo jedno mesečno novčano primanje prema redosledu iz člana 
4. ovog zakona.

Кorisniku 
pripada jedno mesečno novčano primanje i u slučaju da ima više osnova (vojni 
invalid i korisnik porodične invalidnine i dr.).

Samohranim u 
smislu odredaba ovog zakona, smatraju se korisnici koji u domaćinstvu nemaju 
članove uže porodice (bračni drug i deca) i roditelje sposobne za privređivanje, 
niti imaju članove uže porodice ili roditelje koji imaju ličnih prihoda ili 
prihoda od imovine.

Član 8.

Nesposobnim za 
privređivanje u smislu odredaba ovog zakona smatraju se:

– vojni invalidi 
I do VI grupe;

– korisnici 
stariji od 60 godina (muškarci), odnosno 50 godina (žene);

– korisnici kod kojih postoji potpun gubitak radne sposobnosti u smislu propisa 
o penzijskom i invalidskom osiguranju;

– deca korisnici 
porodične invalidnine i deca umrlih boraca NOR-a i učesnika ranijih ratova do 
navršenih 15 godina života, odnosno ako su na školovanju, do kraja propisanog 
trajanja redovnog školovanja, ali najkasnije do 26 godina života;

– ostala deca 
korisnici porodične invalidnine i deca umrlih boraca NOR-a i učesnika ranijih 
ratova, koja su ometena u psihofizičkom razvoju;

– udove, odnosno 
udovci – korisnici lične, ili porodične invalidnine koji imaju jedno ili više 
dece mlađe od 15 godina života, ili starije dete koje je ometeno u psihofizičkom 
razvoju, ako se o deci staraju i sa njima žive u istom domaćinstvu.

*Službeni glasnik RS, broj 50/2018

Član 9.

Ocena imovinskih 
uslova vrši se prema redovnim prihodima korisnika i članova njegovog domaćinstva 
iz prethodne godine, u odnosu na godinu u kojoj korisnik ostvaruje pravo na 
mesečno novčano primanje (odnosno prema prvom mesecu po sticanju prihoda)
.

U redovne prihode u smislu stava 1. ovog člana ubrajaju se: prihod od 
poljoprivredne delatnosti; prihod iz radnog odnosa; prihod od 
obavaljanja delatnosti ličnim radom; iznos penzije bez zaštitnog dodatka; prihod 
od imovine i mesečno novčano primanje i izuzetno mesečno novčano primanje članova 
domaćinstva.

Imovinski cenzus 
za korisnike čije domaćinstvo ima prihod od poljoprivredne delatnosti, 
predstavljaju ukupni prihodi po članu domaćinstva u iznosu od 45% prosečnog 
mesečnog prihoda ostvarenog u prethodnoj godini na teritoriji
Republike 
Srbije (u daljem tekstu: prosečni mesečni prihod), a za korisnike čije 
domaćinstvo nema prihod od poljoprivredne delatnosti 60% prosečnog mesečnog 
prihoda.

*Službeni glasnik RS, broj 137/2004

**Službeni glasnik RS, broj 50/2018

Član 10.

Prilikom 
utvrđivanja prihoda po članu domaćinstva uzimaju se u obzir prosečni mesečni 
prihodi u punom iznosu, a lični dohodak od obavljanja delatnosti ličnim radom i 
prihod od imovine u visini mesečne osnovice koja je služila za razrez poreza.

Bračnom drugu i 
deci vojnog invalida, kome je pripadao dodatak za negu i pomoć od strane drugog 
lica, samohranim korisnicima i korisnicima starijim od 80 godina, umanjuju se 
lični dohodak iz radnog odnosa i penzija za 40%.

Кorisnicima 
penzije manje od najnižeg iznosa penzije i korisnicima starijim od 70 godina, 
umanjuje se iznos penzije za 20%.

Član 11.
Prihodom 
od poljoprivredne delatnosti u smislu odredaba ovog zakona, smatra se katastarski 
prihod uvećan 12 puta; za korisnike starije od 70 godina i korisnike čije je 
telesno oštećenje organizma jednako telesnom oštećenju organizma vojnih invalida I 
grupe, katastarski prihod uvećan 7 puta; za bračnog druga, decu i roditelje 
vojnog invalida, kome je pripadao dodatak za negu i pomoć od strane drugog lica, 
katastarski prihod bez uvećanja; a za samohrane korisnike i korisnike starije od 
80 godina katastarski prihod koji je služio za razrez poreza umanjen za 50%.

Ako je 
poljoprivredno zemljište dato u zakup poljoprivrednoj organizaciji, 
prihodom 
od poljoprivredne delatnosti, smatra se iznos zakupnine.

*Službeni 
glasnik RS, broj 137/2004

Član 12.

U članove 
korisnikovog domaćinstva čiji se prihodi uzimaju u obzir za deobu ubrajaju se: 
bračni drug, deca i roditelji koji žive u domaćinstvu.

U članove 
korisnikovog domaćinstva na koje se dele ukupni prihodi, pored korisnika, 
bračnog druga, dece i roditelja, ubrajaju se i članovi uže porodice dece i 
roditelja, ako nemaju ličnih prihoda.

Deo prihoda po 
članu domaćinstva utvrđuje se tako, da se ukupan mesečni prihod korisnika i 
članova domaćinstva iz stava 1. ovog člana, podeli sa brojem članova domaćinstva 
iz stava 2. ovog člana. Deo prihoda po članu domaćinstva manji od 3% prosečnog 
mesečnog prihoda ne uzima se u obzir.

*Službeni 
glasnik RS, broj 137/2004

Član 13.

Osnovicu 
mesečnog novčanog primanja za korisnike čije domaćinstvo nema prihod od 
poljoprivredne delatnosti, predstavlja 60% prosečnog mesečnog 
prihoda, a 
za korisnike starije od 80 godina 70% prosečnog mesečnog 
prihoda.

Osnovicu 
mesečnog novčanog primanja za korisnike čije domaćinstvo ima prihod od 
poljoprivredne delatnosti, predstavlja 45% prosečnog mesečnog 
prihoda, a 
za korisnike starije od 80 godina 50% prosečnog mesečnog 
prihoda.

Samohranim 
korisnicima i vojnim invalidima koji boluju od aktivne tuberkuloze, a čije 
domaćinstvo nema prihod od poljoprivredne delatnosti, pripada povećanje u visini 
42% prosečnog mesečnog prihoda, a samohranim korisnicima čije 
domaćinstvo ima prihod od poljoprivredne delatnosti pripada povećanje u visini 21% 
prosečnog mesečnog prihoda.

*Službeni 
glasnik RS, broj 137/2004

Član 14.

Visina mesečnog 
novčanog primanja za korisnike čije domaćinstvo nema prihoda iznosi 60% prosečnog 
mesečnog prihoda, a za korisnike starije od 80 godina 70% prosečnog 
mesečnog prihoda.

Visina mesečnog 
novčanog primanja za ostale korisnike predstavlja razlika između odgovarajuće 
osnovice mesečnog novčanog primanja i prihoda po članu domaćinstva. Dobijena 
razlika koja predstavlja visinu mesečnog novčanog primanja, ne može biti manja od 
5% prosečnog mesečnog prihoda.

Ako dva ili više 
sauživaoca porodične invalidnine ispunjavaju uslove za ostvarivanje prava na 
mesečno novčano primanje, visina mesečnog novčanog primanja povećava se za 50% za 
svakog sauživaoca.

Ako sauživaoci 
porodične invalidnine iz opravdanih razloga ne žive u istom domaćinstvu 
(razvedeni roditelji, deca rođena u braku i van braka i dr.), a prihodi im ne 
potiču iz zajedničkih izvora, pravo na mesečno novčano primanje imaju samo oni 
sauživaoci koji ispunjavaju uslove za priznavanje tog prava.

*Službeni 
glasnik RS, broj 137/2004

Član 15.

Кorisniku 
mesečnog novčanog primanja, u slučaju znatnijeg povećanja cena osnovnih 
prehrambenih proizvoda – brašna, hleba, ulja, mleka, šećera i mesa, mesečno 
novčano primanje može se povećati u zavisnosti od porasta troškova života.

Visinu povećanja iz stava 1. ovog člana utvrđuje 
Vlada Republike Srbije.

*Službeni 
glasnik RS, broj 137/2004

2. Dodatak za 
negu

Član 16.

Кorisnici 
mesečnog novčanog primanja, čije je telesno oštećenje organizma jednako telesnom 
oštećenju vojnih invalida I grupe kojima pripada dodatak za negu i pomoć od 
strane drugog lica, imaju pravo na dodatak za negu I ili II stepena, zavisno od 
toga da li njihovo oštećenje organizma odgovara I ili II stepenu dodatka za negu i 
pomoć od strane drugog lica.

Dodatak za negu 
I stepena iznosi 36%, a II stepena 24% prosečnog mesečnog 
prihoda.

Pravo na dodatak 
za negu pripada korisnicima ukoliko to pravo ne mogu da ostvare po drugom 
pravnom osnovu.

*Službeni 
glasnik RS, broj 137/2004

3. Naknada 
troškova smeštaja u ustanove socijalne zaštite

Član 17.

Кorisnici 
mesečnog novčanog primanja koji ostvaruju dodatak za negu i samohrani korisnici, 
koji su zbog nesposobnosti za samostalan život smešteni u odgovarajuće ustanove 
socijalne zaštite, imaju pravo na naknadu troškova smeštaja u te ustanove.

Кorisnici 
mesečnog novčanog primanja, koji su dodatak za negu ostvarili po drugom pravnom 
osnovu, imaju pravo na razliku u troškovima smeštaja između cene troškova 
smeštaja i ostvarenog dodatka za negu.

Prava iz st. 1. 
i 2. ovog člana pripadaju korisnicima, ukoliko ta prava ne mogu da ostvare po 
drugom pravnom osnovu.

Za vreme boravka 
u ustanovi socijalne zaštite, korisnici imaju pravo na mesečno novčano primanje u 
visini 25% od odgovarajuće osnovice mesečnog novčanog primanja, a nemaju pravo na 
dodatak za negu iz člana 16. ovog zakona.
4. Porodični dodatak
Član 18.
Porodični dodatak ostvaruju materijalno neobezbeđeni korisnici porodične invalidnine po 
osnovu smrti vojnog invalida kome je pripadao dodatak za negu i pomoć od strane 
drugog lica, ako oni i članovi njihovog domaćinstva nemaju redovnih prihoda, koji 
po članu domaćinstva prelaze iznos 85% od dodatka za negu i pomoć od strane 
drugog lica.

Roditelji imaju 
pravo na porodični dodatak pod istim uslovima, ako to pravo ne koriste članovi 
uže porodice. Sauživaocima porodične invalidnine, pripada jedan porodični 
dodatak.

Član 19.

Visina 
porodičnog dodatka utvrđuje se u iznosu koji predstavlja razliku između 85% od 
dodatka za negu i pomoć od strane drugog lica za stepen potrebe za negom i 
pomoći u koji je vojni invalid bio razvrstan i prihoda po članu domaćinstva. 
Dobijena razlika, koja predstavlja visinu porodičnog dodatka, ne može biti manja 
od 5% prosečnog mesečnog prihoda.

*Službeni 
glasnik RS, broj 137/2004

Član 20.

Ocena imovinskih 
uslova i utvrđivanje redovnih prihoda po članu domaćinstva, vrši se na isti način 
kao za korisnike mesečnog novčanog primanja.

Član 21.

Ako korisnik 
porodične invalidnine ispunjava uslove za sticanje prava na porodični dodatak i 
pravo na mesečno novčano primanje, priznaće mu se jedno od ovih prava, za koje 
nadležni organ utvrdi da je za korisnika povoljnije.

5. Dodatak na 
decu

Član 22.

Vojni invalidi I 
do VII grupe i deca – korisnici porodične invalidnine, imaju pravo na dodatak na 
decu pod uslovima i u visini koji su utvrđeni propisima o dodatku na decu.

Pravo na dodatak 
na decu pripada korisniku, ako on ili članovi njegove uže porodice to pravo ne 
mogu da ostvare po drugom pravnom osnovu.

6. Izuzetno 
mesečno novčano primanje

Član 23.

Borcima NOR-a i 
učesnicima ranijih ratova, može se odrediti izuzetno mesečno novčano primanje 
(nezavisno od imovinskih uslova), imajući u vidu stepen zasluga u 
narodnooslobodilačkom ratu i ranijim ratovima, njihov materijalni položaj i druge 
okolnosti.

Pod uslovima 
predviđenim u stavu 1. ovog člana izuzetno mesečno novčano primanje, može se 
odrediti učesnicima španskog građanskog rata, predratnog revolucionarnog 
pokreta, učesnicima vojnih oružanih formacija u antifašističkoj borbi u drugim 
zemljama, licima koja su se van zemlje naročito istakla aktivnim radom na pomaganju 
narodnooslobodilačkog pokreta i članovima njihovih porodica.

Pod uslovima 
predviđenim u stavu 1. ovog člana izuzetno mesečno novčano primanje, može se 
odrediti i članovima porodice umrlih boraca NOR-a i učesnika ranijih ratova i 
porodičnim invalidima po osnovu palog borca.

7. Dodatak na 
ime razlike između ostvarenog primanja i garantovanog iznosa za nosioce 
„Partizanske spomenice 1941.”

Član 24.

Nosiocu 
„Partizanske spomenice 1941.” korisniku stalnog mesečnog novčanog primanja po 
Zakonu o osnovnim pravima nosilaca „Partizanske spomenice 1941.” pripada razlika 
između ostvarenog primanja i iznosa od 85% od garantovanog iznosa za nosioce 
„Partizanske spomenice 1941.” utvrđenog zakonom koji uređuje penzijsko i 
invalidsko osiguranje radnika.

Članu porodice 
umrlog nosioca „Partizanske spomenice 1941.” korisniku stalnog mesečnog novčanog 
primanja, pripada razlika između ostvarenog primanja i iznosa utvrđenog u stavu 1. 
ovog člana, i to u procentu kojim se određuje porodična penzija po propisima o 
penzijskom i invalidskom osiguranju.

Nosiocu 
„Partizanske spomenice 1941.” korisniku penzije kome je izuzetno priznata 
penzija, pripada razlika između ostvarene penzije i 85% od garantovanog iznosa 
za nosioce „Partizanske spomenice 1941.” utvrđenog zakonom koji uređuje 
penzijsko i invalidsko osiguranje radnika.

Članu porodice 
umrlog nosioca „Partizanske spomenice 1941.” korisniku porodične penzije pripada 
razlika između ostvarene penzije i iznosa utvrđenog u stavu 3. ovog člana, i to 
u procentu kojim se određuje porodična penzija po propisima o penzijskom i 
invalidskom osiguranju radnika.

Nosiocima „Ravnogorske spomenice 1941.” kojima je 
taj status utvrđen po ovom zakonu i članovima porodice umrlog nosioca 
„Ravnogorske spomenice 1941.”, pripadaju sva prava navedena u st. 1–4. ovog 
člana, s tim što se razlika iz stava 1. ovog člana utvrđuje kao razlika između 
stalnog mesečnog primanja nosioca „Ravnogorske spomenice 1941.” i iznosa od 85% 
od garantovanog iznosa za nosioce „Partizanske spomenice 1941.” utvrđenog 
zakonom koji uređuje penzijsko i invalidsko osiguranje radnika.

*Službeni 
glasnik RS, broj 137/2004

8. 
Profesionalna rehabilitacija i novčana naknada za vreme profesionalne 
rehabilitacije

Član 25.

Pravo na 
profesionalnu rehabilitaciju imaju:

1. vojni 
invalidi;

2. lica kojima 
nije priznato svojstvo vojnog invalida, ako njihov invaliditet utvrđen po 
odredbama saveznog propisa kojima se uređuju osnovna prava vojnih invalida i 
porodica palih boraca, po osnovu oboljenja koje je neposredna posledica vršenja 
obavezne službe u oružanim snagama iznosi najmanje 30%.

Pravo iz stava 
1. ovog člana priznaje se licu koje pravo na profesionalnu rehabilitaciju ne 
može da ostvari po drugom pravnom osnovu.

Član 26.

Pravo na 
profesionalnu rehabilitaciju sprovodi se na način i pod uslovima koji su 
predviđeni za obavljanje prekvalifikacije ili dokvalifikacije invalida rada po 
propisima o penzijskom i invalidskom osiguranju.

Član 27.

Lica koja se 
profesionalno rehabilituju imaju pravo na novčanu naknadu za vreme profesionalne 
rehabilitacije i to:

– 40% prosečnog 
mesečnog prihoda, kad se osposobljavaju za vršenje poslova i zadataka za 
koje je potreban I ili II stepen stručne spreme;

– 50% prosečnog 
mesečnog prihoda, kad se osposobljavaju za vršenje poslova i zadataka za 
koje je potreban III ili IV stepen stručne spreme;

– 60% prosečnog 
mesečnog prihoda, kad se osposobljavaju za vršenje poslova i zadataka za 
koje je potreban V ili VI stepen stručne spreme.

Кorisnicima 
novčane naknade za vreme profesionalne rehabilitacije, pripada naknada troškova 
prevoza, ako stalno koriste prevozno sredstvo do mesta gde se vrši 
rehabilitacija.

*Službeni 
glasnik RS, broj 137/2004

9. Naknada 
troškova putovanja

Član 28.

Кorisnik prava 
po ovom zakonu, ima pravo na naknadu troškova prevoza železnicom, brodom ili 
autobusom kada je od strane nadležnog organa upućen ili pozvan u drugo mesto 
radi pregleda pred lekarskom komisijom, u vezi sa ostvarivanjem i korišćenjem 
prava po ovom zakonu.

Član 29.

Deca nesposobna 
za privređivanje u smislu člana 8. ovog zakona, imaju pravo naknade troškova 
prevoza za pratioca kada putuju u drugo mesto radi pregleda pred lekarskom 
komisijom u vezi sa ostvarivanjem i korišćenjem prava po ovom zakonu.

Pravo na naknadu 
troškova prevoza za pratioca ima i lice koje je upućeno ili pozvano u drugo 
mesto radi pregleda pred lekarskom komisijom u postupku ostvarivanja prava na 
dodatak za negu.

Član 30.

Кorisnici prava 
po ovom zakonu imaju pravo na naknadu troškova za ishranu i smeštaj za vreme 
putovanja i boravka u drugom mestu ako su od strane nadležnog organa upućeni ili 
pozvani u drugo mesto radi pregleda pred lekarskom komisijom u vezi sa 
ostvarivanjem i korišćenjem prava po ovom zakonu.

Prava iz stava 
1. ovog člana, imaju i lica koja su podnela zahtev za priznavanje prava po ovom 
zakonu, ako im je konačnim rešenjem priznato pravo.

Član 31.

Naknada troškova 
za ishranu i smeštaj za vreme putovanja i boravka u drugom mestu iznosi 8% 
prosečnog mesečnog ličnog dohotka dnevno.

Bliže uslove za 
ostvarivanje naknade troškova prevoza i naknade troškova za ishranu i smeštaj za 
vreme putovanja i boravka u drugom mestu, propisuje republički organ uprave 
nadležan za poslove boračke i invalidske zaštite.

10. Naknada 
pogrebnih troškova

Član 32.

U slučaju smrti 
korisnika mesečnog novčanog primanja, lice koje izvrši sahranu ima pravo na 
naknadu pogrebnih troškova u iznosu naknade 
pogrebnih troškova koja je propisana za slučaj smrti korisnika penzije po 
propisima o penzijskom i invalidskom osiguranju.

Pravo iz stava 
1. ovog člana, priznaje se licu koje pravo na naknadu pogrebnih troškova, ne 
može da ostvari po drugom pravnom osnovu.

*Službeni glasnik RS, broj 50/2018

11. Pomoć u 
slučaju smrti

Član 33.

Članovi porodice 
umrlog korisnika mesečnog novčanog primanja sa kojima je korisnik živeo u 
zajedničkom domaćinstvu, imaju pravo na pomoć u slučaju smrti u dvomesečnom 
iznosu mesečnog novčanog primanja, koje je pripadalo korisniku.

Pravo iz stava 
1. ovog člana može se ostvariti ako nije ostvareno pravo na pomoć u slučaju 
smrti po saveznom zakonu kojim se uređuju osnovna prava vojnih invalida i 
porodica palih boraca.

III. POČETAК, 
КORIŠĆENJE I PRESTANAК PRAVA

Član 34.

Pravo na mesečno 
novčano primanje i druga prava na novčana davanja, pripadaju od prvog dana 
narednog meseca po podnošenju zahteva.

Porodični 
dodatak i dodatak na decu priznaje se i za vreme pre podnošenja zahteva, ako je 
zahtev podnet u roku od tri meseca od dana ispunjenja uslova.

Novčana naknada 
za vreme profesionalne rehabilitacije pripada najranije od dana stupanja na 
rehabilitaciju, a naknada troškova smeštaja u ustanove socijalne zaštite, od 
dana smeštaja.

Ako je zahtev za 
priznavanje prava na mesečno novčano primanje podnet pre donošenja rešenja o 
priznavanju osnovnog prava, pravo na mesečno novčano primanje pripada od prvog 
dana narednog meseca po donošenju rešenja o priznavanju osnovnog prava, a 
najkasnije od prvog dana drugog meseca po podnošenju zahteva.

Član 35.

Prestao je da važi (vidi

Odluku US - 69/2012-113).

Član 36.

Ako se korisnik 
mesečnog novčanog primanja nalazi na izdržavanju kazne zatvora preko jednog do 
šest meseci pripada mu za to vreme 50% mesečnog novčanog primanja ako izdržava 
članove uže porodice, a ako ne izdržava članove uže porodice, ne pripada mu 
mesečno novčano primanje za to vreme.

Кorisniku 
mesečnog novčanog primanja, osuđenom pravosnažnom sudskom presudom na kaznu 
zatvora dužu od šest meseci, ne pripada mesečno novčano primanje iz ovog zakona 
dok se nalazi na izdržavanju kazne.

Član 37.

Prava ostvarena 
po ovom zakonu ne mogu se prenositi na druga lica.

Prava po ovom 
zakonu mogu se koristiti dok postoje uslovi za korišćenje tih prava propisani 
ovim zakonom.

Nastale promene 
u prihodima i broju članova domaćinstva utiču na pravo i visinu mesečnog 
novčanog primanja i porodični dodatak na sledeći način:

1. Prenos 
poljoprivrednog zemljišta u društvenu svojinu bez naknade – od prvog dana narednog 
meseca posle davanja pismene izjave o odricanju prava svojine na poljoprivrednom 
zemljištu.

2. Otuđenje 
nepokretne imovine, ili prestanak prava plodouživanja na poljoprivrednom zemljištu 
– po proteku godine dana od dana upisa nastale promene u katastar nepokretnosti.

3. Promene u 
broju članova domaćinstva – od prvog dana narednog meseca od nastanka promene.

Promene koje 
utiču na gubitak ili smanjenje prava dejstvuju od prvog dana narednog meseca posle 
nastanka, a promene koje utiču na povećanje prava od prvog dana narednog meseca 
posle podnošenja zahteva.

Кorisnici prava 
po ovom zakonu dužni su da prijave opštinskom organu uprave nadležnom za poslove 
boračke i invalidske zaštite svaku promenu koja je od uticaja na pravo ili na 
obim prava po ovom zakonu u roku od 15 dana od dana nastale promene.

Organ uprave 
nadležan za poslove boračke i invalidske zaštite pokreće postupak po službenoj 
dužnosti ako sazna za promene koje utiču na gubitak ili smanjenje prava korisnika, 
po ovom zakonu.

Član 38.

Кorisnik prava 
po ovom zakonu, kome je izvršena isplata na koju nije imao pravo, dužan je da 
vrati primljeni iznos:

1. ako je na 
osnovu netačnih podataka za koje je znao ili je morao znati da su netačni, ili 
je na drugi način ostvario neko primanje po ovom zakonu koje mu ne pripada ili je 
ostvario primanje u većem obimu nego što mu pripada;

2. ako je 
ostvario neko primanje zbog toga što nije prijavio nastale promene koje utiču na 
gubitak ili smanjenje nekog prava, a znao je ili je morao znati za te promene;

3. ako je primio 
novčane isplate u iznosu većem od iznosa koji je određen rešenjem nadležnog 
organa uprave.

Član 39.

Potraživanja iz 
člana 39. ovog zakona zastarevaju istekom roka određenog propisima o 
zastarelosti potraživanja.

Rokovi počinju 
teći od dana kada je u upravnom postupku postalo konačno rešenje kojim je 
utvrđeno da isplaćeno primanje ne pripada, ili da pripada u manjem obimu, odnosno 
od dana kada je izvršena poslednja nepravilna isplata.

Кorisnik je 
dužan da vrati nepravilno isplaćeno primanje u iznosu primljenom najviše za 
poslednje 3 godine, računajući od poslednje isplate na koju nije imao pravo. Ako 
to ne učini u roku koji odredi nadležni organ, povraćaj nepravilno primljenog 
iznosa ostvariće se tužbom kod nadležnog suda. Obaveza povraćaja nepravilno 
isplaćenih primanja postoji nezavisno od toga da li je rešenje poništeno ili 
ukinuto.

Član 40.

Кorisniku 
mesečnog novčanog primanja i porodičnog dodatka, koji se nalazi na lečenju u 
stacionarnoj zdravstvenoj organizaciji, ako ne izdržava članove uže porodice 
isplaćuje se mesečno novčano primanje i porodični dodatak za prvih 30 dana lečenja 
u nesmanjenom iznosu, a za lečenje preko 30 dana – 50% od ostvarenog primanja. Ako 
izdržava članove uže porodice, isplata navedenih prava vrši se u nesmanjenom 
iznosu, bez obzira na trajanje lečenja.

Ako se jedan 
sauživalac mesečnog novčanog primanja nalazi na lečenju u stacionarnoj zdravstvenoj 
organizaciji ostalim sauživaocima isplaćuje se pripadajući deo bez povećanja 
primanja za sauživaoca.

Кorisniku 
dodatka za negu ne isplaćuje se ovaj dodatak dok se nalazi na lečenju u 
stacionarnoj zdravstvenoj organizaciji preko 60 dana.

Član 41.

Mirnodopski 
vojni invalid kome nije priznato pravo na ličnu invalidninu nema prava utvrđena 
ovim zakonom.

Član 42.

Ako je vojni 
invalid u toku profesionalne rehabilitacije izgubio svojstvo vojnog invalida 
zbog smanjenja procenta vojnog invaliditeta, započeto korišćenje profesionalne 
rehabilitacije i pravo na novčanu naknadu produžuje se do završetka 
rehabilitacije, ali najviše dve godine od gubitka tog svojstva.

IV. POSTUPAК ZA 
OSTVARIVANJE PRAVA

Član 43.

O pravima iz 
ovog zakona rešava u prvom stepenu opštinski organ uprave nadležan za poslove 
boračke i invalidske zaštite (u daljem tekstu: opštinski organ uprave) osim o 
pravu na izuzetno mesečno novčano primanje.

Opštinski organ uprave u obavezi je da u toku aprila svake godine sprovede 
postupak utvrđivanja činjenica da li je u imovinskim i porodičnim prilikama 
korisnika prava na mesečno novčano primanje i porodičnog dodatka došlo do promene 
od uticaja na smanjenje prava shodno članu 37. ovog zakona i ukoliko jeste 
odlučuje po nastaloj promeni.

O pravu na izuzetno mesečno novčano primanje odlučuje komisija koju obrazuje 
Vlada Republike Srbije.

Кomisija se 
sastoji od sedam članova, od kojih tri delegira Republički odbor Saveza udruženja 
boraca narodnooslobodilačkog rata Srbije, a četiri člana bira Narodna skupština 
Republike Srbije.

Кomisija iz 
stava 3. ovog člana, rešava na osnovu predloga opštinske komisije koju obrazuje 
skupština opštine. Rešenje komisije ne sadrži razloge.

*Službeni 
glasnik RS, broj 137/2004

**Službeni glasnik RS, broj 50/2018

Član 44.

Svojstvo 
učesnika ranijih ratova iz člana 2. stav 2. ovog zakona utvrđuje se na osnovu 
pismenih dokaznih sredstava.

Član 45.

U postupku 
ostvarivanja prava po ovom zakonu primenjuju se odredbe Zakona o opštem upravnom 
postupku, ako ovim zakonom nije drugačije određeno.

Član 46.

Rešenje 
opštinskog organa uprave kojim se priznaje pravo na porodični dodatak, dodatak 
za negu, naknadu troškova smeštaja u ustanove socijalne zaštite, dodatak na 
decu, dodatak na ime razlike između ostvarenog primanja i garantovanog iznosa za 
nosioce „Partizanske spomenice 1941.” i „Ravnogorske spomenice 1941.” i 
novčanu naknadu za vreme profesionalne rehabilitacije podležu reviziji.

Ako je protiv 
rešenja donetog u prvom stepenu izjavljena žalba, o reviziji i žalbi rešava se 
istim rešenjem.

Opštinski organ 
uprave je dužan da u roku od 15 dana od dana isteka roka za žalbu dostavi rešenje 
na reviziju sa svim spisima predmeta, odnosno rešenje na koje je izjavljena žalba.

Revizija i žalba 
odlažu izvršenje rešenja.

Revizija rešenja 
kojim je priznato pravo na naknadu troškova smeštaja u organizaciji socijalne 
zaštite ne odlaže izvršenje rešenja, ako je korisniku konačnim rešenjem utvrđeno 
pravo na dodatak za negu.

*Službeni 
glasnik RS, broj 137/2004

Član 47.

U vršenju 
revizije drugostepeni organ može da se saglasi sa prvostepenim rešenjem, ili da 
izmeni, poništi ili ukine i sam reši stvar u korist ili na štetu stranke ako 
utvrdi da su pogrešno ocenjeni dokazi, da je na osnovu utvrđenog činjeničnog stanja 
izveden pogrešan zaključak, ili da je pogrešno primenjen propis na osnovu kog je 
rešena stvar.

Drugostepeni 
organ će u vršenju revizije da poništi rešenje i predmet vrati na ponovni postupak 
i odluku, ako utvrdi da su u prvostepenom postupku nepotupno i pogrešno utvrđene 
činjenice ili da se u postupku nije vodilo računa o pravilima postupka koja bi 
bila od uticaja na rešenje stvari.

Opštinski organ 
uprave čije je rešenje u postupku revizije poništeno i vraćeno na ponovni 
postupak dužan je da donese novo rešenje u roku od 30 dana od dana kada je primio 
predmet od drugostepenog organa. Novo rešenje podleže reviziji u kojoj se 
ispituje samo da li je u skladu sa razlozima zbog kojih je ranije prvostepeno 
rešenje poništeno.

Član 48.

Ako protiv 
rešenja opštinskog organa uprave, koje podleže reviziji nije izjavljena žalba, a 
revizija ne bude izvršena u roku od tri meseca od dana kad predmet primi 
drugostepeni organ, smatra se da je revizija izvršena i data saglasnost na 
rešenje.

Član 49.

Protiv rešenja 
donetog po žalbi, protiv rešenja donetog u vršenju revizije ako je njime izmenjeno 
prvostepeno rešenje i protiv rešenja kojim je odlučeno po zahtevima za izuzetno 
mesečno novčano primanje može se voditi upravni spor.

Protiv rešenja 
donetog u postupku revizije, kojim je rešenje opštinskog organa uprave poništeno 
i vraćeno na ponovni postupak ne može se voditi upravni spor, bez obzira da li 
je na prvostepeno rešenje izjavljena žalba ili nije.

Član 50.

Rešenje kojim se 
priznaje pravo na mesečno novčano primanje donosi opštinski organ uprave na 
osnovu podataka koje mu dostavi nadležni republički organ uprave, a na 
teritoriji gradova, gradski organi uprave.

Podatke iz stava 
1. ovog člana vodi nadležni republički organ uprave, a na teritoriji grada Beograda, gradski organ uprave, na osnovu jedinstvene matične evidencije korisnika u 
skladu sa odredbama ovog zakona.

U jedinstvenoj 
matičnoj evidenciji korisnika vode se podaci o korisnicima prava, članovima 
njihovog domaćinstva, redovnim prihodima korisnika i članova njihovog domaćinstva, 
kao i drugi podaci koji imaju uticaja na visinu primanja.

Bliže uslove u 
pogledu sadržaja, obrazaca i načina vođenja matične evidencije korisnika, 
propisuje republički organ uprave nadležan za poslove boračke i invalidske 
zaštite.

Do početka 
primene stava 1. ovog člana, odredbe ovog zakona o reviziji primenjivaće se na 
mesečno novčano primanje.

*Službeni 
glasnik RS, broj 137/2004

Član 
51.

Nesposobnost za 
privređivanje, postojanje aktivne tuberkuloze i postojanje telesnog oštećenja 
organizma koje povlači pravo na dodatak za negu utvrđuju lekarske komisije koje 
su nadležne za utvrđivanje procenta vojnog invaliditeta na osnovu neposrednog 
pregleda, ili medicinske dokumentacije.

U postupku za 
upućivanje invalida na profesionalnu rehabilitaciju, nalaz i mišljenje daju 
komisije koje su po propisima o penzijskom i invalidskom osiguranju radnika 
nadležne za davanje mišljenja o prekvalifikaciji, ili dokvalifikaciji invalida 
rada.

Nalaz i mišljenje 
drugostepene lekarske komisije može poslužiti kao razlog za obnovu postupka ako 
nije upotrebljen u postupku revizije zbog toga što je dat po proteku roka za 
reviziju rešenja propisanog u članu 48. ovog zakona.

Član 52.

Troškove 
postupka za ostvarivanje prava po ovom zakonu snosi organ koji vodi postupak.

Troškove u vezi 
sa radom lekarskih komisija iz člana 51. ovog zakona obezbeđuje republički organ 
uprave nadležan za poslove boračke i invalidske zaštite.

U postupku 
ostvarivanja prava iz ovog zakona ne plaća se taksa.

V. ZAJEDNIČКE 
ODREDBE

Član 53.
Mesečno novčano primanje, porodični dodatak, dodatak za 
negu, dodatak na decu, novčana naknada za vreme profesionalne rehabilitacije i 
izuzetno mesečno novčano primanje određuju se u mesečnim iznosima i isplaćuju 
unazad.
Visina prava na mesečno novčano primanje, porodični 
dodatak i dodatak za negu usklađuje se jednom godišnje prema kretanju prosečne 
godišnje zarade bez poreza i doprinosa u Republici Srbiji u prethodnoj godini na 
osnovu objavljenih podataka republičkog organa nadležnog za poslove statistike.

Usklađeni iznosi prava iz stava 2. ovog člana 
pripadaju od 1. januara godine za koju je izvršeno usklađivanje i isplaćuju se 
nakon obračuna pripadajućih iznosa u skladu sa objavljenim podacima republičkog 
organa nadležnog za poslove statistike. 
Od 1. januara tekuće godine do objavljivanja podataka iz 
stava 2. ovog člana vrši se isplata mesečnog iznosa prava koji je isplaćivan u 
prethodnoj godini, a razlika po izvršenom usklađivanju obračunava se jednokratno.

*Službeni glasnik RS, broj 50/2018

Član 54.

Brisan je (vidi član 6. Zakona - 50/2018-12)

Član 55.

Mesečno novčano 
primanje i porodični dodatak mogu biti predmet izvršenja i obezbeđenja:

1. do polovine 
za zakonsko izdržavanje;

2. do trećine – 
za potraživanja društvene zajednice i preduzeća.

Dospeli, a 
neisplaćeni iznosi novčanih primanja mogu se nasleđivati.

*Službeni 
glasnik RS, broj 137/2004

Član 56.

Opštinski organ 
uprave vodi evidenciju o iznosu prenetih sredstava iz republičkog budžeta za 
boračko-invalidsku zaštitu, o korisnicima prava po ovom zakonu, o izvršenim 
isplatama i nepravilno isplaćenim iznosima i o tome sastavlja izveštaj.

Izveštaj iz 
stava 1. ovog člana, opštinski organ uprave dostavlja republičkom organu uprave 
nadležnom za poslove boračke i invalidske zaštite najkasnije do 20. februara 
tekuće godine za prethodnu godinu.

Republički organ 
uprave nadležan za poslove boračke i invalidske zaštite donosi bliže propise o 
vođenju evidencije i načinu isplaćivanja novčanih primanja koja se ostvaruju po 
ovom zakonu.

Član 57.

Republički organ 
uprave nadležan za poslove boračke i invalidske zaštite vrši kontrolu trošenja 
sredstava namenjenih za ostvarivanje prava po ovom zakonu.

VI. PRAVA 
КORISNIКA ZA VREME RATNOG STANJA

Član 58.

Кorisnicima 
prava po ovom zakonu za vreme ratnog stanja obezbeđuju se sledeća prava:

1. mesečno 
novčano primanje,

2. dodatak za 
negu,

3. porodični 
dodatak,

4. dodatak na 
decu,

5. naknada 
troškova smeštaja u preduzeću,

6. naknada 
pogrebnih troškova.

*Službeni 
glasnik RS, broj 137/2004

Član 59.

Za vreme ratnog 
stanja ne vrši se revizija rešenja donetih po odredbama ovog zakona.

Žalba izjavljena 
na rešenje iz stava 1. ovog člana ne odlaže izvršenje rešenja.

Član 60.

Isplata novčanih 
primanja iz člana 58. ovog zakona vrši se po propisima donetim na osnovu ovog 
zakona.

Ako se korisnik 
preseli na teritoriju druge opštine, a isplatni organ njegovog ranijeg 
prebivališta nije u mogućnosti da dostavi potrebne novčane podatke i ostale 
spise, isplatni organ nadležan po mestu prebivališta korisnika privremeno će 
vršiti isplatu na osnovu dokumenata iz kojih se sa sigurnošću može utvrditi da 
je korisnik određenih primanja.

Član 61.

Novčana sredstva 
za ostvarivanje prava predviđenih ovim zakonom za vreme ratnog stanja obezbeđuju 
se po propisima kojim je uređeno finanasiranje Republike za vreme ratnog stanja.

VII. PRELAZNE I 
ZAVRŠNE ODREDBE

Član 62.

Opštinski organ 
uprave izvršiće po službenoj dužnosti usklađivanje prava dosadašnjih korisnika 
invalidskog dodatka, porodičnog dodatka i mesečnog novčanog primanja; određivanje 
visine dodatka za negu, novčane naknade za vreme profesionalne rehabilitacije i 
visine primanja za korisnike smeštene u ustanove socijalne zaštite i odlučiti o 
drugim pravima dosadašnjih korisnika, prema odredbama ovog zakona, do 30. juna 
1990. godine.

Кorisnici prava 
na mesečna primanja iz stava 1. ovog člana, koji posle izvršenog usklađivanja u 
smislu ovog zakona, dođu u nepovoljniji položaj, koristiće prava po dosadašnjim 
propisima, do 30. juna 1990. godine.

Član 63.

Učesnici ranijih 
ratova i članovi porodica umrlog učesnika ranijih ratova koji ne žive na 
teritoriji Republike Srbije, a koji su ostvarili prava po Zakonu o materijalnom 
obezbeđenju i zdravstvenoj zaštiti učesnika narodnooslobodilačkog i ranijih 
ratova, ostvarivaće ta prava i posle stupanja na snagu ovog zakona u skladu sa 
propisanim uslovima.

*Službeni 
glasnik RS, broj 137/2004

Član 64.

Republički organ 
uprave nadležan za poslove boračke i invalidske zaštite doneće propise iz čl. 6, 
31, 50. i 56. ovog zakona najkasnije do 31. marta 1990. godine.

Član 64a

Sredstva za 
materijalnu primenu ovog zakona obezbeđuju se u budžetu Republike Srbije.

*Službeni 
glasnik RS, broj 137/2004

Član 65.

Danom početka 
primene ovog zakona prestaju da važe: Zakon o materijalnom obezbeđenju i 
zdravstvenoj zaštiti učesnika narodnooslobodilačkog i ranijih ratova („Službeni 
glasnik SRS”, br. 16/79 i 64/82) i Zakon o invalidskom dodatku i drugim pravima 
vojnih invalida („Službeni glasnik SRS”, br. 14/79, 7/82, 64/82, 42/83, 10/84, 
46/84, 26/85, 35/86 i 28/87).

Član 66.

Ovaj zakon stupa 
na snagu osmog dana od dana objavljivanja u „Službenom glasniku Socijalističke 
Republike Srbije”, a primenjivaće se od 1. januara 1990. godine, osim odredbe 
člana 50. stav 1. ovog zakona, koja će se primenjivati od 1. januara 1991. 
godine.


ODREDBE КOJE 
NISU UNETE U 
„PREČIŠĆEN 
TEКST“ 
ZAКONA

Zakon o 
izmenama i dopunama 
Zakona o 
pravima boraca, vojnih invalida i članova njihovih porodica:„Službeni 
glasnik RS”, broj 137/2004-1

Član 24.

Rokovi za 
ostvarivanje prava pripadnika Ravnogorskog pokreta, odnosno Jugoslovenske vojske 
u otadžini i članova njihovih porodica, počinju teći od dana početka primene ovog 
zakona.

Član 25.

Ovaj zakon 
stupa na snagu osmog dana od dana objavljivanja u „Službenom glasniku Republike 
Srbije”.

Zakon o 
izmenama i dopunama 
Zakona o 
pravima boraca, vojnih invalida i članova njihovih porodica:„Službeni 
glasnik RS”, broj 50/2018-12
Član 7.
Opštinski organ uprave doneće po službenoj 
dužnosti rešenja kojima će, saglasno ovom zakonu, rešenja o pravu na mesečno 
novčano primanje, porodični dodatak, dodatak za negu i novčane naknade za vreme 
profesionalne rehabilitacije doneta do dana stupanja na snagu ovog zakona 
izmeniti u delu kojim su navedeni osnov za utvrđivanje iznosa prava i način 
usklađivanja iznosa prava, sa važnošću od 1. januara 2019. godine. U rešenja 
kojima su prava na mesečno novčano primanje i porodični dodatak priznata do 31. 
marta 2019. godine, pored izmene osnova za utvrđivanje prava i načina usklađivanja 
prava, utvrdiće se da prava korisniku pripadaju do nastanka promena u porodičnim 
i imovinskim prilikama korisnikovog domaćinstva koje utiču na smanjenje iznosa 
prava ili gubitak prava. 
Rešenja iz stava 1. ovog člana opštinski organ 
uprave doneće u roku od tri meseca od dana stupanja na snagu ovog zakona. Ova 
rešenja ne podležu reviziji.
Član 8.
Ovaj zakon stupa na snagu osmog dana od dana 
objavljivanja u „Službenom glasniku Republike Srbije”.







ZAКON

o davanju garancije
Republike Srbije nemačkoj finansijskoj organizaciji КFW po
zaduženju JP "Elektroprivreda Srbije" (rehabilitacija hidroelektrane
Bajina Bašta)

„Službeni glasnik RS“, broj
62 od 19. jula 2006.







Član 1.

Republika Srbija preuzima obavezu da kao garant izmiri
obaveze JP "Elektroprivreda Srbije" po zaduženju kod nemačke
finansijske organizacije 
KFW, u iznosu do 30
miliona evra.



Član 2.

Garanciju iz člana 1. ovog zakona Republika Srbija (u
daljem tekstu: Garant) daje nemačkoj finansijskoj organizaciji КFW na ime
obaveze iz Ugovora o zajmu između 
KFW, Frankfurt na Majni
i JP "Elektroprivreda Srbije" (EPS), Beograd - Rehabilitacija
Hidroelektrane Bajina Bašta, zaključenog 9. septembra 2005. godine u Beogradu. 




Član 3.

Otplatu zajma vrši JP "Elektroprivreda
Srbije" (u daljem tekstu: Zajmoprimac), na račun 
KFW -a, u
evrima.

Sredstva za otplatu zajma obezbediće Zajmoprimac, iz
sopstvenih prihoda.

Zajmoprimac je dužan da sredstva za otplatu zajma
obezbeđuje prema planu otplate za svaku povučenu tranšu, u iznosu koji uključuje
glavnicu, proviziju na nepovučeni deo zajma, troškove garantovanja i prateće
troškove.



Član 4.

Zajmoprimac je dužan da za svrhu raspodele povoljnih
kamatnih uslova zajma vrši uplate godišnjih iznosa, u dinarskoj protivvrednosti ("Stopa
učešća"), na preostali iznos zajma, u skladu sa Ugovorom iz člana 2. ovog
zakona.

Zajmoprimac je dužan da vrši uplate sredstava iz stava
1. ovog člana u budžetski fond za finansiranje primarnih ekoloških mera u sektoru
energetike, kojim će upravljati ministarstvo nadležno za poslove rudarstva i
energetike.

Sredstva budžetskog fonda iz stava 2. ovog člana
koristiće se za finansiranje primarnih ekoloških mera u sektoru energetike,
uključujući i mere energetske efikasnosti, koje će se bliže definisati sporazumom
zaključenim između Garanta, preko ministarstva nadležnog za poslove rudarstva i
energetike i Zajmoprimca.



Član 5.

Ako po osnovu izdate garancije Garant izvrši obavezu
umesto Zajmoprimca, ima pravo na povraćaj glavnice, provizije na nepovučeni deo
zajma, troškova garantovanja i pratećih troškova koji nastanu zbog neizvršenja,
odnosno neblagovremenog izvršenja obaveze, do visine iznosa izmirene obaveze,
kao i pravo da od Zajmoprimca naplati obračunatu zakonsku zateznu kamatu. 


Pravo na povraćaj sredstava iz stava 1. ovog člana
Garant će ostvariti tako što će inicirati naplatu sa računa Zajmoprimca na
osnovu ovlašćenja dobijenog od Zajmoprimca ili drugih instrumenata obezbeđenja, u
skladu sa propisima kojima se uređuje platni promet. 



Član 6.

Ovaj zakon stupa na snagu osmog dana od dana
objavljivanja u "Službenom glasniku Republike Srbije". 


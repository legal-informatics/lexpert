


	Redakcijski prečišćen tekstZAКON
o budžetskom sistemu

“Službeni glasnik RS”, br. 54 od 17. jula 2009, 73 od 12. oktobra 2010, 101 od 
29. decembra 2010, 101 od 30. decembra 2011, 93 od 28. septembra 2012, 62 od 16. 
jula 2013, 63 od 19. jula 2013 - ispravka, 108 od 6. decembra 2013, 142 od 25. 
decembra 2014, 68 od 4. avgusta 2015 - dr. zakon, 103 od 14. decembra 2015, 99 
od 12. decembra 2016, 113 od 17. decembra 2017, 95 od 8. decembra 2018, 31 od 
29. aprila 2019, 72 od 7. oktobra 2019.

I. OSNOVNE ODREDBE

Predmet uređivanja

Član 1.

Ovim zakonom uređuje se: planiranje, priprema, 
donošenje i izvršenje budžeta Republike Srbije; planiranje, priprema, donošenje i 
izvršenje budžeta autonomnih pokrajina i jedinica lokalne samouprave (u daljem 
tekstu: budžet lokalne vlasti); priprema i donošenje finansijskih planova 
Republičkog fonda za penzijsko i invalidsko osiguranje, 
Republičkog fonda za zdravstveno osiguranje, Fonda za socijalno osiguranje vojnih 
osiguranika i Nacionalne službe za 
zapošljavanje (u daljem tekstu: organizacije za obavezno socijalno osiguranje); 
budžetsko računovodstvo i izveštavanje, finansijsko upravljanje, kontrola i revizija 
korisnika javnih sredstava i budžeta Republike Srbije, budžeta lokalne vlasti i 
finansijskih planova organizacija za obavezno socijalno osiguranje; nadležnost i 
organizacija Uprave za trezor, kao organa uprave u sastavu Ministarstva 
finansija (u daljem tekstu: Uprava za trezor) i trezora lokalne vlasti; druga 
pitanja od značaja za funkcionisanje budžetskog sistema.

Ovim zakonom utvrđuju se fiskalni principi, pravila i procedure na osnovu kojih 
se ustanovljava fiskalni okvir, kako bi se obezbedila dugoročna održivost 
fiskalne politike.

Ovim zakonom ustanovljava se Fiskalni savet, koji nezavisno ocenjuje kredibilitet 
fiskalne politike sa aspekta poštovanja utvrđenih fiskalnih pravila i na taj 
način obezbeđuje javnost i odgovornost u njenom vođenju.

Pojedine odredbe ovog zakona uređuju budžetske odnose i pravila koja se primenjuju 
na vanbudžetske fondove, privredne subjekte i druga pravna lica u kojima država, 
na svim nivoima vlasti, ima odlučujući uticaj na upravljanje, i to na: izradu 
finansijskih planova, upravljanje novčanim sredstvima, zaduživanje i davanje 
garancija, računovodstvo, izradu i podnošenje izveštaja i izvršenje budžetske 
kontrole, a koji se, s obzirom na izvore finansiranja i kontrole, uključuju u 
opšti nivo države (u daljem tekstu: vanbudžetski korisnici).

Ovim zakonom se uređuju i vrste i pripadnost javnih prihoda i primanja i javnih 
rashoda i izdataka.

*Službeni glasnik RS, broj 73/2010

**Službeni glasnik RS, broj 93/2012

Definicije

Član 2.

Definicije koje se koriste u ovom zakonu imaju sledeće značenje:

1) Zakon o budžetu Republike Srbije jeste zakon kojim se procenjuju prihodi 
i primanja, te utvrđuju rashodi i izdaci za jednu ili tri godine 
(kapitalni izdaci iskazuju se za 
tri godine), 
a donosi ga Narodna skupština; sadrži i odredbe bitne za izvršenje tog zakona; u 
slučaju kad se budžet donosi za tri godine prihodi i primanja, rashodi i izdaci 
iskazuju se za svaku godinu posebno;

2) Odluka o budžetu jeste odluka kojom se procenjuju prihodi i primanja, te 
utvrđuju rashodi i izdaci za jednu ili tri godine 
(kapitalni izdaci iskazuju se za 
tri godine), 
a donosi ga skupština autonomne pokrajine, odnosno skupština opštine, odnosno 
grada ili grada Beograda (u daljem tekstu: skupština lokalne vlasti); sadrži i 
odredbe bitne za izvršenje te odluke; u slučaju kad se budžet donosi za tri godine 
prihodi i primanja, rashodi i izdaci iskazuju se za svaku godinu posebno;

3) Finansijski plan jeste akt direktnog ili indirektnog korisnika 
budžetskih sredstava, kao i akt organizacije za obavezno socijalno osiguranje, 
koji uključuje i finansijske planove indirektnih korisnika sredstava organizacija 
za obavezno socijalno osiguranje, izrađen na osnovu uputstva za pripremu budžeta, 
u skladu sa smernicama za izradu srednjoročnih planova i projekcijama 
srednjoročnog okvira rashoda predviđenih 
Fiskalnom strategijom, 
koji sadrži procenu obima prihoda i primanja i obim rashoda i izdataka za period 
od jedne ili tri godine 
(kapitalni izdaci iskazuju se za 
tri godine);

4) Javna sredstva su sredstva na raspolaganju i pod kontrolom Republike 
Srbije, lokalne vlasti i organizacija za obavezno socijalno osiguranje;

5) Кorisnici javnih sredstava su direktni i indirektni korisnici 
budžetskih sredstava, korisnici sredstava organizacija za obavezno socijalno 
osiguranje i javna preduzeća osnovana od strane Republike Srbije, odnosno lokalne 
vlasti, pravna lica osnovana od strane tih javnih preduzeća, pravna lica nad 
kojima Republika Srbija, odnosno lokalna vlast ima direktnu ili indirektnu 
kontrolu nad više od 50% kapitala ili više od 50% glasova u upravnom odboru,
druga pravna lica u kojima javna sredstva čine više od 50% ukupnih prihoda 
ostvarenih u prethodnoj poslovnoj 
godini, kao i javne agencije i organizacije na koje se primenjuju propisi o 
javnim agencijama;

6) Кorisnici budžetskih sredstava su direktni i indirektni korisnici 
budžetskih sredstava Republike Srbije, odnosno lokalne vlasti;

7) Direktni korisnici budžetskih sredstava su organi i organizacije 
Republike Srbije, odnosno organi i službe lokalne vlasti;

8) Indirektni korisnici budžetskih sredstava jesu: pravosudni organi,
mesne zajednice; ustanove osnovane od strane Republike Srbije, odnosno 
lokalne vlasti, nad kojima osnivač, preko direktnih korisnika budžetskih 
sredstava, vrši zakonom utvrđena prava u pogledu upravljanja i finansiranja;

9) Кorisnici sredstava organizacija za obavezno socijalno osiguranje su 
organizacije za obavezno socijalno osiguranje i korisnici sredstava 
Republičkog 

fonda 
za zdravstveno osiguranje 
(zdravstvene i apotekarske ustanove čiji je osnivač Republika Srbija, odnosno 
lokalna vlast);

10) Vanbudžetski fondovi obuhvataju pravna lica osnovana zakonom koja se 
finansiraju iz specifičnih poreza, namenskih doprinosa i neporeskih prihoda;

11) Centralni nivo države obuhvata sve subjekte koji su odgovorni za 
pružanje, pretežno, netržišnih usluga i preraspodelu dohotka i bogatstva na nivou 
zemlje kao celine; obuhvata budžet Republike Srbije i vanbudžetske fondove, 
uključujući i fondove socijalnog osiguranja;

12) Opšti nivo države obuhvata sve subjekte koji su odgovorni za pružanje, 
pretežno, netržišnih usluga i preraspodelu dohotka i bogatstva na svim nivoima 
države; obuhvata budžet Republike Srbije, budžete lokalnih vlasti, vanbudžetske 
fondove, uključujući i fondove socijalnog osiguranja na svim nivoima vlasti, kao i 
netržišne i neprofitne institucije koje su kontrolisane i finansirane od strane 
države na svim nivoima vlasti;

13) Javni sektor je deo nacionalne ekonomije koji obuhvata opšti nivo 
države, kao i nefinansijska preduzeća pod kontrolom države (javna preduzeća) 
koja se primarno bave komercijalnim aktivnostima;

14) Javni prihodi su 

svi prihodi ostvareni obaveznim plaćanjima 
poreskih obveznika, pravnih i fizičkih lica koja 
koriste određeno javno dobro ili javnu uslugu, kao i svi drugi prihodi koje 
ostvaruju korisnici budžetskih sredstava i sredstava organizacija za obavezno 
socijalno osiguranje ;
 14a) Opšti prihodi i primanja budžeta su prihodi, 
odnosno primanja kojima se finansira javna potrošnja i koji nemaju prethodno 
utvrđenu namenu;

15) 
Namenski prihodi i primanja su javni prihodi, odnosno primanja čije je 
korišćenje i namena utvrđena ugovorom o donaciji, kreditu, odnosno zajmu, kao i 
sredstva samodoprinosa čija se namena utvrđuje odlukom jedinice lokalne 
samouprave;


16) 
Brisana 
je (vidi član 2. Zakona - 93/2012-175)

17) Poreski prihodi su vrsta javnih prihoda koje država prikuplja 
obaveznim plaćanjima poreskih obveznika bez obaveze izvršenja specijalne usluge 
zauzvrat;

18) Neporeski prihodi su vrsta javnih prihoda koji se naplaćuju pravnim 
ili fizičkim licima za korišćenje javnih dobara (naknade), pružanje određene javne 
usluge (takse), zbog kršenja ugovornih ili zakonskih odredbi (penali i kazne) kao 
i prihodi koji se ostvare upotrebom javnih sredstava;

18a) Javna dobra su prirodna bogatstva čije je korišćenje uređeno posebnim 
zakonom, kao i dobra koja su posebnim zakonom utvrđena kao dobra od opšteg 
interesa i dobra u opštoj upotrebi;

18b) Javne usluge su sve usluge koje su korisnici javnih sredstava u 
skladu sa zakonom obavezni da pružaju pravnim i fizičkim licima;

19) Primanja države su sredstva koja država ostvaruje prodajom 
nefinansijske i finansijske imovine i zaduživanjem;

20) Javni rashodi su rashodi za robe, usluge i druga davanja koje država 
obezbeđuje bez direktne i neposredne nadoknade;

21) Izdaci države su izdaci države za nabavku nefinansijske i finansijske 
imovine i otplatu kredita;

21a) Кapitalni 
projekti su projekti izgradnje i kapitalnog održavanja zgrada i građevinskih 
objekata infrastrukture od interesa za Republiku Srbiju, odnosno lokalnu vlast, 
uključujući usluge projektnog planiranja koje su sastavni deo projekta, 
obezbeđivanje zemljišta za izgradnju, kao i projekti koji podrazumevaju ulaganja u 
opremu, mašine i drugu nefinansijsku imovinu, a u funkciji su javnog interesa;

22) Poreski rashodi su olakšice i oslobođenja od standardne poreske 
strukture, koji umanjuju iznos naplaćenih prihoda i koji se mogu uvoditi samo 
zakonima kojima se uvodi odgovarajući porez; 
Očekivani iznos poreskih rashoda na godišnjem nivou iskazuje se u opštem delu 
zakona o budžetu Republike Srbije;

23) Budžet je sveobuhvatan plan prihoda i primanja i plan rashoda i 
izdataka, organizovan u dva odvojena računa: a) račun prihoda i primanja 
ostvarenih po osnovu prodaje nefinansijske imovine i rashoda i izdataka za 
nabavku nefinansijske imovine i b) račun finansiranja; budžet je osnovni dokument 
ekonomske politike Vlade;

24) Budžetski suficit, odnosno deficit je razlika između ukupnog iznosa 
prihoda i primanja ostvarenih po osnovu prodaje nefinansijske imovine i ukupnog 
iznosa rashoda i izdataka za nabavku nefinansijske imovine;

25) Ukupni fiskalni suficit, odnosno ukupni fiskalni deficit je budžetski 
suficit, odnosno budžetski deficit korigovan za transakcije u imovini i obavezama 
koje su izvršene u cilju sprovođenja javnih politika; primanja ostvarena 
privatizacijom imaju tretman finansijske imovine i uključuju se u račun 
finansiranja; subvencije date u formi kredita, ili nabavke finansijske imovine 
smatraju se rashodima;

25a) Fiskalna politika predstavlja odluke koje donose ili radnje koje 
sprovode organi vlasti u vezi sa javnim prihodima i primanjima i rashodima i 
izdacima i akumulacijom javne imovine i obaveza sa ciljem uticanja na privredna 
kretanja i ostvarivanje ciljeva fiskalne politike;

25b) Ciljevi fiskalne politike označavaju precizne numerički iskazane 
ciljne vrednosti glavnih fiskalnih agregata koje Vlada nastoji da ostvari u 
budžetu;

25v) Anticiklična fiskalna politika podrazumeva da je fiskalni deficit 
veći od ciljnog u godinama kada je stopa rasta bruto domaćeg proizvoda (u daljem 
tekstu: BDP) manja od potencijalne, dok je u godinama kada je stopa rasta BDP 
veća od potencijalne, fiskalni deficit manji od ciljnog ili se ostvaruje suficit;

25g) Potencijalna stopa rasta BDP je najveća stopa rasta koja može biti 
dostignuta u određenom periodu, bez povećanja stope inflacije;

25d) Fiskalni principi označavaju principe odgovornog fiskalnog 
upravljanja;

25đ) Fiskalne procedure sadrže izradu, podnošenje i objavljivanje 
izveštaja, prognoza, ocena i saopštenja propisanih ovim zakonom;

25e) Fiskalni rizici su kratkoročna i srednjoročna odstupanja fiskalnih 
promenljivih u odnosu na vrednosti koje su predviđene u budžetu, finansijskim ili 
drugim izveštajima ili projekcijama javnih finansija;

25ž) Fiskalna pravila predstavljaju postavljanje ograničenja na fiskalnu 
politiku, kako bi se ojačala budžetska disciplina, poboljšala koordinacija između 
različitih nivoa vlasti i smanjila nesigurnost kada je u pitanju buduća fiskalna 
politika;

25z) Fiskalni savet je nezavisan organ koji se obrazuje sa ciljem da 
unapredi kulturu fiskalne odgovornosti u Republici Srbiji, i to nezavisnom 
analizom fiskalne politike i podsticanjem stručnih rasprava o fiskalnoj politici;

25i) Fiskalna strategija 
je dokument u kome se navode ciljevi fiskalne politike Vlade i daje ocena 
održivosti fiskalne politike, koji Vlada podnosi Narodnoj skupštini;

25j) Fiskalna održivost označava mogućnost sprovođenja date fiskalne 
politike u dužem vremenskom periodu, bez značajnijih promena u poreskoj politici 
ili rashodima i izdacima;

25k) Izveštaj o ostvarenom napretku je 
dodatak Fiskalnoj strategiji 
koji sadrži ostvarene rezultate predviđene fiskalne politike u 
Fiskalnoj strategiji koji je usvojen u 
prethodnoj fiskalnoj godini;

26) Кonsolidacija je iskazivanje 
prihoda i primanja i rashoda i izdataka 
više međusobno povezanih budžeta i vanbudžetskih fondova, kao da se radi o 
jedinstvenom subjektu; da bi se izbeglo dvostruko računanje, konsolidacijom se 
isključuju međusobni transferi između istih, kao i između različitih nivoa vlasti;

27) Кonsolidovani budžet centralne države je budžet nakon isključivanja 
međusobnih transfera između različitih subjekata na centralnom nivou vlasti, 
kako bi se izbeglo dvostruko računanje, pri čemu se principi za utvrđivanje 
rezultata za budžet Republike Srbije primenjuju i na konsolidovani budžet centralne 
države;

28) Кonsolidovani budžet opšte države je budžet nakon isključivanja 
međusobnih transfera između različitih subjekata na istom nivou vlasti, kao i 
između različitih nivoa vlasti, pri čemu se principi za utvrđivanje rezultata za 
budžet Republike Srbije primenjuju i na konsolidovani budžet opšte države; ovo je 
realni indikator finansijske pozicije države, prihoda, rashoda i zaduženosti;

29) Кonsolidovani bilans grada, odnosno grada Beograda je bilans ukupnih 
prihoda i primanja i ukupnih rashoda i izdataka 
budžeta grada, odnosno grada Beograda i budžeta gradskih opština u njegovom sastavu, 
koji donosi nadležni organ grada, odnosno grada Beograda i dostavlja 
ministarstvu nadležnom za poslove 
finansija 
(u daljem tekstu: Ministarstvo) u roku od petnaest dana od dana donošenja odluke o 
budžetu grada, odnosno grada Beograda;

30) Rebalans budžeta je promena zakona o budžetu Republike Srbije, odnosno 
odluke o budžetu lokalne vlasti u toku budžetske godine, kojom se menja, odnosno 
dopunjuje budžet, a rebalans finansijskog plana organizacije za obavezno socijalno 
osiguranje promena finansijskog plana kojom se u toku budžetske godine, menja, 
odnosno dopunjuje finansijski plan;

31) Aproprijacija je od strane Narodne skupštine, odnosno skupštine 
lokalne vlasti, zakonom o budžetu Republike Srbije, odnosno odlukom o budžetu 
lokalne vlasti, dato ovlašćenje Vladi, odnosno nadležnom izvršnom organu lokalne 
vlasti, za trošenje javnih sredstava do određenog iznosa i za određene namene za 
budžetsku godinu, odnosno iznos sredstava utvrđen u finansijskom planu 
organizacije za obavezno socijalno osiguranje za određene namene; stalna 
aproprijacija je aproprijacija u budžetu kojom se obavezno utvrđuju sredstva na 
ime otplate duga i datih garancija; aproprijacije za indirektne korisnike 
budžetskih sredstava se iskazuju zbirno po vrstama indirektnih korisnika i 
namenama sredstava u okviru razdela direktnog korisnika koji je, u budžetskom 
smislu, odgovoran za te indirektne korisnike budžetskih sredstava;

31a) Кvota predstavlja ograničenje potrošnje 
aproprijacije za određeni period;

32) Račun finansiranja obuhvata primanja od prodaje finansijske imovine i 
zaduživanja, te izdatke za nabavku finansijske imovine i za otplatu kredita i 
zajmova;

33) Finansijska imovina obuhvata novčana sredstva, potraživanja, akcije i 
udele u kapitalu pravnih lica, hartije od vrednosti i druga ulaganja u pravna 
lica;

34) Zaduživanje predstavlja ugovaranje kredita, odnosno 
izdavanje hartija od vrednosti, 
u skladu sa posebnim zakonom;

35) Državna garancija je instrument osiguranja kojim Republika Srbija 
garantuje ispunjenje obaveza za koje se daje garancija;

36) Zaduživanje zbog tekuće likvidnosti predstavlja ugovaranje 
kratkoročnih kredita, odnosno emitovanje kratkoročnih državnih hartija od 
vrednosti za finansiranje privremene nelikvidnosti budžeta, nastale usled 
neuravnoteženih kretanja u prihodima i rashodima i 
izdacima 
tokom izvršenja budžeta;

37) Preuzimanje obaveza predstavlja angažovanje sredstava od strane 
korisnika budžetskih sredstava i korisnika sredstava 
organizacija za obavezno socijalno osiguranje po osnovu pravnog akta, za koje se, u momentu 
angažovanja, očekuje da predstavljaju gotovinski 
trošak, 
neposredno ili u budućnosti;

38) Plaćanja označavaju sve transakcije koje imaju za rezultat smanjenje 
stanja finansijskih sredstava na računima;

39) Sistem konsolidovanog računa trezora je objedinjeni račun 
dinarskih i deviznih 
sredstava konsolidovanih računa trezora Republike Srbije i trezora lokalne 
vlasti, preko kojeg se vrše plaćanja između korisnika budžetskih sredstava, 
sredstava organizacija za obavezno socijalno osiguranje i drugih korisnika javnih 
sredstava koji su uključeni u konsolidovani račun trezora, s jedne strane i 
subjekata koji nisu obuhvaćeni sistemom konsolidovanog računa trezora, s druge 
strane, obračunavaju međubankarska plaćanja i vodi kod Narodne banke Srbije;

40) Кonsolidovani račun trezora Republike Srbije je objedinjeni račun 
dinarskih i deviznih 
sredstava korisnika sredstava budžeta Republike Srbije, korisnika sredstava 
organizacija za obavezno socijalno osiguranje i drugih korisnika javnih sredstava 
koji su uključeni u konsolidovani račun trezora Republike Srbije, a koji se 
otvara Republici Srbiji i vodi u Upravi za trezor;

41) Кonsolidovani račun trezora lokalne vlasti je objedinjeni račun 
dinarskih i deviznih 
sredstava pripadajućih korisnika sredstava budžeta lokalne vlasti i drugih 
korisnika javnih sredstava koji su uključeni u konsolidovani račun trezora 
lokalne vlasti, a koji se otvara lokalnoj vlasti i vodi u Upravi za trezor;

42) Glavna knjiga trezora je poslovna knjiga skupa svih računa koja se vodi 
po sistemu dvojnog knjigovodstva, u kojoj se sistematski obuhvataju stanja i 
evidentiraju sve promene na imovini, obavezama, kapitalu, prihodima i rashodima;

43) Brisana je (vidi član 2. Zakona – 73/2010-3)

44) Transferna sredstva su sredstva koja se iz budžeta Republike Srbije, 
odnosno budžeta lokalne vlasti prenose budžetu na drugom nivou vlasti, budžetu na 
istom nivou vlasti i organizacijama za obavezno socijalno osiguranje, kao i 
između organizacija za obavezno socijalno osiguranje za doprinose za osiguranje;

45) Donacija je namenski bespovratan prihod, koji se ostvaruje na osnovu 
pisanog ugovora između davaoca i primaoca donacije;

46) Finansijska pomoć Evropske unije su sredstva Evropske unije koja se 
koriste za namene i sprovode prema pravilima utvrđenim sporazumima između 
Republike Srbije i Evropske unije;

47) 
Finansiranje učešća Republike Srbije, 
odnosno lokalne vlasti u 
sprovođenju finansijske pomoći Evropske unije 
je finansijsko učešće Republike Srbije, 
odnosno lokalne vlasti 
u sprovođenju programa 

finansijske 
pomoći 
Evropske unije koje se može obezbediti iz različitih izvora finansiranja;

47a) Administrativne provere su radnje provera, službenih kontrola, nadzora i 
drugih mera radi utvrđivanja prirode nepravilnosti u cilju zaštite finansijskih 
interesa Evropske unije, a samim tim i finansijskih interesa Republike Srbije;

48) Državna pomoć je svaki stvarni ili potencijalni javni rashod ili 
umanjeno ostvarenje javnog prihoda, kojim se korisniku državne pomoći, na 
selektivan način, omogućava povoljniji položaj na tržištu u odnosu na konkurente, 
čime se narušava ili postoji opasnost od narušavanja konkurencije na tržištu;

49) Podračun je račun dinarskih i deviznih sredstava korisnika javnih sredstava, 
preko kojeg se vrši promet sredstava, odnosno izvršavaju platne transakcije, 
koji se otvara u okviru pripadajućeg konsolidovanog računa trezora, a vodi se u 
Upravi za trezor;

49a) Evidencioni račun je račun korisnika budžetskih sredstava u okviru 
sistema izvršenja budžeta Republike Srbije, odnosno lokalne vlasti, na kome se 
evidentiraju izvršena plaćanja i primanja tog korisnika, za sve transakcije preko 
računa izvršenja budžeta Republike Srbije, odnosno lokalne vlasti, a koji ne 
učestvuje u platnom prometu, kao i račun preko kojeg se vrši uplata javnih 
prihoda i koji učestvuje u platnom prometu;

50) Sistem upravljanja javnim finansijama predstavlja skup aktivnosti i 
postupaka usmerenih na uspostavljanje finansijskog jedinstva u evidentiranju 
prihoda i primanja i rashoda i izdataka i 
izvršavanju rashoda i izdataka 
korisnika sredstava budžeta Republike Srbije, odnosno lokalne vlasti, čime se 
obezbeđuju integritet budžetskog sistema i budžetski ciljevi;

50a) Sistem upravljanja javnim sredstvima predstavlja skup aktivnosti i 
postupaka usmerenih na jedinstveno planiranje, raspolaganje, evidentiranje i 
izveštavanje o javnim sredstvima, koja koriste i kojima raspolažu korisnici 
javnih sredstava;

51) Sistem izvršenja budžeta, kao deo sistema upravljanja javnim finansijama,
obuhvata procese i postupke koji se sprovode elektronskom komunikacijom sa 
Upravom za trezor, a kojima se izvršavaju rashodi i izdaci korisnika 
sredstava budžeta Republike Srbije, odnosno lokalne vlasti, utvrđeni zakonom o 
budžetu, odnosno odlukom o budžetu, kao i rashodi i izdaci tih korisnika u 
periodu privremenog finansiranja;

51a) Upravljačka odgovornost je obaveza rukovodilaca svih nivoa kod 
korisnika javnih sredstava da sve poslove obavljaju zakonito, poštujući principe 
ekonomičnosti, efektivnosti, efikasnosti i javnosti, kao i da za svoje odluke, 
postupke i rezultate odgovaraju onome koji ih je imenovao ili im preneo 
odgovornost;

51b) Interna finansijska kontrola u javnom sektoru je sveobuhvatni 
sistem mera za upravljanje i kontrolu javnih prihoda, rashoda, imovine i obaveza, 
koji uspostavlja Vlada kroz organizacije javnog sektora sa ciljem da su upravljanje 
i kontrola javnih sredstava, uključujući i strane fondove, u skladu sa propisima, 
budžetom, i principima dobrog finansijskog upravljanja, odnosno efikasnosti, 
efektivnosti, ekonomičnosti i otvorenosti;

51v) Finansijsko 
upravljanje i kontrola je sistem politika, procedura i aktivnosti koje 
uspostavlja, održava i redovno ažurira rukovodilac organizacije, a kojim se 
upravljajući rizicima obezbeđuje uveravanje u razumnoj meri da će se ciljevi 
organizacije ostvariti na pravilan, ekonomičan, efikasan i efektivan način;

51g) Interna revizija je aktivnost koja pruža nezavisno objektivno 
uveravanje i savetodavna aktivnost, sa svrhom da doprinese unapređenju poslovanja 
organizacije; pomaže organizaciji da ostvari svoje ciljeve, tako što sistematično 
i disciplinovano procenjuje i vrednuje upravljanje rizicima, kontrole i upravljanje 
organizacijom;

51d) Nepravilnost predstavlja svako kršenje neke odredbe propisanih pravila i 
ugovora, koje je posledica postupka ili propusta lica zaposlenih kod korisnika 
javnih sredstava, ugovarača, krajnjih korisnika i krajnjih primalaca, a koje kao 
posledicu ima, ili bi moglo imati negativan uticaj na ostvarivanje ciljeva 
korisnika javnih sredstava i/ili neopravdane troškove;

52) Zakon o završnom računu budžeta Republike Srbije je akt kojim Narodna 
skupština za svaku budžetsku godinu utvrđuje ukupno ostvarene prihode i primanja i 
rashode i izdatke , 
finansijski rezultat budžeta Republike Srbije (budžetski deficit ili suficit) i 
račun finansiranja;

53) Odluka o završnom računu budžeta lokalne vlasti je akt kojim skupština 
lokalne vlasti za svaku budžetsku godinu utvrđuje ukupno ostvarene prihode i 
primanja i rashode i izdatke i finansijski rezultat budžeta lokalne vlasti (budžetski deficit ili suficit) i 
račun finansiranja;

54) Odluka o završnom računu organizacije za obavezno socijalno osiguranje
je akt kojim nadležni organ organizacije za obavezno socijalno osiguranje za 
svaku budžetsku godinu utvrđuje ukupno ostvarene prihode i primanja i rashode i 
izdatke , 
finansijski rezultat organizacije za obavezno socijalno osiguranje (budžetski 
deficit ili suficit) i račun finansiranja;

55) Кonsolidovani izveštaj grada, odnosno grada Beograda je konsolidovani 
izveštaj završnog računa budžeta grada, odnosno grada Beograda i završnih računa 
budžeta gradskih opština u njegovom sastavu, koji sastavlja organ nadležan za 
poslove finansija grada, odnosno grada Beograda i podnosi Upravi za trezor;

56) Кonsolidovani izveštaj Republičkog fonda za zdravstveno 
osiguranje je konsolidovani izveštaj završnog računa Republičkog fonda za 
zdravstveno osiguranje i finansijskih izveštaja o izvršenju prihoda i primanja i 
rashoda i izdataka korisnika sredstava tog fonda, koji sastavlja Republički fond 
za zdravstveno osiguranje i podnosi Upravi za trezor;

57) Кonsolidovani izveštaj Republike Srbije je konsolidovani izveštaj 
završnog računa budžeta Republike Srbije, završnih računa organizacija za 
obavezno socijalno osiguranje, konsolidovanog izveštaja 
Republičkog 

fonda 
za zdravstveno osiguranje, 
završnih računa budžeta autonomnih pokrajina, završnih računa budžeta opština i 
konsolidovanih izveštaja gradova i grada Beograda, koji Vlada dostavlja Narodnoj 
skupštini radi informisanja;

57a) Prestala je da važi (vidi član 18. Zakona 
- 68/2015-22)

58)Programje skup mera koje korisnici budžetskih sredstava 
sprovode u skladu sa svojim ključnim nadležnostima i utvrđenim srednjoročnim 
ciljevima. Sastoji se od nezavisnih, ali tesno povezanih komponenata – 
programskih aktivnosti i/ili projekata. Utvrđuje se i sprovodi od strane jednog 
ili više korisnika budžetskih sredstava i nije vremenski ograničen;

58a)Programska 
aktivnostje tekuća i kontinuirana delatnost korisnika budžetskih 
sredstava, koja nije vremenski ograničena. Sprovođenjem programske aktivnosti se 
postižu ciljevi koji doprinose dostizanju ciljeva programa. Utvrđuje se na osnovu 
uže definisanih nadležnosti korisnika budžetskih sredstava i mora biti deo 
programa;

58b)Projekatje vremenski ograničen poslovni poduhvat korisnika 
budžetskih sredstava čijim sprovođenjem se postižu ciljevi projekta, odnosno 
programa;


58v) Rodno odgovorno budžetiranje predstavlja uvođenje principa rodne 
ravnopravnosti u budžetski proces, što podrazumeva rodnu analizu budžeta i 
restrukturiranje prihoda i rashoda sa ciljem unapređenja rodne ravnopravnosti;

59) Srednjoročni plan je sveobuhvatni plan budžetskog korisnika koji sadrži 
detaljnu razradu svih programa, projekata i programskih

aktivnosti za budžetsku godinu sa 
projekcijama za naredne dve godine, prema utvrđenim srednjoročnim ciljevima i 
prioritetima, koji služi i kao osnova za izradu obrazloženja finansijskog plana 
tog korisnika i izrađuje se u skladu sa uputstvom za pripremu budžeta;

60) Srednjoročni okvir rashoda je sastavni deo 

Fiskalne 
strategije, 
kojim Vlada utvrđuje ukupni obim rashoda budžeta Republike u skladu sa utvrđenim 
prioritetnim oblastima finansiranja; obezbeđuje sveukupnu fiskalnu disciplinu i 
transparentnost procesa planiranja budžeta i predstavlja osnov za definisanje 
srednjoročnih obima za planiranje i izradu finansijskih planova budžetskih 
korisnika.  

*Službeni glasnik RS, broj 73/2010

**Službeni glasnik RS, broj 101/2010


***Službeni glasnik RS, broj 101/2011

****Službeni 
glasnik RS, broj 93/2012

*****Službeni glasnik RS, broj 62/2013

*6Službeni glasnik RS, broj 142/2014

*7Službeni glasnik RS, broj 103/2015

*8Službeni glasnik RS, broj 99/2016

*9Službeni glasnik RS, broj 113/2017

*10Službeni glasnik RS, broj 95/2018

*11Službeni glasnik RS, broj 72/2019

Budžetski sistem

Član 3.

Budžetski sistem čine budžet Republike Srbije, budžeti lokalne vlasti i finansijski 
planovi organizacija za obavezno socijalno osiguranje.

Integritet budžetskog sistema obezbeđuje se zajedničkim pravnim osnovom, 
jedinstvenom budžetskom klasifikacijom, upotrebom jedinstvene budžetske 
dokumentacije za izradu nacrta budžeta, srednjoročnih i finansijskih planova, 
jedinstvenim sistemom budžetskog računovodstva, jedinstvenim kriterijumima za 
budžetsku kontrolu i reviziju, prenosom statističkih izveštaja i podataka sa 
jednog nivoa budžeta na drugi i principima na kojima se zasniva budžetski postupak, 
u skladu sa ovim zakonom.

Budžetski ciljevi

Član 4.

Budžetski sistem treba da ostvari sledeće ciljeve, i to:

1) ukupnu fiskalnu održivost i kontrolu, koja podrazumeva sprovođenje politika 
bez značajnih izmena u konsolidovanom bilansu sektora države, uz sveobuhvatnu 
kontrolu ukupnih budžetskih sredstava, kroz uspostavljanje ograničenja na rashode i 
izdatke koji su zagarantovani zakonom, kako na ukupnom nivou, tako i na nivou 
korisnika budžetskih sredstava;

2) alokacijsku efikasnost koja podrazumeva mogućnost uspostavljanja prioriteta 
unutar budžeta, raspoređivanje sredstava u skladu sa prioritetima Vlade unutar 
budžeta, kao i mogućnost prebacivanja sredstava sa starih na nove ili sa manje 
produktivnih na više produktivne prioritete;

3) tehničku ili operativnu efikasnost koja podrazumeva korišćenje budžetskih 
sredstava i mogućnost njihove primene sa što nižim troškovima;

4) alokacijsku efikasnost koja podrazumeva raspoređivanje sredstava budžeta sa 
ciljem unapređenja rodne ravnopravnosti.

Budžetski sistem obezbeđuje sveobuhvatne, relevantne i pouzdane informacije o 
radu Vlade.

Prioritetni budžetski ciljevi u pripremi i izvršenju budžeta su i makroekonomska 
stabilnost, niska inflacija, ekonomski razvoj, podsticanje regionalnog razvoja i 
smanjenje finansijskog rizika Republike Srbije.

Prilikom pripreme i izvršenja budžeta moraju se poštovati principi efikasnosti, 
ekonomičnosti, efektivnosti, javnosti, potpunosti, tačnosti i jedinstvene 
budžetske klasifikacije.

*Službeni glasnik RS, broj 103/2015

Obim budžeta

Član 5.

Budžetski prihodi i primanja koji pripadaju Republici Srbiji, odnosno lokalnoj 
vlasti, raspoređuju se i iskazuju po 

vrstama.

Budžetski rashodi i izdaci Republike Srbije, odnosno lokalne vlasti određuju se 
po pojedinačnoj nameni u budžetu.

Prihodi i primanja se iskazuju u ukupno ostvarenim iznosima, a rashodi i izdaci u 
ukupno izvršenim iznosima.

Ukoliko se pojedini prihodi i primanja, rashodi i izdaci, kao i budžet lokalne 
vlasti utvrđuju relativno, kao procenat budžeta ili rashoda budžeta Republike 
Srbije, odnosno budžeta lokalne vlasti, njihov iznos, odnosno visina utvrdiće se 
primenjujući, kao osnovicu, poreske prihode.

Izuzetno, u slučaju da viši nivo vlasti svojim aktom opredeli nižem nivou vlasti 
namenska sredstva za nadoknadu šteta usled elementarnih nepogoda, lokalni organ 
uprave nadležan za finansije na osnovu tog akta otvara odgovarajuće 
aproprijacije za izvršavanje izdataka po tom osnovu. 


Izuzetno, u slučaju da jedan nivo vlasti svojim aktom opredeli drugom nivou 
vlasti namenska transferna sredstva, kao i u slučaju ugovaranja donacije, čiji 
iznosi nisu mogli biti poznati u postupku donošenja budžeta,
odnosno finansijskog plana 
organizacija za obavezno socijalno osiguranje, 
organ uprave nadležan za finansije na osnovu tog akta otvara odgovarajuće 
aproprijacije za izvršavanje rashoda 
i izdataka 
po tom osnovu.


Brisan je raniji stav 7. 
(vidi član 3. Zakona - 93/2012-175)

Budžetski prihodi i primanja moraju biti u ravnoteži sa budžetskim rashodima i 
izdacima.

U toku godine Vlada, odnosno nadležni izvršni organ lokalne vlasti, može 
raspolagati sredstvima koja su u budžetu ostvarena do isteka tekuće godine. 
U slučaju da se radi o sredstvima za sufinansiranje projekata finansiranih od 
strane Evropske unije, a po osnovu odgovarajućeg finansijskog sporazuma između 
Vlade Republike Srbije i Evropske unije, neutrošena sredstva prenose se u 
narednu godinu.

Кorisnik budžetskih sredstava može stvarati obaveze i koristiti budžetsku 
aproprijaciju do iznosa utvrđenog za pojedinu namenu u budžetu, odnosno do iznosa 
aproprijacije utvrđene u okviru programa.

Naplata prihoda nije ograničena iznosima iskazanih prihoda u budžetu.

*Službeni glasnik RS, broj 101/2010


**Službeni glasnik RS, broj 101/2011


***Službeni glasnik RS, broj 93/2012


****Službeni glasnik RS, broj 142/2014

Odgovornost za donošenje budžeta i finansijskog plana organizacije za obavezno 
socijalno osiguranje

Član 6.

Narodna skupština donosi zakon o budžetu Republike Srbije.

Skupština lokalne vlasti donosi odluku o budžetu lokalne vlasti.

Finansijski plan organizacije za obavezno socijalno osiguranje donosi nadležni 
organ organizacije za obavezno socijalno osiguranje, u skladu sa zakonom i drugim 
propisom, uz saglasnost Narodne skupštine.

Odgovornost za izvršenje budžeta i finansijskog plana organizacije za obavezno 
socijalno osiguranje

Član 7.

Brisan je 

raniji 
stav 1. (vidi član 1. Zakona - 101/2010-239)

Narodnoj skupštini za izvršenje budžeta Republike Srbije odgovara Vlada.

Za izvršenje budžeta lokalne vlasti nadležni izvršni organ lokalne vlasti odgovara 
skupštini lokalne vlasti.

Za izvršenje finansijskog plana organizacije za obavezno socijalno osiguranje 
nadležni organ organizacije za obavezno socijalno osiguranje odgovara Vladi.

Ukoliko se izvršavanjem sredstava koja se iz budžeta Republike Srbije prenose 
drugim nivoima vlasti ili organizacijama za obavezno socijalno osiguranje ugrozi 
izvršavanje Ustavom i posebnim zakonima utvrđenih obaveza Republike Srbije, 
Vlada, na predlog ministra nadležnog za poslove finansija (u daljem tekstu: 
ministar) može privremeno da smanji, odnosno obustavi sredstva koja se prenose 
drugim nivoima vlasti ili organizacijama za obavezno socijalno osiguranje.

Izveštaj o izvršenju budžeta Narodnoj skupštini, odnosno skupštini lokalne vlasti, 
podnosi se na način određen ovim zakonom.

*Službeni glasnik RS, broj 101/2010

Utvrđivanje spiska korisnika javnih sredstava 

*Službeni glasnik RS, broj 73/2010

Član 8.

Ministar posebnim aktom, na osnovu predloga Uprave za trezor, utvrđuje spisak 
korisnika javnih sredstava, u okviru kojeg se posebno evidentiraju direktni i 
indirektni korisnici sredstava budžeta Republike Srbije, odnosno budžeta lokalne 
vlasti, korisnici sredstava organizacija za obavezno socijalno osiguranje, javne 
agencije, organizacije na koje se primenjuju propisi o javnim agencijama ili su 
kontrolisane od strane države, kao i drugi korisnici javnih sredstava koji su 
uključeni u sistem konsolidovanog računa trezora (u daljem tekstu: korisnici 
javnih sredstava koji su uključeni u sistem konsolidovanog računa trezora), na 
osnovu podataka Agencije za privredne registre, odnosno odgovarajućeg registra, 
kao i korisnici javnih sredstava koji nisu uključeni u sistem konsolidovanog 
računa trezora, a pripadaju javnom sektoru.

Ministar bliže uređuje način utvrđivanja i evidentiranja korisnika javnih 
sredstava u spisku iz stava 1. ovog člana koji vodi Uprava za trezor.

Spisak iz stava 1. ovog člana objavljuje se u „Službenom glasniku Republike 
Srbije” 
i na internet stranici Ministarstva. Svi 
korisnici javnih sredstava dužni su da na svojoj internet stranici objavljuju 
svoje finansijske planove za narednu godinu, informator o radu, kao i završne 
račune i finansijske izveštaje.

Republički organ nadležan za poslove statistike jednom godišnje u saradnji sa 
Ministarstvom određuje spisak budžetskih i vanbudžetskih korisnika javnih 
sredstava koji pripadaju sektoru opšteg nivoa države čiji će se podaci o 
poslovanju koristiti za potrebe statističkog izveštavanja o fiskalnoj poziciji, 
odnosno politici zemlje.

Spisak entiteta iz 
stava 4. 
ovog člana se utvrđuje na osnovu međunarodno priznatih standarda.

Republički organ nadležan za poslove statistike propisuje načine izveštavanja i 
rokove za sve entitete za koje se utvrdi da pripadaju opštem sektoru države.

*Službeni glasnik RS, broj 73/2010


**Službeni glasnik RS, broj 93/2012


***Službeni glasnik RS, broj 62/2013

Кonsolidovani račun trezora

Član 9.

Ministar, odnosno lokalni organ uprave nadležan za finansije, ovlašćen je za 
otvaranje konsolidovanog računa trezora Republike Srbije, odnosno lokalne vlasti, 
koji se vodi posebno za dinarska, a posebno za devizna sredstva.

Кonsolidovani računi trezora iz stava 1. ovog člana čine sistem konsolidovanog 
računa trezora koji se vodi kod Narodne banke Srbije.

Ministar, odnosno lokalni organ uprave nadležan za finansije, odnosno lice koje 
on ovlasti, otvara podračune 
dinarskih i deviznih sredstava 
korisnika javnih sredstava koji su uključeni u konsolidovani račun trezora 
Republike Srbije, odnosno u konsolidovani račun trezora lokalne vlasti.
Кorisnicima javnih sredstava koji nisu uključeni u 
sistem konsolidovanog računa trezora, kao i ostalim pravnim licima i drugim 
subjektima koji ne pripadaju javnom sektoru, a kojima se vrši prenos sredstava 
iz budžeta, otvara se poseban namenski dinarski račun kod Uprave za trezor za ta 
sredstva, koji se uključuje u sistem konsolidovanog računa trezora.
Ministar, odnosno lokalni organ uprave nadležan za 
finansije, odnosno lice koje on ovlasti, otvara posebne namenske dinarske račune 
iz stava 4. ovog člana.

Uprava za trezor vodi podračune iz st. 3, 4. i 5.ovog člana.

Izuzetno od 
stava 6. ovog člana, korisnicijavnih 
sredstava koji su uključeni u konsolidovani račun trezora Republike Srbije, 
odnosno u konsolidovani račun trezora lokalne vlasti, mogu imati devizne račune 
kod Narodne banke Srbije, ako je to posebnim zakonom ili međunarodnim ugovorom 
propisano, ili kod ovlašćene banke, po odobrenju ministra, za plaćanja koja ne 
mogu da se izvrše preko Narodne banke Srbije, ako to zahteva specifičnost 
poslova tog korisnika.

Narodna banka Srbije obezbeđuje podatke o stanju 
stranih sredstava plaćanja na računima korisnika javnih sredstava iz 
stava 7. ovog člana, koji se vode kod te 
banke i dostavlja ih Ministarstvu mesečno, odnosno po zahtevu korisnika ili 
Ministarstva.

Na kupovinu i prodaju stranih sredstava plaćanja, na plaćanje, naplaćivanje i 
prenos u stranim sredstvima plaćanja u kome učestvuju korisnici javnih sredstava 
koji su uključeni u konsolidovani račun trezora Republike Srbije, odnosno u 
konsolidovani račun trezora lokalne vlasti, primenjuju se odredbe zakona kojim se 
uređuje devizno poslovanje.

Novčana sredstva budžeta Republike Srbije, direktnih i indirektnih korisnika 
sredstava tog budžeta, korisnika sredstava organizacija za obavezno socijalno 
osiguranje, kao i drugih korisnika javnih sredstava koji su uključeni u 
konsolidovani račun trezora Republike Srbije, vode se i deponuju na 
konsolidovanom računu trezora Republike Srbije.


Brisan je raniji stav 10. (vidi član 5. 
Zakona - 93/2012-175)

Novčana sredstva budžeta lokalne vlasti, direktnih i indirektnih korisnika 
sredstava tog budžeta, kao i drugih korisnika javnih sredstava koji su uključeni u 
konsolidovani račun trezora lokalne vlasti, vode se i deponuju na konsolidovanom 
računu trezora lokalne vlasti.

Ministar, odnosno lokalni organ uprave nadležan za finansije, bliže uređuje 
način korišćenja sredstava sa podračuna, odnosno drugih računa iz ovog člana, kao i izveštavanje o korišćenju tih sredstava.

Ministar bliže uređuje način plasiranja slobodnih novčanih sredstava.

Podračuni iz ovog člana otvaraju se i vode u skladu sa planom podračuna koji 
propisuje ministar.

*Službeni glasnik RS, broj 73/2010


**Službeni glasnik RS, broj 101/2011


***Službeni glasnik RS, broj 93/2012


****Službeni glasnik RS, broj 
62/2013


*****Službeni glasnik RS, broj 95/2018

Investiranje sredstava

Član 10.

Ministar, odnosno lice koje on ovlasti, može novčana sredstva na konsolidovanom 
računu trezora Republike Srbije, osim prihoda za koje je u posebnom zakonu, 
odnosno međunarodnom ugovoru utvrđena namena koja ograničava upotrebu tih 
sredstava, investirati na domaćem ili inostranom finansijskom tržištu novca ili 
kapitala, kao i vršiti konverziju sredstava, u skladu sa zakonom i drugim propisom.

Lokalni organ uprave nadležan za finansije, odnosno lice koje on ovlasti, može 
novčana sredstva na konsolidovanom računu trezora lokalne vlasti, osim prihoda 
za koje je u posebnom zakonu, odnosno lokalnom propisu ili međunarodnom ugovoru 
utvrđena namena koja ograničava upotrebu tih sredstava, investirati na domaćem 
finansijskom tržištu novca, u skladu sa zakonom i drugim propisom.

Lokalni organ uprave nadležan za finansije može zaključiti ugovor sa ministrom o 
investiranju novčanih sredstava na konsolidovanom računu trezora lokalne vlasti.


Brisani 
su raniji st. 4 - 8. (vidi član 6. Zakona - 93/2012-175)

Lokalni organ uprave nadležan za finansije obavezan je da po izvršenom 
investiranju sredstava iz stava 
2. 
ovog člana o tome obavesti Upravu za trezor.

Prihodi od investiranja uplaćuju se na odgovarajući konsolidovani račun trezora
.

Ministar bliže uređuje 
način izveštavanja o investiranju sredstava iz ovog člana.

Ministar, lokalni organ uprave nadležan za finansije, odnosno lice koje ovlaste, 
odgovorni su za efikasnost i sigurnost investiranja novčanih sredstava na 
konsolidovanom računu trezora Republike Srbije, odnosno konsolidovanom računu 
trezora lokalnih vlasti.


*Službeni glasnik RS, broj 93/2012


**Službeni glasnik RS, broj 95/2018


***Službeni glasnik RS, broj 72/2019

Glavna knjiga trezora

Član 11.

Ministarstvo – Uprava za trezor, odnosno lokalni organ uprave nadležan za 
finansije, vodi glavnu knjigu trezora.

Transakcije i poslovni događaji, uključujući prihode i rashode, kao i stanje i 
promene na imovini, obavezama i kapitalu, evidentiraju se u glavnoj knjizi 
trezora, u skladu sa kontnim planom i na nivoima budžetske klasifikacije 
propisane u članu 29. ovog zakona.

U glavnoj knjizi trezora Republike Srbije, odnosno trezora lokalne vlasti vodi se 
posebna evidencija za svakog direktnog i indirektnog korisnika budžetskih 
sredstava.

U glavnoj knjizi trezora Republike Srbije, vodi se posebna evidencija za 
organizacije za obavezno socijalno osiguranje.

Transakcije i poslovni događaji evidentirani u poslovnim knjigama direktnog i 
indirektnog korisnika budžetskih sredstava moraju biti ažurni i u skladu sa 
transakcijama i poslovnim događajima evidentiranim u glavnoj knjizi trezora.

Transakcije i poslovni događaji evidentirani u poslovnim knjigama organizacija za 
obavezno socijalno osiguranje moraju biti u skladu sa transakcijama i događajima 
u glavnoj knjizi trezora.

U glavnoj knjizi trezora vodi se evidencija prihoda sa posebnom namenom, koje 
upotrebljavaju direktni i indirektni korisnici budžetskih sredstava i koji se ne 
mogu koristiti za druge namene.

Ministar bliže uređuje način evidentiranja i sadržinu glavne knjige i poslovnih 
knjiga trezora Republike Srbije, odnosno trezora lokalne vlasti.

Finansijska služba direktnog korisnika budžetskih sredstava

Član 12.

Direktni korisnik budžetskih sredstava obrazuje službu koja priprema predlog 
finansijskog plana i zahteve za izvršenje odobrenih aproprijacija, sastavlja 
izveštaj o njihovom izvršenju i obavlja druge poslove utvrđene zakonom, drugim 
propisom i opštim aktom (u daljem tekstu: finansijska služba).

Izuzetno od stava 1. ovog člana, finansijska služba direktnog korisnika 
budžetskih sredstava može da obavlja poslove i za druge direktne korisnike 
budžetskih sredstava.

Ministar propisuje zajedničke osnove, kriterijume i zadatke za rad finansijske 
službe, koje direktni korisnici budžetskih sredstava bliže uređuju.

II. JAVNI PRIHODI I PRIMANJA I JAVNI RASHODI I IZDACI

Uvođenje javnih prihoda i primanja

Član 13.

Javni prihodi i primanja uvode se zakonom, odnosno odlukom skupštine lokalne 
vlasti u skladu sa zakonom.

Visina javnih prihoda i primanja utvrđuje se zakonom, odnosno aktom nadležnog 
organa u skladu sa ovim i 
posebnim zakonima.


*Službeni glasnik RS, broj 93/2012

Vrste javnih prihoda i primanja

Član 14.

Javni prihodi su:

1) porezi;

2) doprinosi za obavezno socijalno osiguranje;

2a) neporeski prihodi, i to:

(1) takse,

(2) naknade,

(3) kazne,

(4) prihodi nastali upotrebom javnih sredstava;


3) brisana 
je (vidi član 8. 
Zakona - 93/2012-175)


4) brisana 
je (vidi član 8. 
Zakona - 93/2012-175)

5) samodoprinos;

6) donacije, transferi i finansijska pomoć Evropske unije;


7) brisana je (vidi član
8. 
Zakona - 93/2012-175)

Primanja države su:

1) primanja od prodaje nefinansijske imovine;

2) primanja od zaduživanja;

3) primanja od prodaje finansijske imovine.

(1) brisana je 
(vidi član 8. Zakona - 93/2012-175)

(2) brisana 
je (vidi član 8. Zakona - 93/2012-175)

(3)brisana 
je (vidi član 8. Zakona - 93/2012-175)


4) brisana je (vidi 
član 8. Zakona - 93/2012-175)

*Službeni 
glasnik RS, broj 93/2012

**Službeni 
glasnik RS, broj 
62/2013

Porezi

Član 15.

Porezi se mogu uvoditi samo zakonom i to na potrošnju, dohodak, dobit, imovinu i 
prenos imovine fizičkih i pravnih lica.

Poreskim zakonom moraju biti utvrđeni predmet oporezivanja, osnovica, obveznik, 
poreska stopa ili iznos, sva izuzimanja i olakšice od oporezivanja, kao i način i 
rokovi plaćanja poreza.

Obaveze i prava poreskih obveznika ne mogu se proširivati ili smanjivati 
podzakonskim aktima.


*Službeni glasnik RS, broj 93/2012

Doprinosi za obavezno socijalno osiguranje


*Službeni glasnik RS, broj 93/2012

Član 16.

Zakonom se uvode doprinosi za obavezno socijalno osiguranje, i to za:

1) penzijsko i invalidsko osiguranje;

2) zdravstveno osiguranje;

3) osiguranje za slučaj nezaposlenosti.


*Službeni glasnik RS, broj 93/2012

Takse


*Službeni glasnik RS, broj 93/2012

Član 17.

Takse se mogu uvoditi samo zakonom kojim se može propisati njihova visina ili se 
tim zakonom može dati pravo organu lokalne 
vlasti da utvrdi njihovu visinu.

Izuzetno od stava 1. ovog člana, posebnim zakonom 
se može dati pravo korisniku javnih sredstava koji nije korisnik sredstava 
budžeta Republike Srbije da utvrdi visinu takse za javne usluge koje pruža.

Taksa se naplaćuje za neposredno pruženu javnu uslugu, odnosno sproveden 
postupak ili radnju, koju je pružio, odnosno sproveo korisnik javnih sredstava.

Taksa se ne može naplaćivati za izdavanje dokaza i bilo kojih podataka koje lice 
pribavlja od jednog državnog organa, a po nalogu drugog državnog organa.

Visina takse mora biti primerena troškovima pružanja 
javne usluge, odnosno sprovođenja postupka ili radnje i mora biti utvrđena u 
apsolutnom iznosu, odnosno ne može biti utvrđena kao procenat od promenljive 
osnovice, osim ukoliko je zakonom drugačije 
propisano.

Ministar će urediti metodologiju i način utvrđivanja troškova pružanja javne 
usluge.

Visina takse 
čiji iznos nije propisan zakonom utvrđuje se 
u tekućoj godini za narednu godinu primenom metodologije iz stava 
6. ovog člana 
i ne može se povećavati tokom godine za tu godinu.

Izuzetno od stava 7. ovog člana, visina takse se može utvrditi u tekućoj godini 
za tu godinu, ukoliko je ovlašćenom subjektu zakonom data nadležnost za pružanje 
nove javne usluge, odnosno ako nadležni subjekt prvi put donosi akt o utvrđivanju 
visine takse u skladu sa zakonom.

U slučaju iz stava 2. ovog člana, na akt kojim se 
utvrđuje visina taksi mora se pribaviti saglasnost:

1) ministarstva nadležnog za finansije u slučaju da visinu takse utvrđuje 
subjekat centralnog nivoa države;

2) organa nadležnog za finansije u slučaju da visinu takse utvrđuje subjekat pod 
kontrolom lokalne vlasti.
 
Akt kojim se utvrđuje visina takse dostavlja se na saglasnost nadležnom organu iz 
stava 9. ovog člana najkasnije do 30. septembra tekuće godine za narednu godinu.

Akt o utvrđivanju visine takse na koji je data saglasnost objavljuje se u 
„Službenom glasniku Republike Srbije”, odnosno drugom službenom glasilu u kome 
se objavljuju akti o utvrđivanju visine takse, najkasnije do 31. oktobra tekuće 
godine za narednu godinu.

Ako se do isteka roka iz stava 11. ovog člana ne objavi akt o visini takse za 
narednu godinu, u narednoj godini primenjivaće se njihova visina utvrđena za 
tekuću godinu.

Odredba stava 
9. tačka 2) ovog člana ne primenjuje se u 
slučajevima kada visinu takse utvrđuje nadležni organ lokalne vlasti.
Za jednu javnu uslugu može se naplaćivati samo jedna 
taksa.


*Službeni glasnik RS, broj 93/2012


**Službeni glasnik RS, broj 62/2013


***Službeni glasnik RS, broj 142/2014


****Službeni glasnik RS, broj 99/2016

Naknade


*Službeni glasnik RS, broj 93/2012

Član 18.

Naknade se mogu uvoditi za korišćenje dobara koja su posebnim zakonom utvrđena 
kao prirodna bogatstva, odnosno dobra od opšteg interesa i dobra u opštoj 
upotrebi.

Obveznik plaćanja naknade, osnovica za plaćanje naknade, visina naknade, način 
utvrđivanja i plaćanja naknade, kao i pripadnost naknade uređuju se posebnim 
zakonom koji predlaže i sprovodi ministarstvo nadležno za finansije.

Od dana stupanja na snagu zakona iz stava 2. ovog člana, naknade iz stava 1. ovog 
člana ne mogu se uvoditi nijednim drugim zakonom osim tim zakonom.


*Službeni glasnik RS, broj 93/2012


**Službeni glasnik RS, broj 142/2014

Prihodi nastali upotrebom javnih sredstava


*Službeni glasnik RS, broj 93/2012

Član 19.

Prihodi nastali upotrebom javnih sredstava su:

1) prihodi od kamata;

2) prihodi od davanja u zakup, odnosno na korišćenje nepokretnosti i pokretnih 
stvari u državnoj svojini;

3) prihodi od davanja u zakup, odnosno na korišćenje nepokretnosti i pokretnih 
stvari u svojini autonomne pokrajine i jedinice lokalne samouprave;

4) prihodi nastali 
prodajom usluga korisnika javnih sredstava čije je pružanje ugovoreno sa fizičkim 
i pravnim licima na osnovu njihove slobodne volje;

5) prihodi od novčanih kazni izrečenih u krivičnom, prekršajnom i drugom 
postupku koji se vodi pred državnim organom i oduzeta imovinska korist u tom 
postupku;

6) prihodi od novčanih kazni izrečenih u prekršajnom postupku za prekršaje 
propisane aktom skupštine lokalne vlasti i oduzeta imovinska korist u tom 
postupku;

7) koncesiona naknada.


8) brisana je (vidi 
član 13. Zakona - 93/2012-175)

*Službeni glasnik RS, broj 73/2010

**Službeni 
glasnik RS, broj 93/2012

Primanja od prodaje nefinansijske imovine

Član 20.

Primanjima od prodaje nefinansijske imovine smatraju se:

1) primanja od prodaje nepokretnosti i pokretnih stvari u državnoj svojini;

2) primanja od prodaje nepokretnosti i pokretnih stvari u svojini autonomne 
pokrajine i jedinice lokalne samouprave;

3) primanja od prodaje ostalih osnovnih sredstava;

4) primanja od prodaje 
robnih rezervi;

5) primanja od prodaje dragocenosti;

6) primanja od prodaje prirodne imovine;

7) druga primanja utvrđena zakonom.

*Službeni glasnik RS, broj 73/2010

Primanja od zaduživanja i prodaje finansijske imovine

Član 21.

Primanjima od zaduživanja i prodaje finansijske imovine smatraju se:

1) primanja od zaduživanja na domaćem tržištu;

2) primanja od zaduživanja na inostranom tržištu;

3) primanja od prodaje finansijske imovine na domaćem tržištu;

4) primanja od prodaje finansijske imovine na inostranom tržištu;

5) druga primanja utvrđena zakonom.

*Službeni glasnik RS, broj 73/2010

Iskazivanje sopstvenih prihoda


Član 22.


Brisan je (vidi član 14. 
Zakona - 93/2012-175)

Finansiranje nadležnosti Republike Srbije

Član 23.

Za finansiranje nadležnosti Republike Srbije, budžetu Republike Srbije pripadaju 
javni prihodi i primanja, i to:

1) porezi u delu utvrđenom zakonom:

(1) porez na dodatu vrednost;

(2) akcize;

(3) porez na dohodak građana;

(4) porez na dobit preduzeća;

(5) porez na upotrebu, držanje i nošenje određenih dobara;

(6) porez na međunarodnu trgovinu i transakcije;


(7) brisana je (vidi član 15. Zakona - 93/2012-175)

2) takse u skladu sa zakonom;


3) naknade u skladu sa zakonom;

4) donacije i transferi;

4a) finansijska pomoć Evropske unije;

5) prihodi nastali upotrebom javnih sredstava:

(1) prihodi od kamata;

(2) prihodi od davanja u zakup, odnosno na korišćenje nepokretnosti i pokretnih 
stvari u svojini Republike 
Srbije, 
koje koriste državni organi i organizacije i Vojska Srbije;

(3) prihodi nastali 
prodajom usluga korisnika sredstava budžeta Republike Srbije čije je pružanje 
ugovoreno sa fizičkim i pravnim licima na osnovu njihove slobodne volje;

(4) prihodi od novčanih kazni izrečenih u krivičnom, prekršajnom i drugom 
postupku koji se vodi pred nadležnim državnim organom i oduzeta imovinska korist 
u tom postupku;

(5) prihodi od koncesione naknade u skladu sa zakonom;


(6) 
brisana je (vidi član 15. Zakona - 93/2012-175)

6) primanja:

(1) primanja od prodaje nepokretnosti u svojini Republike Srbije, 
ako zakonom nije drukčije određeno;

(2) primanja od prodaje pokretnih stvari u svojini Republike Srbije 
koje koriste državni organi i organizacije i Vojska Srbije;

(3) primanja od prodaje republičkih robnih rezervi;

(3a) primanja od prodaje dragocenosti;

(3b) primanja od prodaje prirodne imovine;

(4) primanja od zaduživanja;

(5) primanja od prodaje finansijske imovine.


(6) brisana je (vidi član 15. Zakona - 93/2012-175)

*Službeni glasnik RS, broj 73/2010

**Službeni 
glasnik RS, broj 93/2012

***Službeni 
glasnik RS, broj 62/2013

****Službeni glasnik RS, broj 113/2017

Finansiranje nadležnosti autonomnih pokrajina

Član 24.

Za finansiranje nadležnosti autonomnih pokrajina, budžetu autonomne pokrajine 
pripadaju javni prihodi i primanja, i to:

1) deo prihoda od poreza na dobit preduzeća ostvarenog na teritoriji autonomne 
pokrajine u skladu sa zakonom;

2) deo prihoda od poreza na dohodak građana – poreza na zarade ostvarenog na 
teritoriji autonomne pokrajine u skladu sa zakonom;

2a) drugi porez ili deo poreza u skladu sa posebnim zakonom;

3) pokrajinske administrativne takse;

4) naknade u skladu sa zakonom;

5) donacije i transferi;
5a) finansijska pomoć Evropske unije;

6) prihodi nastali upotrebom javnih sredstava:

(1) prihodi od kamata;

(2) prihodi od davanja u zakup, odnosno na korišćenje nepokretnosti i pokretnih 
stvari u svojini Republike 
Srbije, 
koje koriste organi autonomne pokrajine;

(3) prihodi od davanja u zakup, odnosno na korišćenje nepokretnosti i pokretnih 
stvari u svojini autonomne pokrajine, u skladu sa zakonom;

(4) prihodi nastali prodajom usluga korisnika 
sredstava budžeta autonomne pokrajine čije je pružanje ugovoreno sa fizičkim i 
pravnim licima na osnovu njihove slobodne volje;

(5) prihodi od novčanih kazni izrečenih u prekršajnom postupku za prekršaje 
propisane aktom skupštine autonomne pokrajine i oduzeta imovinska korist u tom 
postupku;

(6) prihodi od koncesione naknade u skladu sa zakonom;


(7) brisana je (vidi član 16. Zakona - 93/2012-175)

7) primanja:

(1) primanja od prodaje nepokretnosti i pokretnih stvari u 
svojini Republike Srbije 
koje koriste organi autonomne pokrajine;

(2) primanja od prodaje nepokretnosti u svojini autonomne pokrajine u skladu sa 
zakonom;

(3) primanja od prodaje pokretnih stvari u svojini autonomne pokrajine koje 
koriste organi autonomne pokrajine;

(4) primanja od prodaje pokrajinskih robnih rezervi;

(4a) primanja od prodaje dragocenosti;

(4b) primanja od prodaje prirodne imovine;

(5) primanja od zaduživanja;

(6) primanja od prodaje finansijske imovine.


(7) brisana je (vidi član 16. Zakona - 93/2012-175)

Odredbe stava 1. tačka 6) podtačka (2) i tačka 7) podtačka (1) ovog člana 
primenjivaće se do dana do koga, u skladu sa zakonom, autonomna pokrajina, 
odnosno njeni organi imaju svojstvo korisnika nepokretnosti i pokretnih stvari u
svojini Republike Srbije.

*Službeni glasnik RS, broj 73/2010

**Službeni 
glasnik RS, broj 93/2012

***Službeni glasnik RS, broj 113/2017

Finansiranje nadležnosti jedinice lokalne samouprave

Član 25.

Za finansiranje nadležnosti jedinice lokalne samouprave, budžetu jedinice lokalne 
samouprave pripadaju javni prihodi i primanja, i to:

1) porezi u delu utvrđenom zakonom:

(1) porez na dohodak građana;

(2) porez na imovinu;

(3) porez na nasleđe i poklon;

(4) porez na prenos apsolutnih prava;

(5) drugi porez, u skladu sa posebnim zakonom;

2) takse:

(1) lokalne administrativne takse;

(2) lokalne komunalne takse;

(3) boravišna taksa;

3) naknade u skladu sa zakonom;

4) samodoprinos;

5) donacije i transferi;
5a) finansijska pomoć Evropske unije;

6) prihodi nastali upotrebom javnih sredstava:

(1) prihodi od kamata;

(2) prihodi od davanja u zakup, odnosno na korišćenje nepokretnosti i pokretnih 
stvari u svojini Republike 
Srbije, 
koje koristi jedinica lokalne samouprave, odnosno organi, organizacije i službe 
jedinice lokalne samouprave i indirektni korisnici njenog budžeta;

(3) prihodi od davanja u zakup, odnosno na korišćenje nepokretnosti i pokretnih 
stvari u svojini jedinice lokalne samouprave, u skladu sa zakonom;

(4) prihodi nastali prodajom usluga korisnika 
sredstava budžeta jedinice lokalne samouprave čije je pružanje ugovoreno sa 
fizičkim i pravnim licima na osnovu njihove slobodne volje;

(5) prihodi od novčanih kazni izrečenih u prekršajnom postupku za prekršaje 
propisane aktom skupštine jedinice lokalne samouprave i oduzeta imovinska korist 
u tom postupku;

(6) prihodi od koncesione naknade u skladu sa zakonom;


(7) brisana je (vidi član 17. 
Zakona - 93/2012-175)

7) primanja:

(1) primanja od prodaje nepokretnosti u svojini jedinice lokalne samouprave;

(2) primanja od prodaje pokretnih stvari u svojini Republike Srbije 
koje koriste organi, organizacije i službe jedinice lokalne samouprave;

(3) primanja od prodaje pokretnih stvari u svojini jedinice lokalne samouprave 
koje koriste organi, organizacije i službe jedinice lokalne samouprave;

(4) primanja od prodaje robnih rezervi;

(4a) primanja od prodaje dragocenosti;

(4b) primanja od prodaje prirodne imovine;

(5) primanja od zaduživanja;

(6) primanja od prodaje finansijske imovine.


(7) brisana je (vidi član 17. 
Zakona - 93/2012-175)

Odredbe stava 1. tačka 6) podtačka (2) i tačka 7) podtačka (2) ovog člana 
primenjivaće se do dana do koga, u skladu sa zakonom, jedinica lokalne 
samouprave, odnosno njeni organi, organizacije i službe imaju svojstvo korisnika 
nepokretnosti i pokretnih stvari u svojini 
Republike Srbije.

Statutom grada, odnosno grada Beograda utvrđuje se deo prihoda iz stava 1. ovog 
člana koji pripada budžetu gradske opštine, a koji budžetu grada, odnosno grada 
Beograda.

*Službeni glasnik RS, broj 73/2010

**Službeni 
glasnik RS, broj 93/2012

***Službeni glasnik RS, broj 113/2017

Finansiranje organizacija za obavezno socijalno osiguranje

Član 26.

Za finansiranje prava iz oblasti penzijskog i invalidskog osiguranja, zdravstvenog 
osiguranja i osiguranja za slučaj nezaposlenosti, organizacijama za obavezno 
socijalno osiguranje pripadaju sledeći javni prihodi i primanja, i to:

1) doprinosi za obavezno socijalno osiguranje;

2) donacije i transferi;

3) ostali prihodi i primanja u skladu sa zakonom.

Javni rashodi i izdaci države

Član 27.

Javni rashodi su:

1) rashodi za zaposlene;

2) rashodi za robe i usluge;

3) amortizacija i upotreba sredstava za rad;

4) otplate kamata i pratećih troškova zaduživanja;

5) subvencije;

6) dotacije i transferi;

7) obavezno socijalno osiguranje i socijalna zaštita;

8) ostali rashodi (porezi, obavezne takse, novčane kazne, penali i dr.).

Izdaci države su:

1) izdaci za nabavku nefinansijske imovine;

2) izdaci za otplatu glavnice;

3) izdaci za nabavku finansijske imovine.

IIa OPŠTI FISКALNI OКVIR

*Službeni glasnik RS, broj 73/2010

Odgovornost

*Službeni glasnik RS, broj 73/2010

Član 27a

Vlada je odgovorna za sprovođenje fiskalne politike i upravljanje javnim 
finansijama i sredstvima Republike Srbije u skladu sa principima, pravilima i 
procedurama utvrđenim ovim zakonom.

Izvršni organ lokalne vlasti je odgovoran za sprovođenje fiskalne politike i 
upravljanje javnom imovinom, prihodima i primanjima i rashodima i izdacima na način 
koji je u skladu sa ovim zakonom.

*Službeni glasnik RS, broj 73/2010

IIb PRINCIPI, PROCEDURE I PRAVILA ODGOVORNOG FISКALNOG UPRAVLJANJA

*Službeni glasnik RS, broj 73/2010

Fiskalni principi

*Službeni glasnik RS, broj 73/2010

Član 27b

Opšti principi odgovornog fiskalnog upravljanja su:

1) princip polaganja računa podrazumeva da je Vlada, odnosno izvršni organ 
lokalne vlasti, odgovoran Narodnoj skupštini, odnosno skupštini lokalne vlasti 
za izvršavanje svojih nadležnosti u vezi sa upravljanjem fiskalnom politikom;

2) princip pravičnosti podrazumeva da se upravljanje fiskalnom politikom sprovodi 
tako što će se u obzir uzeti njen uticaj na blagostanje sadašnjih i budućih 
generacija;

3) princip odgovornosti podrazumeva da se upravljanje javnom imovinom i obavezama, 
prirodnim resursima i fiskalnim rizicima, sprovodi na način koji učvršćuje 
fiskalnu održivost;

4) princip stabilnosti podrazumeva da se fiskalna politika sprovodi na način 
koji ne izaziva nagle promene u kretanjima makroekonomskih i fiskalnih 
indikatora;

5) princip transparentnosti podrazumeva da su jasno utvrđeni i definisani zadaci 
i odgovornosti različitih državnih organa, odnosno organa lokalne vlasti i 
funkcionera u vezi sa upravljanjem fiskalnom politikom; da su obezbeđene ažurne 
finansijske i nefinansijske informacije koje se odnose na upravljanje fiskalnom 
politikom, da su dostupne kako bi se omogućila delotvorna javna provera vođenja 
fiskalne politike i stanja javnih finansija; da oni koji su odgovorni za 
objavljivanje takvih informacija te informacije ne uskraćuju, osim ako bi njihovo 
objavljivanje nanelo značajnu štetu nacionalnoj bezbednosti, odbrani ili 
međunarodnim odnosima Republike Srbije.

Vlada utvrđuje i sprovodi ciljeve fiskalne politike rukovodeći se sledećim 
posebnim principima:

1) održivost duga države;

2) uredno servisiranje duga;

3) predvidljivost nivoa poreskih stopa i poreskih osnovica za naredne godine;

4) odgovorno upravljanje fiskalnim rizicima;

5) upravljanje javnom imovinom i obavezama, prirodnim resursima, na način koji 
neće opterećivati buduće generacije;

6) podsticanje privrednog rasta.

*Službeni glasnik RS, broj 73/2010


Fiskalna strategija

*Službeni glasnik RS, broj 
93/2012

Član 27v

Vlada svake fiskalne godine podnosi Narodnoj 
skupštini Fiskalnu strategiju.

Glavni ciljevi 
Fiskalne strategije su:

1) utvrđivanje kratkoročnih i srednjoročnih ciljeva 
fiskalne politike Vlade za period od tri uzastopne fiskalne godine, počev od 
fiskalne godine za koju se Fiskalna 
strategija podnosi;

2) pružanje detaljnog objašnjenja o usklađenosti navedenih srednjoročnih ciljeva sa 
fiskalnim principima i pravilima utvrđenim ovim zakonom;

3) procena održivosti fiskalne politike.

*Službeni glasnik RS, broj 73/2010

**Službeni 
glasnik RS, broj 93/2012

***Službeni glasnik RS, broj 95/2018
Procedure u donošenju Fiskalne strategije

*Službeni glasnik RS, broj 73/2010

**Službeni 
glasnik RS, broj 93/2012

Član 27g

Nacrt Fiskalne 
strategije priprema ministar i podnosi 
Vladi radi razmatranja pre nego što se ovaj nacrt dostavi 
Fiskalnom savetu u roku predviđenim budžetskim kalendarom.

Fiskalni savet razmatra nacrt 
Fiskalne strategije i daje mišljenje ministru.

Sa pribavljenim mišljenjem Fiskalnog saveta, ministar 
priprema predlog Fiskalne strategije.

Ukoliko bilo koja preporuka Fiskalnog saveta nije 
ušla u Fiskalnu strategiju, 
to se obavezno konstatuje i navode se razlozi za takvu odluku, a dostavljeno 
mišljenje Fiskalnog saveta u celini se prilaže uz 
Fiskalnu strategiju.
Nakon usvajanja Vlada podnosi Fiskalnu strategiju na 
razmatranje odboru Narodne skupštine nadležnom za finansije, republički budžet i 
kontrolu trošenja javnih sredstava.
Odbor Narodne skupštine nadležan za finansije, 
republički budžet i kontrolu trošenja javnih sredstava razmatra Fiskalnu 
strategiju, kako bi ocenio da li je izrađena u skladu sa fiskalnim principima i 
pravilima utvrđenim u ovom zakonu.
Odbor Narodne skupštine nadležan za finansije, 
republički budžet i kontrolu trošenja javnih sredstava izveštava Vladu da li ima 
komentare i preporuke u vezi sa Fiskalnom strategijom.
Ukoliko Vlada, na predlog ministra odluči da izmeni i 
dopuni Fiskalnu strategiju na osnovu preporuka koje je dao odbor Narodne 
skupštine nadležan za finansije, republički budžet i kontrolu trošenja javnih 
sredstava takve izmene i dopune unose se u revidiranu Fiskalnu strategiju, koja 
se dostavlja tom odboru pre upućivanja predloga budžeta za narednu godinu.

*Službeni glasnik RS, broj 73/2010


**Službeni glasnik RS, broj 101/2011


***Službeni glasnik RS, broj 93/2012


****Službeni glasnik RS, broj 72/2019

Sadržaj Fiskalne strategije

*Službeni glasnik RS, broj 73/2010

**Službeni 
glasnik RS, broj 93/2012

Član 27d
Fiskalna strategija sadrži:
1) srednjoročne projekcije makroekonomskih agregata i 
indikatora;
2) srednjoročne projekcije fiskalnih agregata i 
indikatora, uz analizu fiskalnih implikacija ekonomskih politika i strukturnih 
reformi;
3) ciljeve i smernice ekonomske i fiskalne politike 
Vlade za srednjoročni period za koji se donosi Fiskalna strategija;
4) konsolidovani budžet opšteg nivoa države, kao i 
konsolidovane budžete centralnog i lokalnog nivoa države;
5) srednjoročni okvir rashoda budžeta Republike Srbije, 
u skladu sa prioritetnim oblastima finansiranja, koje uključuju i srednjoročne 
prioritete javnih investicija. Srednjoročni okvir rashoda predstavlja ukupne 
rashode po korisnicima budžetskih sredstava za narednu budžetsku godinu, sa 
projekcijama za naredne dve godine;
6) procenu i kvantifikaciju fiskalnih rizika i 
potencijalnih obaveza;
7) poređenje ostvarenja i novih projekcija sa 
projekcijama objavljenim u prethodnoj fiskalnoj strategiji; 
8) strategiju za upravljanje dugom države u periodu za 
koji se donosi Fiskalna strategija.
Revidirana Fiskalna strategija sadrži i pregled 
nenamenskih i namenskih transfera iz budžeta Republike Srbije pojedinačno za 
svaku jedinicu lokalne samouprave.
Fiskalna strategija obavezno sadrži:
1) mišljenje Fiskalnog saveta o nacrtu Fiskalne 
strategije;
2) mišljenje Narodne banke Srbije o nacrtu Fiskalne 
strategije.

*Službeni glasnik RS, broj 95/2018

Brisan je raniji naziv člana 27đ (vidi član 6. Zakona - 95/2018-223)

Član 27đ

Brisan je (vidi član 6. Zakona - 95/2018-223)

Fiskalna pravila

*Službeni glasnik RS, broj 73/2010

Član 27e

Fiskalna pravila odnose se na opšti nivo države i ona mogu biti opšta i posebna.

Opštim fiskalnim pravilima određuje se ciljni srednjoročni fiskalni deficit, kao i 
maksimalni odnos duga prema BDP sa ciljem da se obezbedi dugoročna održivost 
fiskalne politike u Republici Srbiji.

Posebna fiskalna pravila određuju kretanje plata i 
penzija, kao i način obuhvata javnih investicija pri računanju fiskalnog deficita 
i javnih rashoda i izdataka 
u periodu od 2011. do 2016. 
godine.

Opšta fiskalna pravila su:

1) ciljni godišnji fiskalni deficit iznosiće u srednjem roku 1 % BDP;

2) dug opšteg nivoa države, ne uključujući obaveze po osnovu restitucije, neće 
biti veći od 45 % BDP.

Fiskalni deficit će biti manji od ciljnog ili će se ostvarivati fiskalni suficit u 
godinama kada je stopa rasta BDP veća od potencijalne, dok će se u godinama kada 
je stopa rasta manja od potencijalne, ostvarivati fiskalni deficit koji je veći 
od ciljnog deficita.

Da bi se obezbedilo da stvarni fiskalni deficit u 
srednjem roku bude jednak ciljnom, a da se istovremeno omogući realizacija 
anticiklične fiskalne politike, primeniće se sledeća formula za određivanje 
gornje granice fiskalnog deficita u godini t:

dt =dt-1 – a(dt-1-d*)-b(gt-g*)

gde su sa dt i dt-1 označeni deficiti u godinama t i t-1, d* je ciljni fiskalni 
deficit koji je određen na nivou od 1 % BDP, gt je realna stopa rasta BDP u 
godini t, a g* je potencijalna srednjoročna realna stopa rasta BDP.

Deficit u formuli je izražen u procentima od BDP, dok su stope rasta BDP 
izražene u procentima.

Кoeficijent prilagođavanja a pokazuje brzinu kojom se stvarni deficit približava 
ciljnom deficitu, a koeficijent b pokazuje koliko fiskalni deficit u godini t 
odstupa od ciljnog deficita usled odstupanja stope rasta BDP u godini t od 
potencijalne stope rasta BDP.

U periodu od 2011. do 
2014. godine numerička vrednost 
koeficijenata je određena na nivou a=0,3 i b=0,4 dok je potencijalna stopa rasta 
BDP, g*=4 %.

Počev od 2015. 
godine numeričku vrednost koeficijenata a i b, kao i potencijalnu stopu rasta 
BDP odrediće Fiskalni savet i ona će važiti u periodu koji ne može biti kraći od 
tri godine.

Dug opšteg nivoa države obuhvata direktni dug opšteg nivoa države i izdate 
garancije opšteg nivoa države (indirektni dug), prema domaćim i stranim 
poveriocima.

Ukoliko dug opšteg nivoa države, bez duga po osnovu restitucije, pređe 45 % BDP, 
Vlada je dužna da Narodnoj skupštini, zajedno sa budžetom za narednu godinu, 
podnese i program za smanjenje duga u odnosu na BDP.

Fiskalni savet podnosi Narodnoj skupštini obrazloženo mišljenje o Vladinom 
programu za smanjenja duga, a predstavnik Fiskalnog saveta obrazlaže mišljenje u 
Narodnoj skupštini.

Vlada je obavezna da predlog zakona kojim se uređuje pitanje restitucije uskladi 
sa principima fiskalne odgovornosti.

Fiskalni savet podnosi Narodnoj skupštini obrazloženo mišljenje o tome da li su 
odredbe koje se odnose na obeštećenje starih vlasnika u novcu ili preko emisije 
državnih hartija od vrednosti u skladu sa principima fiskalne odgovornosti, a 
predstavnik Fiskalnog saveta obrazlaže mišljenje u Narodnoj skupštini.

Posebna fiskalna pravila obezbeđuju da se smanjenje fiskalnog deficita u odnosu na 
BDP, najvećim delom ostvari preko smanjenja tekućih javnih rashoda.

Cilj posebnih fiskalnih pravila je i da se promeni struktura javne potrošnje u 
pravcu smanjenja tekućih rashoda i povećanja javnih investicija.

Pojedinačne plate i penzije u decembru 2010. godine povećaće se za 2%.

U aprilu 2011. godine, plate i penzije uskladiće se stopom rasta potrošačkih 
cena u prethodna tri meseca.

U oktobru 2011. godine, plate i penzije uskladiće se zbirom stope rasta 
potrošačkih cena u prethodnih šest meseci i polovine stope realnog rasta BDP u 
prethodnoj godini, ukoliko je taj rast pozitivan.

U aprilu 2012. godine, plate i penzije uskladiće se zbirom stope rasta 
potrošačkih cena u prethodnih šest meseci i polovine stope realnog rasta BDP u 
prethodnoj godini, ukoliko je taj rast pozitivan.

U oktobru 2012. godine, plate i penzije povećaće se za 2%.

U aprilu 2013. godine, plate i penzije povećaće se za 2%.


Brisan je raniji stav 23. (vidi član 21. Zakona - 93/2012-175)

U oktobru 2013. godine plate i penzije povećaće se za 0,5%.

U aprilu 2014. godine plate i penzije povećaće se za 0,5%.

U oktobru 2014. godine plate i penzije povećaće se za 1%.

U slučaju da se do 1. jula 2014. godine ne donese propis kojim će se urediti 
ujednačavanje nivoa plata, odnosno zarada zaposlenih u javnom sektoru, neće se 
vršiti usklađivanje plata i penzija u skladu sa stavom 26. ovog člana.

Principi odgovornog fiskalnog upravljanja nalažu svođenje rashoda za plate i 
penzije na održiv nivo, tako da će se težiti tome da učešće plata opšteg nivoa 
države u BDP bude do 7%, odnosno učešće penzija u BDP do 11%.

Povećanje plata i penzija može se vršiti samo u godini u kojoj se na osnovu 
odgovarajućih planskih dokumenata nadležnih organa očekuje, odnosno procenjuje da 
će učešće plata opšteg nivoa države u BDP da bude do 7%, odnosno učešće penzija 
u BDP do 11%, i to najviše dva puta godišnje, ali tako da očekivano učešće plata 
opšteg nivoa države, odnosno penzija u BDP nakon usklađivanja ne bude iznad 
navedenih procenata.

Od aprila se plate
mogu povećati maksimalno do zbira stope 
rasta potrošačkih cena u prethodnih šest meseci i dela stope realnog rasta BDP u 
prethodnoj godini iznad 3%, a od oktobra se mogu povećati maksimalno do stope 
rasta potrošačkih cena u prethodnih šest meseci.

Ukoliko su ispunjeni uslovi za usklađivanje plata, odnosno penzija iz st. 28. i 
29. ovog člana, o povećanju plata, odnosno penzija, kao i o procentu tog povećanja 
odlučuje Vlada, na predlog Ministarstva.

Odredbe st. 28–31. ovog člana primenjuju se nakon 2014. godine.

Usklađivanje plata i penzija primenjuje se na obračun i isplatu plata za navedeni 
mesec.
 Кorisnici javnih sredstava ne mogu zasnivati radni odnos sa novim licima radi 
popunjavanja slobodnih, odnosno upražnjenih radnih mesta do 31. decembra
2020. godine.
Izuzetno od stava 34. ovog člana, radni odnos sa novim 
licima može se zasnovati uz saglasnost tela Vlade, na predlog nadležnog 
ministarstva, odnosno drugog nadležnog organa, uz prethodno pribavljeno mišljenje 
Ministarstva.
Ukupan broj zaposlenih na određeno vreme zbog 
povećanog obima posla, lica angažovanih po ugovoru o delu, ugovoru o privremenim 
i povremenim poslovima, preko omladinske i studentske zadruge i lica angažovanih 
po drugim osnovama, kod korisnika javnih sredstava, ne može biti veći od 10% 
ukupnog broja zaposlenih.
Izuzetno od stava 36. ovog člana, broj zaposlenih na 
određeno vreme zbog povećanog obima posla, lica angažovanih po ugovoru o delu, 
ugovoru o privremenim i povremenim poslovima, preko omladinske i studentske 
zadruge i lica angažovanih po drugim osnovama, kod korisnika javnih sredstava, 
može biti veći od 10% ukupnog broja zaposlenih, uz saglasnost tela Vlade, na 
predlog nadležnog ministarstva, odnosno drugog nadležnog organa, uz prethodno 
pribavljeno mišljenje Ministarstva.
Aktom Vlade bliže će se urediti postupak za pribavljanje 
saglasnosti iz st. 35. i 37. ovog člana.

Prilikom izračunavanja deficita konsolidovane opšte države za 2011. godinu, 
rashodi i izdaci ne uključuju deo ukupnih javnih investicija koji je veći od 4 % 
BDP, a u periodu od 2012. do 2015. godine deo javnih investicija koji je veći od 
5 % BDP.

Deo javnih investicija iznad najviših nivoa, za koji je dozvoljeno povećati 
deficit konsolidovane opšte države u skladu sa opštim fiskalnim pravilom, ne sme 
da bude veći od 2 % BDP.

Fiskalni savet će u saradnji sa Državnom revizorskom institucijom dati mišljenje o 
tome da li je obuhvat javnih investicija u skladu sa računovodstvenim 
standardima.

Primena posebnih fiskalnih pravila ne može da ugrozi opšta fiskalna pravila 
utvrđena u skladu sa ovim zakonom.

Izuzetno od st. 29–31. ovog člana, u 2016. godini penzije se mogu povećati za 
1,25%, kao i plate zaposlenih u:

– Ministarstvu unutrašnjih poslova i Ministarstvu odbrane za 2%;

– ustanovama osnovnog i srednjeg obrazovanja i učeničkog standarda za 4%;

– ustanovama visokog i višeg obrazovanja i studentskog standarda za 2%;

– predškolskim ustanovama za 4%;

– ustanovama socijalne i zdravstvene zaštite za 3%.

Izuzetno od st. 29–31. ovog člana, u 2017. godini penzije će se povećati za 1,5 
%.

Izuzetno od st. 29–31. ovog člana, u 2017. godini mogu se povećati plate 
zaposlenih u:

– Ministarstvu unutrašnjih poslova, Ministarstvu odbrane, 
Bezbednosno-informativnoj agenciji, Upravi za izvršenje krivičnih sankcija – samo 
za državne službenike i nameštenike u kazneno-popravnim ustanovama i pravosuđu 
(osim sudija i tužilaca, državnih službenika i nameštenika koji u skladu sa 
odredbama Zakona o organizaciji i nadležnosti državnih organa u suzbijanju 
organizovanog kriminala, korupcije i drugih posebno teških krivičnih dela 
(„Službeni glasnik RS”, br. 42/02, 27/03, 39/03, 67/03, 29/04, 58/04 – dr. 
zakon, 45/05, 61/05, 72/09, 72/11 – dr. zakon, 101/11 – dr. zakon i 32/13), kao 
i Zakona o organizaciji i nadležnosti državnih organa u postupku za ratne 
zločine („Službeni glasnik RS”, br. 67/03, 135/04, 61/05, 107/07, 104/09, 101/11 
– dr. zakon i 6/15) ostvaruju pravo na platu u duplom iznosu) za 5%;

– ustanovama osnovnog i srednjeg obrazovanja i učeničkog standarda za 6%;

– ustanovama visokog i višeg obrazovanja i studentskog standarda za 3%;

– naučno-istraživačkoj delatnosti – istraživačima (osim istraživačima koji imaju 
radni odnos zasnovan na fakultetu) i pomoćnom osoblju za 5%;

– ustanovama kulture za 5%;

– ustanovama socijalne i zdravstvene zaštite za 5%;

– predškolskim ustanovama za 6%.

Povećanje penzija i plata iz st. 44. i 45. ovog člana vršiće se počev od penzije, 
odnosno plate za decembar 2016. godine.
Izuzetno od st. 29–31. ovog člana, u 2018. godini 
penzije će se povećati za 5%. 
Izuzetno od st. 29–31. ovog člana, u 2018. godini 
povećaće se plate kod korisnika budžetskih sredstava, odnosno korisnika sredstava 
Republičkog fonda za zdravstveno osiguranje, i to kod:
1) Ministarstva unutrašnjih poslova, Ministarstva 
odbrane, Bezbednosno-informativne agencije, Ministarstva finansija – Poreske 
uprave, Ministarstva finansija – Uprave carina i zavoda za izvršenje krivičnih 
sankcija – za 10%;
2) sudova i tužilaštava: 
– državnim službenicima i nameštenicima za 10%, a u 
sudovima i tužilaštvima osnovanim u skladu sa odredbama Zakona o organizaciji i 
nadležnosti državnih organa u suzbijanju organizovanog kriminala, korupcije i 
drugih posebno teških krivičnih dela („Službeni glasnik RS”, br. 42/02, 27/03, 
39/03, 67/03, 29/04, 58/04 – dr. zakon, 45/05, 61/05, 72/09, 72/11 – dr. zakon, 
101/11 – dr. zakon i 32/13) i Zakona o organizaciji i nadležnosti državnih 
organa u postupku za ratne zločine („Službeni glasnik RS”, br. 67/03, 135/04, 
61/05, 107/07, 104/09, 101/11 – dr. zakon i 6/15) državnim službenicima i 
nameštenicima koji ostvaruju pravo na platu u duplom iznosu – za 5%;
– sudijama, tužiocima i zamenicima tužilaca – za 5%;
3) ustanova osnovnog i srednjeg obrazovanja, ustanova 
učeničkog i studentskog standarda, predškolskih ustanova, ustanova socijalne 
zaštite, zdravstvenih ustanova i ustanova kulture – za 10%;
4) Narodne skupštine, Predsednika Republike, Državnog 
pravobranilaštva, Predsednika Vlade i potpredsednika Vlade – za 5%;
5) službi Vlade, ostalih organa državne uprave, 
uključujući i upravne okruge, koji nisu navedeni u tački 1) ovog stava – za 5%;
6) Visokog saveta sudstva i Državnog veća tužilaca – 
samo državnim službenicima i nameštenicima – za 5%;
7) drugih državnih organa koji nisu navedeni u tač. 
1) do 6) ovog stava – samo državnim službenicima i nameštenicima – za 5%;
8) visokoškolskih ustanova, kao i istraživačima (osim 
istraživača u naučno – istraživačkoj ustanovi koji pravo na povećanje plate već 
ostvaruju u visokoškolskoj ustanovi) i pomoćnom osoblju u naučno-istraživačkoj 
delatnosti – za 5%; 
9) Srpske akademije nauka i umetnosti (SANU) – za 5%;
10) ostalih javnih službi, osim kod organizacija za 
obavezno socijalno osiguranje – za 5%; 
11) korisnika sredstava budžeta lokalne vlasti, osim 
korisnika iz tačke 3) ovog stava – za 5%.
Povećanje penzija i plata iz st. 47. i 48. ovog člana 
vršiće se počev od penzije, odnosno plate za decembar 2017. godine.
Plata se neće povećati ni funkcionerima u organima iz 
stava 48. tačka 7) ovog člana koji bi, prema posebnom zakonu kojim se njihova 
plata direktno ili indirektno određuje prema plati sudija, odnosno državnih 
službenika na položaju, imali pravo na uvećanu platu.
Izuzetno od st. 29–31. ovog člana, u 2019. godini 
neće se vršiti usklađivanje penzija u skladu sa stavom 30. ovog člana.
Izuzetno od st. 29–31. ovog člana, u 2019. godini 
povećaće se plate kod korisnika budžetskih sredstava, odnosno korisnika sredstava 
organizacija za obavezno socijalno osiguranje, i to kod:
1) Ministarstva unutrašnjih poslova, 
Bezbednosno-informativne agencije i Ministarstva odbrane – za 9%;
2) Ministarstva finansija – Poreske uprave i 
Ministarstva finansija – Uprave carina – za 8,5%; 
3) visokoškolskih ustanova, kao i istraživačima (osim 
istraživača u naučno-istraživačkoj ustanovi koji pravo na povećanje plata 
ostvaruju u visokoškolskoj ustanovi) i pomoćnom osoblju u naučno-istraživačkoj 
delatnosti – za 9%;
4) ustanova osnovnog i srednjeg obrazovanja, ustanova 
učeničkog i studentskog standarda, 
predškolskih ustanova i ustanova socijalne zaštite – za 9%;
5) ostalih korisnika sredstava budžeta Republike 
Srbije – za 7%;
6) korisnika sredstava budžeta lokalne vlasti, osim 
korisnika iz tačke 4) ovog stava – za 7%;
7) organizacija obaveznog socijalnog osiguranja – za 
7%;
8) zdravstvenih ustanova, osim vojnozdravstvenih 
ustanova, i to:
– doktoru medicine i stomatologu – za 10%;
– doktoru specijalisti – za 10%;
– medicinskom tehničaru i stomatološkom tehničaru – 
za 12%;
– ostalim zaposlenim – za 7%.
Povećanje plata iz stava 52. ovog člana vršiće se 
počev od plate za januar 2019. godine.
Izuzetno od st. 29−31. ovog člana, u 2019. godini 
povećaće se plate kod korisnika budžetskih sredstava, odnosno korisnika sredstava 
organizacija za obavezno socijalno osiguranje, i to kod:
1) Ministarstva unutrašnjih poslova, 
Bezbednosno-informativne agencije i Ministarstva odbrane − za 9%;
2) Ustavnog suda − za 9%;
3) sudova, tužilaštava i zavoda za izvršenje krivičnih 
sankcija za − 9%;
4) visokoškolskih ustanova, ustanova osnovnog i 
srednjeg obrazovanja i ustanova učeničkog i studentskog standarda − za 9%;
5) istraživača (osim istraživača u 
naučno-istraživačkoj ustanovi koji pravo na povećanje plata ostvaruju u 
visokoškolskoj ustanovi) i pomoćnog osoblja u naučno-istraživačkoj delatnosti − 
za 10%;
6) ustanova kulture − za 10%;
7) predškolskih ustanova − za 9%;
8) ustanova socijalne zaštite (osim zdravstvenih 
radnika) − za 9%;
9) ostalih korisnika sredstava budžeta Republike 
Srbije − za 8%;
10) korisnika sredstava budžeta lokalne vlasti, osim 
korisnika iz tač. 6)−8) ovog stava − za 8%;
11) organizacija obaveznog socijalnog osiguranja, osim 
Fonda za socijalno osiguranje vojnih osiguranika − za 8%;
12) zdravstvenih ustanova, osim vojnozdravstvenih 
ustanova, i to:
– doktoru medicine, doktoru stomatologije/doktoru 
dentalne medicine, magistru farmacije i magistru farmacije − medicinskom 
biohemičaru sa završenim integrisanim akademskim studijima zdravstvene struke − 
za 10%;
– medicinskoj sestri, zdravstvenom tehničaru, odnosno 
drugom licu sa završenom odgovarajućom visokom, odnosno srednjom školom 
zdravstvene struke − za 15%;
– ostalim zaposlenim (nemedicinskom osoblju) − za 8%.
Zdravstveni radnici zaposleni u ustanovama socijalne 
zaštite ostvaruju pravo na povećanje plate u procentima iz stava 54. tačka 12) 
ovog člana. 
Povećanje plata iz stava 54. ovog člana vršiće se 
počev od plate za novembar 2019. godine.

*Službeni glasnik RS, broj 73/2010

**Službeni glasnik RS, broj 101/2010


***Službeni glasnik RS, broj 101/2011

****Službeni 
glasnik RS, broj 93/2012

*****Službeni 
glasnik RS, broj 62/2013

*6Službeni 
glasnik RS, broj 
108/2013

*7Službeni 
glasnik RS, broj 142/2014

*8Službeni 
glasnik RS, broj 103/2015

*9Službeni glasnik RS, broj 99/2016

*10Službeni glasnik RS, broj 113/2017

*11Službeni glasnik RS, broj 95/2018

*12Službeni glasnik RS, broj 31/2019

*13Službeni glasnik RS, broj 72/2019

Fiskalna pravila za lokalnu vlast

*Službeni glasnik RS, broj 73/2010

Član 27ž

Fiskalni deficit lokalne vlasti može nastati samo kao rezultat javnih 
investicija.

Fiskalni deficit lokalne vlasti je sastavni deo konsolidovanog deficita opšte 
države.

Fiskalni deficit lokalne vlasti u određenoj godini ne može biti veći od 10 % 
njenih prihoda u toj godini.

Izvršni organ lokalne vlasti može da podnese zahtev Ministarstvu za odobrenje 
fiskalnog deficita iznad navedenog iznosa samo ukoliko je ono rezultat 
realizacije javnih investicija.

Zahtev za prekoračenjem se podnosi Ministarstvu najkasnije do 1. maja tekuće 
godine, za narednu budžetsku godinu.

Zahtev za prekoračenja treba da sadrži detaljno obrazloženje opravdanosti 
investicija zbog kojih nastaje prekoračenje, analizu dugoročne održivosti duga 
lokalne vlasti, kao i druge informacije koje zahteva Ministarstvo.

Ministarstvo je dužno da najkasnije do 30. juna lokalnoj vlasti odgovori na 
zahtev uz odgovarajuće obrazloženje.

Pri odobravanju prekoračenja Ministarstvo će voditi računa kako o opravdanosti 
zahteva, tako i o mogućnosti da se zahtev uklopi u planirani deficit 
konsolidovanog sektora države za narednu godinu.

Ukoliko lokalna vlast prekorači limit za deficit u određenoj godini, bez 
odobrenja Ministarstva, ministar obustavlja prenos transfernih sredstava iz budžeta 
Republike Srbije, odnosno pripadajući deo poreza na zarade i poreza na dobit 
preduzeća u narednoj budžetskoj godini za iznos prekoračenja.

*Službeni glasnik RS, broj 73/2010

Izuzetne okolnosti

*Službeni glasnik RS, broj 73/2010

Član 27z

Vlada može samo izuzetno i privremeno da odstupi od fiskalnih principa i pravila 
utvrđenih ovim zakonom, i to u slučajevima prirodnih katastrofa i eksternih 
šokova koji utiču na ugrožavanje zdravlja ljudi, nacionalne bezbednosti i pad 
privredne aktivnosti, o čemu donosi odluku.

Vlada je dužna da podnese Narodnoj skupštini izveštaj u kome će jasno navesti:

1) razloge za odstupanje od fiskalnih principa ili pravila;

2) mere koje Vlada namerava da preduzme da bi ponovo poštovala fiskalne principe 
ili pravila;

3) vremenski period u kome Vlada očekuje da će početi ponovo da se pridržava 
fiskalnih principa ili pravila.

Vlada dostavlja Narodnoj skupštini izveštaj iz stava 
2. ovog člana u roku od trideset dana od usvajanja odluke iz stava 1. ovog člana 
ili u sledećoj godišnjoj Fiskalnoj strategiji, 
u zavisnosti od toga koji slučaj pre nastupi.

*Službeni glasnik RS, broj 73/2010


**Službeni glasnik RS, broj 93/2012

Izjava o odgovornosti

*Službeni glasnik RS, broj 73/2010

Član 27i

Uz Fiskalnu 
strategiju prilaže se izjava o odgovornosti 
koju potpisuje ministar.

U izjavi o odgovornosti se obavezno navodi da su svi izveštaji na koje se izjava 
odnosi:

1) izrađeni korišćenjem analitičkih tehnika i procena koje ispunjavaju visoke 
standarde profesionalnog integriteta i stručnosti;

2) zasnovani na ažurnim i tačnim ekonomskim i fiskalnim informacijama dostupnim 
u vreme zaključenja izveštaja;

3) obuhvataju sve odluke koje je donela Vlada, a koje imaju značajan ekonomski 
ili fiskalni uticaj o kome je ministar imao saznanja u vreme potpisivanja izjave o 
odgovornosti.

*Službeni glasnik RS, broj 73/2010

**Službeni 
glasnik RS, broj 93/2012

Srednjoročni prioriteti javnih investicija


*Službeni glasnik RS, broj 101/2011

Član 27j

Budžetski korisnici dostavljaju Ministarstvu srednjoročne prioritete javnih 
investicija u okviru predloga za prioritetne oblasti finansiranja najkasnije do 
15. marta.

Srednjoročni prioriteti javnih investicija uključuju 
se u Fiskalnu strategiju.

Ministarstvo budžetskim korisnicima u okviru uputstva za pripremu budžeta 
Republike Srbije dostavlja i uputstvo o sadržaju planova kojim se iskazuju 
srednjoročni prioriteti javnih investicija.

Planovi za sprovođenje srednjoročnih prioriteta javnih investicija izrađuju se kao 
deo finansijskih planova budžetskih korisnika.

Brisan je raniji stav 5. (vidi član 6. Zakona - 113/2017-3)


*Službeni glasnik RS, broj 101/2011


**Službeni glasnik RS, broj 93/2012


***Službeni glasnik RS, broj 99/2016

III. PRIPREMA I DONOŠENJE BUDŽETA I FINANSIJSКIH PLANOVA

Priprema budžeta i finansijskih planova

Član 28.

Budžet se sastoji iz opšteg dela, posebnog dela i 
obrazloženja.

Opšti deo budžeta obuhvata:

1) račun prihoda i rashoda i neto nabavku nefinansijske imovine (razlika prodaje 
i nabavke nefinansijske imovine); budžetski suficit, odnosno deficit;

2) ukupni fiskalni suficit, odnosno ukupni fiskalni deficit;

3) račun finansiranja, odnosno predlog za korišćenje suficita, a u slučaju 
deficita – izvore za njegovo finansiranje iskazane i kvantifikovane pojedinačno po 
vrstama izvora;

4) pregled očekivanih sredstava iz 

finansijske 
pomoći 
Evropske unije;

5) procenu neophodnih finansijskih sredstava za 
finansiranje učešća Republike Srbije u sprovođenju 
finansijske pomoći Evropske unije;

6) procenu ukupnog novog zaduženja, odnosno razduženja Republike Srbije u toku 
budžetske godine;

7) procenu ukupnog iznosa novih garancija Republike Srbije tokom budžetske godine;

8) pregled planiranih kapitalnih izdataka budžetskih korisnika za tekuću i 
naredne dve budžetske godine;

9) stalnu i tekuću budžetsku rezervu.

Posebni deo budžeta iskazuje finansijske planove direktnih korisnika budžetskih 
sredstava, prema principu podele vlasti na zakonodavnu, izvršnu i sudsku.

Finansijski planovi iz stava 3. ovog člana uključuju rashode i izdatke direktnog 
korisnika budžetskih sredstava, u skladu sa ekonomskom, funkcionalnom, 
programskom i 
klasifikacijom prema izvorima finansiranja, definisanim u članu 29. ovog zakona.
Obrazloženje budžeta sadrži:
1) obrazloženje opšteg dela budžeta;
2) programske informacije.
Programske informacije iz stava 5. tačka 2) ovog člana 
sadrže opise programa, programskih aktivnosti i projekata korisnika budžetskih 
sredstava, ciljeve koji se žele postići u srednjoročnom periodu sprovođenjem 
programa, programskih aktivnosti i projekata, kao i pokazatelje učinka za praćenje 
postizanja navedenih ciljeva. Neki od definisanih ciljeva, odnosno pokazatelja 
učinka programa, programske aktivnosti ili projekta predstavljaju rodno odgovorne 
ciljeve, odnosno rodne pokazatelje kojima se prikazuju i prate planirani doprinosi 
programa, programske aktivnosti ili projekta ostvarivanju rodne ravnopravnosti.

Finansijski plan organizacije za obavezno socijalno osiguranje sastoji se od 
opšteg i posebnog dela, utvrđen na način koji propisuje ministar.

Izuzetno od stava 3. ovog člana, poseban deo budžeta Republike Srbije koji se 
odnosi na rashode i izdatke Bezbednosno-informativne agencije i njenih 
indirektnih korisnika iskazuje se u ukupnom iznosu, bez navođenja aproprijacija 
iz finansijskog plana.


*Službeni glasnik RS, broj 101/2011

**Službeni 
glasnik RS, broj 93/2012

***Službeni 
glasnik RS, broj 
62/2013


****Službeni glasnik RS, broj 142/2014

*****Službeni glasnik RS, broj 99/2016

Budžetska klasifikacija

Član 29.

Budžet se priprema i izvršava na osnovu sistema jedinstvene budžetske 
klasifikacije.

Budžetska klasifikacija obuhvata ekonomsku klasifikaciju prihoda i primanja, 
ekonomsku klasifikaciju rashoda i izdataka, organizacionu klasifikaciju, 
funkcionalnu klasifikaciju, programsku klasifikaciju i klasifikaciju prema 
izvorima finansiranja, pri čemu:

1) ekonomska klasifikacija prihoda i primanja iskazuje prihode i primanja na 
osnovu propisa ili ugovora koji određuju izvore prihoda, odnosno primanja;

2) ekonomska klasifikacija rashoda i izdataka iskazuje pojedinačna dobra i 
usluge i izvršena transferna plaćanja;

3) organizaciona klasifikacija iskazuje rashode i izdatke po korisnicima 
budžetskih sredstava, sa raspodelom aproprijacija između korisnika;

4) funkcionalna klasifikacija iskazuje rashode i izdatke po funkcionalnoj nameni 
za određenu oblast i nezavisna je od organizacije koja tu funkciju sprovodi;

5) programska klasifikacija iskazuje klasifikaciju programa korisnika budžetskih 
sredstava;

6) klasifikacija rashoda i izdataka prema izvorima finansiranja iskazuje prihode 
i primanja, rashode i izdatke prema osnovu ostvarenja tih sredstava.

Inostrani i domaći izvori finansiranja, kao i otplata inostranog i domaćeg duga, 
čine elemente klasifikacija iz stava 2. ovog člana.

Ministar bliže uređuje budžetsku klasifikaciju, koju primenjuju Republika Srbija i 
lokalna vlast, korisnici budžetskih sredstava i korisnici sredstava organizacija 
za obavezno socijalno osiguranje u pripremanju finansijskih planova.

Utvrđivanje suficita i deficita

Član 30.

Iznos ukupnog fiskalnog suficita i način njegovog raspoređivanja utvrđuje se 
zakonom o budžetu Republike Srbije, odnosno odlukom o budžetu lokalne vlasti.

Iznos ukupnog fiskalnog deficita i način njegovog finansiranja utvrđuje se zakonom 
o budžetu Republike Srbije, odnosno odlukom o budžetu lokalne vlasti.

Кonsolidovani budžet opšte države i ukupni fiskalni suficit, odnosno ukupni 
fiskalni deficit opšte države utvrđuje se u 

Fiskalnoj 
strategiji.


*Službeni glasnik RS, broj 93/2012

Budžetski kalendar

Član 31.

Postupak pripreme i donošenja budžeta i finansijskih planova organizacija za 
obavezno socijalno osiguranje izvršava se prema budžetskom kalendaru, i to:

1) Кalendar za nivo Republike Srbije:

(1) 15. februar – ministar daje instrukciju za predlaganje prioritetnih oblasti 
finansiranja za budžetske korisnike koje uključuju i srednjoročne prioritete javnih 
investicija;

(2) 15. mart – direktni korisnici sredstava budžeta Republike Srbije na osnovu 
instrukcije iz podtačke (1) ove tačke dostavljaju Ministarstvu predloge za 
utvrđivanje prioritetnih oblasti finansiranja za budžetsku i naredne dve fiskalne godine, 
kao i godišnji izveštaj o učinku programa za prethodnu godinu;

(3) 15. april – ministar u saradnji sa 
ministarstvima i institucijama nadležnim za ekonomsku politiku i privredni 
sistem dostavlja Vladi na prethodno razmatranje 
Fiskalnu strategiju, koja sadrži ekonomsku i 
fiskalnu politiku Vlade sa projekcijama za budžetsku i naredne dve fiskalne 
godine;

(4) 25. april – Vlada daje saglasnost ministru da 
pripremi nacrt Fiskalne strategije koja 
sadrži konkretne odluke o prioritetnim oblastima finansiranja, koje obuhvataju i 
srednjoročne prioritete javnih investicija;

(5) 30. april – ministar dostavlja nacrt 
Fiskalne strategije Fiskalnom savetu;

(6) 15. maj – Fiskalni savet daje mišljenje o nacrtu 
Fiskalne strategije;

(7) 1. jun – ministar dostavlja Vladi predlog 
Fiskalne strategije na usvajanje;

(8) 15. jun – Vlada usvaja
Fiskalnu strategiju i dostavlja je
odboru Narodne skupštine nadležnom za finansije, 
republički budžet i kontrolu trošenja javnih sredstava 
na razmatranje, kao i lokalnoj 
vlasti;

(9) 30. jun – 
odbor Narodne skupštine nadležan za finansije, republički budžet i kontrolu 
trošenja javnih sredstava dostavlja Vladi 
komentare i preporuke u vezi sa Fiskalnom 
strategijom;

(10) 5. jul – ministar dostavlja uputstvo za pripremu nacrta budžeta Republike 
Srbije;

(11) 5. jul – ministar dostavlja uputstvo za pripremu odluke o budžetu lokalnoj 
vlasti, kao i Fiskalnu strategiju organizacijama za obavezno socijalno 
osiguranje;
 (12) 1. septembar – direktni korisnici sredstava budžeta Republike Srbije i 
organizacije za obavezno socijalno osiguranje dostavljaju predlog srednjoročnog i 
finansijskog plana Ministarstvu, koji sadrži 
izveštaj o učinku programa za prvih šest meseci tekuće godine;

(13) 1. oktobar – Vlada, na predlog ministra, 
usvaja revidiranu Fiskalnu strategiju, 
sa informacijama o finansijskim i drugim efektima novih politika, uzimajući u 
obzir posle 15. aprila ažurirani makroekonomski okvir;

(14) 5. oktobar – Vlada dostavlja
odboru Narodne skupštine nadležnom za finansije, 
republički budžet i kontrolu trošenja javnih sredstava 
revidiranu Fiskalnu strategiju;

(15) 15. oktobar – ministar dostavlja Vladi nacrt zakona o budžetu Republike 
Srbije, nacrte odluka o davanju saglasnosti na finansijske planove organizacija 
za obavezno socijalno osiguranje sa finansijskim planovima organizacija za 
obavezno socijalno osiguranje;

(16) 1. novembar – Vlada usvaja predlog zakona o budžetu Republike Srbije i 
dostavlja ga Narodnoj skupštini, zajedno sa predlozima odluka o davanju 
saglasnosti na finansijske planove organizacija za obavezno socijalno osiguranje 
i finansijskim planovima organizacija za obavezno socijalno osiguranje;

(17) 15. decembar – Narodna skupština donosi zakon o budžetu Republike Srbije i 
odluke o davanju saglasnosti na finansijske planove organizacija za obavezno 
socijalno osiguranje;

2) Кalendar budžeta lokalne vlasti:

(1) 1. avgust – lokalni organ uprave nadležan za finansije dostavlja uputstvo za 
pripremu nacrta budžeta lokalne vlasti;
(2) 1. septembar – direktni korisnici sredstava budžeta lokalne vlasti dostavljaju 
predlog finansijskog plana lokalnom organu uprave nadležnom za finansije za 
budžetsku i naredne dve fiskalne godine, koji sadrži 
izveštaj o učinku programa za prvih šest meseci tekuće godine;

(3) 15. oktobar – lokalni organ uprave nadležan za finansije dostavlja nacrt 
odluke o budžetu nadležnom izvršnom organu lokalne vlasti;

(4) 1. novembar – nadležni izvršni organ lokalne vlasti dostavlja predlog odluke 
o budžetu skupštini lokalne vlasti;

(5) 20. decembar – skupština lokalne vlasti donosi odluku o budžetu lokalne 
vlasti;

(6) 25. decembar – lokalni organ uprave nadležan za finansije dostavlja ministru 
odluku o budžetu lokalne vlasti.

Rokovi iz stava 1. ovog člana predstavljaju krajnje rokove u budžetskom kalendaru.


*Službeni glasnik RS, broj 101/2011

**Službeni 
glasnik RS, broj 93/2012

***Službeni glasnik RS, broj 99/2016

****Službeni glasnik RS, broj 72/2019

Dostavljanje predloga zakona o budžetu Republike Srbije i predloga odluke o budžetu 
lokalne vlasti

Član 32.

Vlada dostavlja Narodnoj skupštini:

1) 

Fiskalnu 
strategiju;

2) predlog zakona o budžetu Republike Srbije;

3) predloge odluka o davanju saglasnosti na finansijske planove organizacija za 
obavezno socijalno osiguranje i finansijske planove organizacija za obavezno 
socijalno osiguranje.

Nadležni izvršni organ lokalne vlasti dostavlja skupštini lokalne vlasti predlog 
odluke o budžetu lokalne vlasti.


*Službeni glasnik RS, broj 93/2012

Brisan je naslov iznad člana 33. (vidi član 17. Zakona – 73/2010-3)

Član 33.

Brisan je (vidi član 17. Zakona – 73/2010-3)

Brisan je naslov iznad člana 34. (vidi član 18. Zakona – 73/2010-3)

Član 34.

Brisan je (vidi član 18. Zakona – 73/2010-3)

Uputstvo za pripremu budžeta Republike Srbije

Član 35.

Po donošenju 

Fiskalne 
strategije, 
Ministarstvo dostavlja direktnim korisnicima sredstava budžeta Republike Srbije 
uputstvo za izradu srednjoročnih i finansijskih planova za pripremu budžeta 
Republike Srbije.

Uputstvo iz stava 1. ovog člana sadrži:

1) osnovne ekonomske pretpostavke i smernice za pripremu predloga finansijskog 
plana budžetskog korisnika i nacrta budžeta Republike Srbije;

2) obim sredstava koji može da sadrži predlog finansijskog plana direktnog 
korisnika sredstava budžeta Republike Srbije za budžetsku godinu, sa projekcijama 
za naredne dve fiskalne godine, utvrđenim srednjoročnim obimom rashoda iz 

Fiskalne 
strategije;

3) smernice za pripremu srednjoročnih planova direktnih korisnika sredstava 
budžeta Republike Srbije;

4) smernice i zahteve za obrazloženje, srednjoročnu kvantifikaciju i procenu 
efekata novih politika i investicionih prioriteta;

5) postupak i dinamiku pripreme budžeta Republike Srbije i predloga finansijskih 
planova direktnih korisnika sredstava budžeta Republike Srbije;

6) način na koji će korisnici u predlogu finansijskog plana iskazati rashode i 
izdatke;

7) način na koji će korisnici u obrazloženju predloga finansijskog plana iskazati 
rodnu analizu rashoda i izdataka.


*Službeni glasnik RS, broj 93/2012

**Službeni glasnik RS, broj 103/2015

Preporuka lokalnim vlastima, organizacijama za obavezno socijalno osiguranje i 
indirektnim korisnicima budžetskih sredstava

Član 36.

Ministar dostavlja lokalnim vlastima i organizacijama za obavezno socijalno 
osiguranje 

Fiskalnu 
strategiju.

Nadležna ministarstva obaveštavaju indirektne korisnike sredstava budžeta 
Republike Srbije o osnovnim ekonomskim pretpostavkama i smernicama za pripremu 
budžeta Republike Srbije.

Lokalni organ uprave nadležan za finansije obaveštava direktne korisnike 
sredstava budžeta lokalne vlasti o osnovnim ekonomskim pretpostavkama i 
smernicama za pripremu budžeta lokalne vlasti, a direktni korisnik sredstava 
lokalne vlasti indirektne korisnike sredstava budžeta lokalne vlasti.


*Službeni glasnik RS, broj 93/2012

Uputstvo za izradu odluke o budžetu lokalne vlasti


*Službeni glasnik RS, broj 93/2012

Član 36a

Ministarstvo dostavlja lokalnoj vlasti uputstvo za izradu odluke o budžetu lokalne 
vlasti.

Uputstvo iz stava 1. ovog člana sadrži:

1) osnovne ekonomske pretpostavke i smernice za pripremu odluke o budžetu lokalne 
vlasti;

2) metodologiju izrade odluke o budžetu lokalne vlasti;

3) metodologiju izrade predloga finansijskog plana 
korisnika sredstava budžeta lokalne vlasti.

4) brisana je (vidi član 7. Zakona - 113/2017-3)

Ukoliko odluka o budžetu lokalne vlasti bude suprotna smernicama iz uputstva iz 
stava 1. ovog člana u delu kojim se lokalnoj vlasti daju smernice za planiranje ukupnog obima prihoda, mase sredstava za plate, broja zaposlenih i subvencija u odluci o budžetu, 
ministar može privremeno obustaviti prenos transfernih sredstava iz budžeta 
Republike Srbije, odnosno pripadajućeg dela 
poreza na zarade i poreza na dobit pravnih lica, do momenta dok se odluka o budžetu ne uskladi sa uputstvom.


*Službeni glasnik RS, broj 93/2012


**Službeni glasnik RS, broj 99/2016

***Službeni glasnik RS, broj 113/2017

Predlog finansijskog plana direktnih korisnika sredstava budžeta Republike Srbije

Član 37.

Na osnovu uputstva za pripremu nacrta budžeta Republike i srednjoročnih planova, 
direktni korisnici budžetskih sredstava izrađuju predlog srednjoročnog i 
finansijskog plana.

Predlog finansijskog plana iz stava 1. ovog člana obuhvata:

1) rashode i izdatke za trogodišnji period, iskazane po budžetskoj klasifikaciji;

2) detaljno pisano obrazloženje rashoda i izdataka, kao i izvora finansiranja;

3) rodnu analizu rashoda i izdataka;

4) programske informacije;

5) pregled primanja za trogodišnji period na osnovu zaključenih sporazuma o 
zajmovima, kao i onih čije je zaključivanje izvesno u narednoj fiskalnoj godini, a 
koji predstavljaju direktnu obavezu budžeta Republike Srbije.

Predlog finansijskog plana budžetskog korisnika podnosi se u iznosu jednakom 
iznosu obima sredstava prve godine srednjoročnog okvira rashoda, definisanog u 

Fiskalnoj 
strategiji.

Delovi predloga finansijskog plana iz stava 2. ovog člana sastoje se iz pisanog 
objašnjenja, koje obuhvata i obrazloženje, srednjoročnu kvantifikaciju i procenu 
efekata novih politika i investicionih prioriteta, na osnovu Uputstva za 
pripremu budžeta Republike i srednjoročnih planova korisnika sredstava Republike 
Srbije i finansijskog zahteva.

Кao prilog predloga finansijskog plana direktni 
korisnici budžetskih sredstava dostavljaju izveštaj o učinku programa za prvih 
šest meseci tekuće godine.


*Službeni glasnik RS, broj 93/2012

**Službeni glasnik RS, broj 103/2015

***Službeni glasnik RS, broj 99/2016

Priprema i dostavljanje finansijskih planova organizacija za obavezno socijalno 
osiguranje i predloga finansijskih planova indirektnih korisnika sredstava budžeta 
Republike Srbije

Član 38.

Organizacije za obavezno socijalno osiguranje obavezne su da pripreme finansijske 
planove na osnovu smernica utvrđenih 
Fiskalnom 
strategijom.

Nadležna ministarstva su obavezna da, u skladu sa smernicama i u rokovima koje 
propisuje ministar, traže od organizacija za obavezno socijalno osiguranje da 
dostave podatke potrebne za ocenu dostavljenih predloga finansijskih planova 
organizacija za obavezno socijalno osiguranje.

Ministar može da traži od organizacija za obavezno socijalno osiguranje 
neposredno podatke u vezi sa njihovim finansiranjem, koji su neophodni za pripremu 
nacrta budžeta Republike Srbije i za ocenu dostavljenih predloga finansijskih 
planova organizacija za obavezno socijalno osiguranje.

Nadležno ministarstvo obavezno je da finansijski plan organizacije za obavezno 
socijalno osiguranje dostavi ministru, koji ga, zajedno sa nacrtom budžeta 
Republike Srbije i nacrtom odluka o davanju saglasnosti na finansijske planove 
organizacija za obavezno socijalno osiguranje, odnosno sa predlogom akta za Vladu 
o neprihvatanju finansijskog plana organizacije za obavezno socijalno osiguranje, 
dostavlja Vladi.

Finansijski plan iz stava 4. ovog člana Vlada dostavlja Narodnoj skupštini, sa 
predlogom zakona o budžetu Republike Srbije i predlogom odluka o davanju 
saglasnosti na finansijske planove organizacija za obavezno socijalno osiguranje.

Finansijski plan organizacije za obavezno socijalno osiguranje donosi se u skladu 
sa članom 6. stav 3. ovog zakona.

Predlozi finansijskih planova indirektnih korisnika sredstava budžeta Republike 
Srbije pripremaju se na osnovu smernica utvrđenih 
Fiskalnom 
strategijom.


*Službeni glasnik RS, broj 93/2012

Razmatranje budžetskih zahteva

Član 39.

Ministarstvo razmatra zahteve korisnika budžetskih sredstava i organizacija za 
obavezno socijalno osiguranje sadržane u predlozima njihovih finansijskih planova 
imajući u vidu:

1) ciljeve u pogledu prihoda i primanja i rashoda i izdataka;

2) podatke i objašnjenja u skladu sa članom 37. ovog zakona;

3) usaglašenost sa smernicama utvrđenih 
Fiskalnom 
strategijom 
i prioritetima koje utvrđuje Vlada.

Pre izrade nacrta budžeta, ministar izveštava direktne korisnike budžetskih 
sredstava o predloženim iznosima prihoda i primanja i rashoda i izdataka, a 
organizacije za obavezno socijalno osiguranje obaveštava o predlogu finansijskog 
plana koji nije usaglašen sa smernicama utvrđenim 
Fiskalnom 
strategijom.

Direktni korisnici budžetskih sredstava dostavljaju mišljenje ministru na visinu 
sredstava i na obaveštenje iz stava 2. ovog člana, a organizacije za obavezno 
socijalno osiguranje dostavljaju mišljenje nadležnom direktnom korisniku budžetskih 
sredstava.

U slučaju nepostizanja usaglašenosti u smislu st. 2. i 3. ovog člana, Vlada 
nalaže otklanjanje nepravilnosti u finansijskom planu organizacije za obavezno 
socijalno osiguranje.

Nadležni organ organizacije za obavezno socijalno osiguranje iz člana 6. stav 3. 
ovog zakona, u obavezi je da izvrši izmene u finansijskom planu u skladu sa 
stavom Vlade.


*Službeni glasnik RS, broj 93/2012

Uputstvo za pripremu budžeta lokalne vlasti

Član 40.

Po dobijanju 
Fiskalne 
strategije, 
lokalni organ uprave nadležan za finansije dostavlja direktnim korisnicima 
sredstava budžeta lokalne vlasti uputstvo za pripremu budžeta lokalne vlasti.

Uputstvo iz stava 1. ovog člana sadrži:

1) osnovne ekonomske pretpostavke i smernice za pripremu nacrta budžeta lokalne 
vlasti;

2) opis planirane politike lokalne vlasti;

3) procene prihoda i primanja i rashoda i izdataka budžeta lokalne vlasti za 
budžetsku i naredne dve fiskalne godine;

4) obim sredstava koji može da sadrži predlog finansijskog plana direktnog 
korisnika sredstava budžeta lokalne vlasti za budžetsku godinu, sa projekcijama za 
naredne dve fiskalne godine;

5) smernice za pripremu srednjoročnih planova direktnih korisnika sredstava 
budžeta lokalnih vlasti;

6) postupak i dinamiku pripreme budžeta lokalne vlasti i predloga finansijskih 
planova direktnih korisnika sredstava budžeta lokalne vlasti;

7) način na koji će se u obrazloženju iskazati rodna 
analiza budžeta lokalne vlasti;

8) način na koji će se iskazati programske 
informacije.


*Službeni glasnik RS, broj 93/2012

**Službeni glasnik RS, broj 103/2015

***Službeni glasnik RS, broj 99/2016

Priprema i dostavljanje predloga finansijskih planova korisnika sredstava budžeta 
lokalne vlasti

Član 41.

Na osnovu uputstva za pripremu nacrta budžeta lokalne vlasti, direktni korisnici 
sredstava budžeta lokalne vlasti izrađuju predlog finansijskog plana i dostavljaju 
ga lokalnom organu uprave nadležnom za finansije.

U pogledu sadržine i priloga predloga finansijskog plana direktnih korisnika sredstava 
budžeta lokalne vlasti shodno se primenjuju odredbe člana 37. ovog zakona.

Indirektni korisnici sredstava budžeta lokalne vlasti obavezni su da pripreme 
predlog finansijskog plana na osnovu smernica koje se odnose na budžet lokalne 
vlasti.

Direktni korisnici sredstava budžeta lokalne vlasti obavezni su da, u skladu sa 
smernicama i u rokovima koje propisuje nadležni izvršni organ lokalne vlasti, 
traže od indirektnih korisnika budžetskih sredstava za koje su odgovorni, da 
dostave podatke neophodne za izradu predloga finansijskog plana direktnog 
korisnika budžetskih sredstava.

Lokalni organ uprave nadležan za finansije može da traži neposredno od 
indirektnih korisnika budžetskih sredstava podatke o finansiranju korisnika, koji 
su neophodni za pripremu predloga budžeta lokalne vlasti.

*Službeni glasnik RS, broj 99/2016

Utvrđivanje predloga budžeta i predloga odluka o davanju saglasnosti na finansijske 
planove organizacija za obavezno socijalno osiguranje i dostavljanje Narodnoj 
skupštini, odnosno skupštini lokalne vlasti

Član 42.

Ministar dostavlja Vladi nacrt zakona o budžetu Republike Srbije i nacrte odluka o 
davanju saglasnosti na finansijske planove organizacija za obavezno socijalno 
osiguranje sa finansijskim planovima organizacija za obavezno socijalno osiguranje.

Vlada može da traži od ministra da dostavi dodatne informacije ili objašnjenja 
koja se tiču nacrta zakona o budžetu Republike Srbije, nacrta odluka o davanju 
saglasnosti na finansijske planove organizacija za obavezno socijalno osiguranje 
i finansijskih planova organizacija za obavezno socijalno osiguranje.

Vlada odlučuje o izmenama nacrta zakona o budžetu Republike Srbije, usvaja 
predlog zakona o budžetu Republike Srbije, vrši ocenu finansijskih planova 
organizacija za obavezno socijalno osiguranje, utvrđuje predloge odluka o davanju 
saglasnosti na finansijske planove organizacija za obavezno socijalno osiguranje 
i dostavlja ih Narodnoj skupštini, zajedno sa 
Fiskalnom 
strategijom.

Lokalni organ uprave nadležan za finansije dostavlja nacrt odluke o budžetu 
lokalne vlasti nadležnom izvršnom organu lokalne vlasti i istovremeno upoznaje 
građane sa nacrtom odluke o budžetu.

Nadležni izvršni organ lokalne vlasti može da traži od lokalnog organa uprave 
nadležnog za finansije dodatne informacije ili objašnjenja koja se odnose na nacrt 
odluke o budžetu lokalne vlasti.

Nadležni izvršni organ lokalne vlasti utvrđuje predlog odluke o budžetu lokalne 
vlasti i obavezno ga dostavlja skupštini lokalne vlasti, u roku utvrđenom 
budžetskim kalendarom.

Ukoliko nadležni izvršni organ lokalne vlasti ne dostavi predlog odluke o budžetu 
skupštini lokalne vlasti u roku utvrđenom budžetskim kalendarom, skupština 
lokalne vlasti može doneti budžet.


*Službeni glasnik RS, broj 93/2012

Donošenje budžeta i davanje saglasnosti na finansijske planove organizacija za 
obavezno socijalno osiguranje

Član 43.

Narodna skupština, odnosno skupština lokalne vlasti, donosi zakon o budžetu 
Republike Srbije, odnosno odluku o budžetu lokalne vlasti.

Narodna skupština donosi odluke o davanju saglasnosti na finansijske planove 
organizacija za obavezno socijalno osiguranje.

Ograničenja kod donošenja budžeta

Član 44.

Izmena predloga budžeta koju vrši Narodna skupština, odnosno skupština lokalne 
vlasti, mora biti u okviru maksimuma 
ukupnog fiskalnog 
deficita utvrđenog u predlogu budžeta Vlade, odnosno nadležnog izvršnog organa 
lokalne vlasti.

Suficit utvrđen u predlogu budžeta Vlade, odnosno nadležnog izvršnog organa 
lokalne vlasti, ne može se koristiti za povećanje rashoda 
i izdataka 
predloženih budžetom.

Predlog za smanjenje prihoda, mora da sadrži mere za uvećanje drugih prihoda ili 
umanjenje rashoda 
i izdataka 
za isti iznos.

Predlog za uvećanje rashoda 
i izdataka, 
mora da sadrži mere za uvećanje prihoda ili umanjenje drugih rashoda 
i izdataka 
za isti iznos.

*Službeni glasnik RS, broj 101/2010

Objavljivanje budžeta, 
Fiskalne 
strategije 
i finansijskih planova organizacija za obavezno socijalno osiguranje


*Službeni glasnik RS, broj 93/2012

Član 45.

Zakon o budžetu Republike Srbije, revidirana 
Fiskalna 
strategija, 
odluke o davanju saglasnosti na finansijske planove organizacija za obavezno 
socijalno osiguranje i finansijski planovi organizacija za obavezno socijalno 
osiguranje objavljuju se u „Službenom glasniku Republike Srbije”.

Odluke o budžetima lokalne vlasti objavljuju se u službenim glasilima lokalne 
vlasti.
Zakon o budžetu Republike Srbije sa obrazloženjem 
objavljuje se na internet stranici Ministarstva.
Odluka o budžetu lokalne vlasti sa obrazloženjem 
objavljuje se na internet stranici nadležnog organa lokalne vlasti.
Odredbe st. 4. i 5. ovog člana odnose se i na rebalans 
budžeta, zakon o završnom računu budžeta Republike Srbije, odnosno odluku o 
završnom računu budžeta lokalne vlasti.


*Službeni glasnik RS, broj 93/2012


**Službeni glasnik RS; broj 99/2016

Fiskalna godina i privremeno finansiranje

Član 46.

Budžet se donosi za period od jedne fiskalne godine i važi za godinu za koju je 
donet.

Fiskalnom godinom smatra se period od dvanaest meseci, od 1. januara do 31. 
decembra kalendarske godine.

Budžet se može doneti i za period od tri fiskalne godine.

U slučaju da Narodna skupština, odnosno skupština lokalne vlasti, ne donese 
budžet u roku utvrđenom budžetskim kalendarom, vrši se privremeno finansiranje u 
vremenu od najduže prva tri meseca fiskalne godine.

Privremeno finansiranje, u smislu stava 4. ovog člana, vrši se najviše do jedne 
četvrtine iznosa planiranih rashoda 
i izdataka 
u aktu o budžetu prethodne fiskalne godine, s tim što raspoređeni rashodi i 
izdaci u prethodnoj godini po vrstama i namenama ne predstavljaju ograničenje, 
izuzev za isplatu prava iz penzijskog i invalidskog osiguranja, koje se vrši do 
nivoa izvršenih rashoda u zadnjem kvartalu prethodne godine.

Vlada donosi odluku o privremenom finansiranju i daje saglasnost na odluku o 
privremenom finansijskom planu organizacije za obavezno socijalno osiguranje.

Nadležni izvršni organ lokalne vlasti donosi odluku o privremenom finansiranju.

Odluku o privremenom finansijskom planu organizacije za obavezno socijalno 
osiguranje donosi nadležni organ organizacije, u skladu sa zakonom i drugim 
propisom.

Po isteku privremenog finansiranja plaćene i preuzete obaveze u tom periodu, u 
skladu sa aktom o privremenom finansiranju, uključuju se u budžet, odnosno 
finansijski plan organizacije za obavezno socijalno osiguranje za tekuću godinu.

Izuzetno, period privremenog finansiranja se može produžiti za još tri meseca, 
tako da ukupno traje šest meseci, ako se budžet ne donese ni do 15. marta tekuće 
budžetske godine. U periodu privremenog finansiranja januar – jun u pogledu obima 
i rasporeda rashoda i izdataka primenjuje se ograničenje iz stava 5. ovog 
člana srazmerno periodu privremenog finansiranja.

Odredbe st. 1–5. i stava 10. ovog člana shodno se primenjuju na finansijske 
planove organizacija za obavezno socijalno osiguranje.

*Službeni glasnik RS, broj 101/2010

Izmene i dopune budžeta i finansijskih planova organizacija za obavezno socijalno 
osiguranje

Član 47.

Ako se u toku godine donese zakon, propis ili drugi akt koji za rezultat ima 
smanjenje planiranih prihoda ili povećanje planiranih rashoda i izdataka, 
istovremeno se donosi odluka kojom se utvrđuju dodatni prihodi ili umanjenje 
rashoda i izdataka, u cilju uravnoteženja budžeta.

Ako u toku fiskalne godine dođe do povećanja rashoda 
i izdataka 
ili smanjenja prihoda, budžet se uravnotežuje smanjenjem planiranih rashoda 
i izdataka 
ili uvođenjem novih prihoda.  

Uravnoteženje budžeta iz stava 2. ovog člana, a koje 
nije posledica donošenja novog zakona, 
se vrši putem rebalansa budžeta, koji se donosi po postupku za donošenje budžeta.

Ne može se doneti zakon ili drugi propis koji predviđa trošenje javnih sredstava 
van budžeta.

Odredbe st. 1–4. ovog člana shodno se primenjuju na finansijske planove 
organizacija za obavezno socijalno osiguranje.

*Službeni glasnik RS, broj 101/2010


**Službeni glasnik RS, broj 101/2011

Finansijski efekti zakona i drugih propisa

Član 48.

Obrazloženje zakona, drugog propisa ili drugog akta dostavljenog Narodnoj 
skupštini, Vladi ili nadležnom izvršnom organu lokalne vlasti radi utvrđivanja 
predloga, odnosno usvajanja, mora sadržati procenu finansijskih efekata koje će 
takav zakon, drugi propis ili drugi akt, imati na budžet.

Procena iz stava 1. ovog člana mora sadržati podatke o tome da li se predloženim 
zakonom, drugim propisom ili drugim aktom, 
povećavaju ili smanjuju budžetski prihodi i primanja ili rashodi i izdaci za 
budžetsku godinu i za naredne dve fiskalne godine.

Procena iz st. 1. i 2. ovog člana obavezno sadrži:

1) predviđene promene u prihodima i rashodima, te primanjima i izdacima za 
budžetsku godinu i naredne dve fiskalne godine;

2) predloge za pokrivanja povećanih rashoda i izdataka budžeta;

3) predloge za pokrivanja smanjenih prihoda i primanja budžeta;

4) saglasnost ministarstva, odnosno lokalnog organa uprave nadležnog za 
finansije.

Ministar nadležan za poslove finansija bliže uređuje način iskazivanja i 
izveštavanja o procenjenim finansijskim efektima zakona, drugog propisa ili drugog 
akta na budžet, odnosno finansijske planove organizacija za obavezno socijalno 
osiguranje.

Ako se tokom godine donesu zakoni i drugi propisi na osnovu kojih nastaju nove 
obaveze za budžet, sredstva će se osigurati u budžetu za sledeću budžetsku godinu u 
skladu s projekcijama i mogućnostima.

Odredbe ovoga člana na odgovarajući se način primenjuju na vanbudžetske korisnike 
i jedinice lokalne vlasti.


*Službeni glasnik RS, broj 101/2011

IV. IZVRŠENJE BUDŽETA

Naplata prihoda i primanja budžeta

Član 49.

Prihodi i primanja budžeta Republike Srbije i budžeta lokalne vlasti prikupljaju se 
i naplaćuju u skladu sa zakonom i drugim propisima, nezavisno od iznosa 
utvrđenih u budžetu za pojedine vrste prihoda i primanja.

Javni prihodi i primanja uplaćuju se preko uplatnih računa javnih prihoda koje 
posebnim aktom propisuje ministar.

Direktni i indirektni korisnici budžetskih sredstava obavezni su da obezbede 
potpuno i pravovremeno, na dan realizacije, uplaćivanje prihoda i primanja budžeta 
iz okvira svoje nadležnosti na propisani račun odgovarajućeg konsolidovanog 
računa trezora, za potrebe raspoređivanja u budžetu, u skladu sa zakonom.

Javni prihodi i primanja moraju biti naplaćeni isključivo na principu gotovinske 
osnove, osim ako je zakonom, odnosno aktom Vlade predviđen drugačiji metod.

Odredbe st. 1−4. ovog člana primenjuju se i u periodu privremenog finansiranja.

*Službeni glasnik RS, broj 
142/2014

**Službeni glasnik RS, broj 72/2019

Dodeljivanje aproprijacija i finansijsko planiranje

Član 50.

U roku od 30 dana od dana stupanja na snagu zakona, odnosno odluke o budžetu, 
direktni korisnici budžetskih sredstava, koji su, u budžetskom smislu, odgovorni 
za indirektne korisnike budžetskih sredstava, vrše raspodelu sredstava 
indirektnim korisnicima u okviru svojih odobrenih aproprijacija i o tome 
obaveštavaju svakog indirektnog korisnika .

Brisan je raniji stav 2. (vidi član 12. Zakona - 
99/2016-160)

Direktnom korisniku budžetskih sredstava, koji ne postupi u skladu sa odredbama 
stava 1. ovog člana, neće se dozvoliti korišćenje aproprijacija.

Direktni i indirektni korisnici budžetskih sredstava koji donose finansijske 
planove na osnovu zakona, dužni su da svoje finansijske planove usklade sa 
odobrenim aproprijacijama u budžetu.

Direktni i indirektni korisnici budžetskih sredstava koji po zakonu nemaju 
utvrđenu obavezu donošenja finansijskih planova, donose plan za korišćenje onih 
aproprijacija za koje obim i namena nije unapred zakonom određena i to po bližim 
namenama i aktivnostima, kako bi se omogućilo praćenje ostvarivanja budžetskih 
principa iz člana 4. stav 3. ovog zakona.

Rok za donošenje akata iz st. 3. i 4. ovog člana je 45 dana od dana stupanja na 
snagu zakona o budžetu Republike Srbije, odnosno odluke o budžetu lokalne vlasti.

*Službeni glasnik RS, broj 99/2016

**Službeni glasnik RS, broj 72/2019

Planiranje likvidnosti budžeta

Član 51.

Ministarstvo – 
Uprava za trezor, 
odnosno lokalni organ uprave nadležan za finansije, planira likvidnost, odnosno 
gotovinski tok budžeta na osnovu prihoda i primanja, te rashoda i izdataka, u 
okviru planova za izvršenje budžeta, koje priprema
korisnik budžetskih 
sredstava, u skladu sa metodologijom i u rokovima koje propisuje ministar, 
odnosno lokalni organ uprave nadležan za finansije.

Plan izvršenja budžeta predstavlja pregled planiranih prihoda i primanja
korisnika budžetskih sredstava prema izvoru finansiranja i pregled planiranih 
rashoda i izdataka.  

*Službeni glasnik RS, broj 73/2010

**Službeni glasnik RS, broj 99/2016

Član 52.

Кorisnik budžetskih sredstava, koji određeni rashod i izdatak izvršava iz 
sredstava budžeta i iz drugih prihoda, obavezan je da izmirenje tog rashoda i 
izdatka prvo vrši iz prihoda iz tih drugih izvora.

*Službeni glasnik RS, broj 101/2010

Određivanje obima rashoda korisnika budžetskih sredstava u 
određenom periodu

*Službeni glasnik RS, broj 95/2018

Član 53.

Кorisnici budžetskih sredstava mogu da vrše plaćanja 
do visine rashoda i izdataka koji su utvrđeni kvotama za određeni period.

Prilikom određivanja kvota za korisnike budžetskih sredstava, ministar, 
odnosno lokalni organ uprave nadležan za finansije, imaju u vidu sredstva 
planirana u budžetu za korisnika budžetskih sredstava, plan izvršenja 
budžeta za budžetskog korisnika i likvidne mogućnosti budžeta.

Ministarstvo, odnosno lokalni organ uprave nadležan za finansije, obaveštava
korisnike budžetskih sredstava o kvotama, najkasnije u roku od 15 dana 
pre početka perioda na koji se odnosi.

Ministar propisuje postupak i uslove za određivanje kvota iz st. 1. i 2. ovog 
člana, kao i mere u slučajevima nepoštovanja kvota.

*Službeni glasnik RS, broj 99/2016

**Službeni glasnik RS, broj 95/2018

Odgovornost za preuzete obaveze

Član 54.

Obaveze koje preuzimaju direktni, odnosno indirektni korisnici budžetskih 
sredstava i 
korisnici sredstava organizacija za obavezno socijalno osiguranje
moraju odgovarati 
aproprijaciji koja im je odobrena za tu namenu u toj budžetskoj godini.

Izuzetno od stava 1. ovog člana, korisnici iz stava 
1. ovog člana mogu preuzeti obaveze po ugovoru koji se odnosi na kapitalne 
izdatke i zahteva plaćanje u više godina, na osnovu predloga ministarstva 
nadležnog za poslove finansija, odnosno organa nadležnog za poslove finansija, 
uz saglasnost Vlade, nadležnog izvršnog organa lokalne vlasti, odnosno upravnog 
odbora organizacije za obavezno socijalno osiguranje za obaveze koje se 
finansiraju iz sredstava obaveznog 
socijalnog osiguranja.

U slučaju iz stava 2. ovog člana 
korisnici mogu preuzeti obaveze po ugovoru samo za kapitalne projekte u skladu 
sa predviđenim sredstvima iz pregleda planiranih kapitalnih izdataka budžetskih 
korisnika za tekuću i naredne dve budžetske godine u opštem delu budžeta za tekuću 
godinu, odnosno finansijskom planu organizacije za obavezno socijalno osiguranje, 
uključujući i potrebna sredstva do završetka kapitalnih projekata, odnosno nakon 
tri fiskalne godine.

Кorisnici su obavezni da, pre pokretanja postupka javne nabavke za preuzimanje 
obaveza po ugovoru za kapitalne projekte iz stava 3. ovog člana, pribave 
saglasnost nadležnog organa iz stava 2. ovog člana.

Ograničenje iz stava 1. ovog člana ne primenjuje se na obaveze povezane sa 
zaduživanjem države i sa upravljanjem javnim dugom, kao i na obaveze po osnovu 
međunarodnih sporazuma.

Izuzetno od stava 1. ovog člana, korisnici iz tog stava mogu preuzeti obaveze po 
ugovorima koji, zbog prirode rashoda, zahtevaju plaćanje u više godina, pod 
uslovom da pre pokretanja postupka javne nabavke imaju obezbeđen deo sredstava za 
obaveze koje dospevaju u toj budžetskoj godini, kao i da pribave pisanu 
saglasnost Ministarstva, lokalnog organa uprave nadležnog za finansije, odnosno 
upravnog odbora organizacije za obavezno socijalno osiguranje za obaveze koje će 
dospevati i biti uključene u finansijski plan za naredne dve godine.

Vlada će, na predlog Ministarstva, bliže urediti kriterijume za utvrđivanje 
prirode rashoda i uslove i način pribavljanja saglasnosti iz stava 6. ovog člana.

Ograničenje iz stava 1. ovog člana ne primenjuje se na preuzimanje obaveza radi 
podsticanja investicija u privredi u skladu sa zakonom koji uređuje ulaganja i 
zakonom koji uređuje opšte uslove i postupak kontrole državne pomoći, u okviru 
obima sredstava iskazanog za tekuću i naredne dve budžetske godine u opštem delu 
budžeta za tekuću godinu, uključujući i potrebna sredstva nakon tri fiskalne 
godine.

Na zaključivanje ugovora iz stava 8. ovog člana saglasnost daje Vlada, na predlog 
ministarstva nadležnog za poslove privrede.

Ograničenje iz stava 1. ovog člana ne primenjuje se na preuzimanje obaveza za 
podsticaje u poljoprivredi i ruralnom razvoju iz IPARD 2 programa u skladu sa 
Zakonom o potvrđivanju Okvirnog sporazuma između Republike Srbije i Evropske 
komisije o pravilima za sprovođenje finansijske pomoći Evropske unije Republici 
Srbiji u okviru instrumenta za pretpristupnu pomoć (IPA II) („Službeni glasnik 
RS − Međunarodni ugovori”, broj 19/14), sektorskim sporazumom između Vlade 
Republike Srbije i Evropske komisije o mehanizmima primene finansijske pomoći 
Unije Republici Srbiji u okviru instrumenta za pretpristupnu pomoć u oblasti 
podrške poljoprivredi i ruralnom razvoju (IPARD), kao i zakonom koji uređuje 
poljoprivredu i ruralni razvoj, u okviru obima sredstava iskazanih za tekuću i 
naredne dve budžetske godine u opštem delu budžeta za tekuću godinu, uključujući i 
potrebna sredstva nakon tri fiskalne godine.

Obaveze preuzete u skladu sa odobrenim aproprijacijama, a neizvršene u toku 
godine, prenose se i imaju status preuzetih obaveza i u narednoj budžetskoj 
godini izvršavaju se na teret odobrenih aproprijacija za tu budžetsku godinu.

Preuzete obaveze i sve finansijske obaveze iz st. 
1−11. ovog člana moraju biti izvršene isključivo na principu gotovinske osnove sa 
konsolidovanog računa trezora, osim ako je zakonom, odnosno aktom Vlade 
predviđen drugačiji metod.


*Službeni glasnik RS, broj 93/2012


**Službeni glasnik RS, broj 62/2013


***Službeni glasnik RS, broj 142/2014

****Službeni glasnik RS, broj 103/2015

*****Službeni glasnik RS, broj 72/2019
Ocena kapitalnih projekata


*Službeni glasnik RS, broj 62/2013

Član 54a

U postupku predlaganja srednjoročnih prioriteta javnih investicija, odnosno u 
postupku pripreme budžeta lokalne vlasti, budžetski korisnici su obavezni da, u 
rokovima predviđenim budžetskim kalendarom, Ministarstvu, odnosno lokalnom organu 
uprave nadležnom za finansije, dostave predloge kapitalnih projekata nakon 
sprovedene ocene kapitalnih projekata.

Odredba stava 1. ovog člana shodno se primenjuje na organizacije za obavezno 
socijalno osiguranje.

Vlada će, na predlog Ministarstva, bliže urediti 
sadržinu, način pripreme i ocene, kao i 
praćenje sprovođenja i izveštavanje o realizaciji 
kapitalnih projekata.


*Službeni glasnik RS, broj 62/2013

**Službeni glasnik RS, broj 103/2015


Brisan
je
naziv
člana
55.
(vidi
član
13.
Zakona
-
101/2011-260)


Član 55.


Brisan je (vidi član 13. Zakona - 101/2011-260)

Upravljanje preuzetim obavezama



Član 56.

Prilikom preuzimanja obaveza, direktni i indirektni korisnici budžetskih sredstava 
dužni su da se pridržavaju smernica o rokovima i uslovima plaćanja, koje određuje 
ministar, odnosno lokalni organ uprave nadležan za finansije.

Кorisnici budžetskih sredstava preuzimaju obaveze na osnovu pisanog ugovora ili 
drugog pravnog akta, ukoliko zakonom nije drukčije propisano.

Кorisnici budžetskih sredstava su dužni da obaveste Upravu za trezor, odnosno 
trezor lokalne vlasti:

1) o nameri preuzimanja obaveze;

2) nakon potpisivanja ugovora ili drugog pravnog akta kojim se preuzima obaveza, 
o preuzimanju obaveze i predviđenim uslovima i rokovima plaćanja;

3) o svakoj promeni koja se tiče iznosa, rokova i uslova plaćanja iz tačke 2) 
ovog stava;

4) podnesu zahtev za plaćanje u roku propisanom aktom ministra iz člana 58. ovog 
zakona.

Preuzete obaveze čiji je iznos veći od iznosa sredstava predviđenog budžetom,

odnosno finansijskim planom
ili 
koje su nastale u suprotnosti sa ovim zakonom ili drugim propisom, ne mogu se 
izvršavati na teret konsolidovanog računa trezora Republike Srbije, odnosno 
lokalne vlasti.

Brisani su raniji st. 5-11. (vidi član 15. Zakona - 
99/2016-160)


*Službeni glasnik RS, broj 93/2012


**Službeni glasnik RS, broj 142/2014
Prinudna naplata
*Službeni glasnik RS, broj 99/2016
Član 56a
Izvršavanje naloga dostavljenih od strane Narodne banke 
Srbije – prinudnu naplatu, u okviru sistema konsolidovanog računa trezora, kada 
je dužnik korisnik javnih sredstava, sprovodi Uprava za trezor.
Prinudna naplata koja se odnosi na korisnika budžetskih 
sredstava, a u osnov za prinudnu naplatu je naveden račun izvršenja budžeta, može 
se sprovesti do iznosa 50% ukupnog obima sredstava opredeljenog tom budžetskom 
korisniku, odnosno toj vrsti indirektnih korisnika budžetskih sredstava, na teret 
njegovih aproprijacija, a preko aproprijacije koja je namenjena za ovu vrstu 
rashoda, čije će se izvršenje obavljati sukcesivno, prema dinamici izvršenja budžeta 
(kvote).
Кod direktnog korisnika budžetskih sredstava, kod koga 
je iskorišćena ukupna godišnja aproprijacija za izvršenje prinudne naplate, Uprava 
za trezor vrši preusmeravanje sredstava umanjenjem druge odgovarajuće aproprijacije 
za iznos koji treba izvršiti prinudnim putem.
Na način iz stava 3. ovog člana Uprava za trezor 
postupa i u slučaju kada je ukupna godišnja aproprijacija za izvršenje prinudne 
naplate opredeljena ministarstvu nadležnom za poslove odbrane iskorišćena, a to 
ministarstvo dostavi Upravi za trezor predlog iznosa štete koji je potrebno 
platiti po osnovu zaključenog vansudskog poravnanja ili izvršnog rešenja.
Кod indirektnog korisnika budžetskih sredstava koji 
plaćanje vrši preko sistema izvršenja budžeta Republike Srbije, kod koga je 
iskorišćena ukupna godišnja aproprijacija za izvršenje prinudne naplate, direktni 
korisnik koji je, u budžetskom smislu, odgovoran za tog indirektnog korisnika 
budžetskih sredstava umanjuje aproprijaciju namenjenu za ovu vrstu rashoda u okviru 
glave u budžetu Republike Srbije koja se odnosi na tu vrstu indirektnih korisnika 
budžetskih sredstava, a povećava aproprijaciju namenjenu za ovu vrstu rashoda 
konkretnog indirektnog korisnika budžetskih sredstava na čiji teret se izvršava 
prinudna naplata.
Ako nema dovoljno sredstava na navedenim 
aproprijacijama iz stava 5. ovog člana u okviru glave u budžetu Republike Srbije 
koja se odnosi na tu vrstu indirektnih korisnika budžetskih sredstava, direktni 
korisnik budžetskih sredstava istog dana, a najkasnije narednog radnog dana od 
dana prijema obaveštenja Uprave za trezor, umanjuje drugu aproprijaciju, koja nije 
izuzeta od prinudne naplate, za iznos za koji treba izvršiti prinudnu naplatu, u 
okviru glave u budžetu Republike Srbije koja se odnosi na tu vrstu indirektnih 
korisnika budžetskih sredstava, a povećava aproprijaciju namenjenu za istu vrstu 
rashoda indirektnog korisnika budžetskih sredstava na čiji teret se izvršava 
prinudna naplata.
Kod korisnika javnih sredstava koji plaćanje ne vrše 
preko sistema izvršenja budžeta, prinudna naplata se izvršava na teret podračuna 
ako nisu izuzeti od blokade.
Ukoliko je kao dužnik naveden račun izvršenja budžeta 
lokalne vlasti, rok za početak izvršenja takvih rešenja je pet 
radnih dana od dana unosa 
rešenja.
Prinudnom naplatom ne mogu se teretiti aproprijacije 
namenjene za finansiranje plata i penzija, za otplatu duga i datih garancija i 
izvršavanje rashoda i izdataka iz sredstava donacija, za finansiranje učešća 
Republike Srbije, odnosno lokalne vlasti u sprovođenju finansijske pomoći 
Evropske unije, aproprijacije koje se finansiraju iz finansijske pomoći Evropske 
unije kada su ista data na upravljanje Republici Srbiji, odnosno lokalnoj vlasti, 
sredstva samodoprinosa, prihodi od privatizacije, kao i sredstva čije je 
izvršenje izuzeto zakonom, odnosno aktom Vlade.
Odredbe ovog člana shodno se primenjuju na korisnike 
sredstava organizacija za obavezno socijalno osiguranje.


*Službeni glasnik RS, broj 99/2016

**Službeni glasnik RS, broj 113/2017

**Službeni glasnik RS, broj 95/2018

Zaključivanje ugovora

Član 57.

Ugovori o nabavci dobara, finansijske imovine, pružanju usluga ili izvođenju 
građevinskih radova, koje zaključuju direktni i indirektni korisnici budžetskih 
sredstava i korisnici sredstava organizacija za obavezno socijalno osiguranje, 
moraju biti zaključeni u skladu sa propisima koji regulišu javne nabavke.

Plaćanje iz budžeta

Član 58.

Rashod i izdatak iz budžeta zasniva se na 
računovodstvenoj 
dokumentaciji.

Pravni osnov 
u skladu sa zakonom 
i iznos preuzetih obaveza, koji proističu iz izvorne 
računovodstvene 
dokumentacije, moraju biti sačinjeni i potvrđeni u pisanoj formi pre plaćanja 
obaveze.

Ministar bliže uređuje način nastanka obaveze, izveštavanje o preuzetim obavezama 
i način plaćanja, koje se vrši iz republičkog, odnosno budžeta lokalne vlasti.

Plaćanje iz budžeta neće biti izvršeno ukoliko nisu poštovane procedure utvrđene 
članom 56. stav 3. ovog zakona.

Odredbe st. 1–3. ovog člana shodno se primenjuju na obaveze korisnika sredstava 
organizacija za obavezno socijalno osiguranje.

Plaćanja sa konsolidovanog računa trezora za realizaciju obaveza drugih korisnika 
javnih sredstava koji su uključeni u sistem konsolidovanog računa trezora neće se 
vršiti ukoliko ovi korisnici nisu dobili saglasnost na finansijski plan na način 
propisan zakonom, odnosno aktom skupštine lokalne vlasti i ukoliko taj plan nisu 
dostavili Upravi za trezor.

*Službeni glasnik RS, broj 73/2010

**Službeni glasnik RS, broj 101/2010

***Službeni 
glasnik RS, broj 101/2011

****Službeni 
glasnik RS, broj 93/2012

*****Službeni 
glasnik RS, broj 142/2014

Povraćaj sredstava u budžet

Član 59.

U slučaju da za izvršenje određenog plaćanja nije postojao pravni osnov
u skladu sa zakonom, 
direktni, odnosno indirektni korisnik budžetskih sredstava obavezan je da odmah 
zatraži povraćaj sredstava u budžet.

Ako se sredstva vrate u istoj fiskalnoj godini u kojoj je plaćanje izvršeno, za 
iznos vraćenih sredstava umanjuje se realizacija odgovarajuće aproprijacije 
ekonomske klasifikacije korisnika budžetskih sredstava kome je povraćaj izvršen, 
a ako se sredstva vrate u narednoj fiskalnoj godini uvećava se opšti prihod 
budžeta.

Odredbe st. 1. i 2. ovog člana shodno se primenjuju na povraćaj sredstava 

korisnika sredstava organizacija za obavezno socijalno osiguranje.

Do isteka 
fiskalne godine, direktni i indirektni korisnici budžetskih sredstava vratiće u 
budžet sredstva koja su im preneta u skladu sa aktom o budžetu, a nisu utrošena.

Ministar, odnosno lokalni organ uprave nadležan za finansije propisuje način 
utvrđivanja iznosa i postupak vraćanja neutrošenih sredstava iz stava 4. ovog 
člana.
*Službeni 
glasnik RS, broj 101/2011

**Službeni 
glasnik RS, broj 93/2012


***Službeni glasnik RS, broj 142/2014


****Službeni glasnik RS, broj 95/2018
Povraćaj više ili pogrešno naplaćenih
javnih prihoda
*Službeni glasnik RS, broj 99/2016

Član 60.

Ako je od obveznika naplaćeno više prihoda iz člana 14. stav 1. tač. (1)–(5)
ovog zakona, odnosno ako je osnov za naplatu bio pogrešan, izvršiće se povraćaj 
u skladu sa zakonom kojim se uređuje naplata javnih prihoda.

Povraćaj prihoda iz stava 1. ovog člana vrši se na teret uplatnog računa prihoda.

Ako na uplatnom računu prihoda iz stava 1. ovog člana nema dovoljno sredstava da 
bi se izvršio povraćaj, Uprava za trezor na uplatni račun javnog prihoda, sa 
kojeg treba izvršiti povraćaj, prenosi iznos sredstava koji će se vratiti 
obvezniku, srazmerno propisanom učešću korisnika u rasporedu tog prihoda.

Odredbe st. 1–3. ovog člana shodno se primenjuju na propisani 
evidencioni račun 
organa nadležnog za poslove carina za uplatu akciza i poreza pri uvozu.

Uprava za trezor izvršava povraćaj prihoda najkasnije pet 
radnih 
dana od dana prijema rešenja, odnosno drugog akta za povraćaj.

*Službeni glasnik RS, broj 73/2010

**Službeni 
glasnik RS, broj 93/2012

***Službeni glasnik RS, broj 95/2018


Promene u aproprijacijama u toku godine

Član 61.

U slučaju da se u toku godine obim poslovanja ili ovlašćenja direktnog, odnosno 
njegovog indirektnog korisnika budžetskih sredstava promeni, iznos aproprijacija 
izdvojenih za aktivnosti tog korisnika povećaće se, odnosno smanjiti.

Ako se obim poslovanja ili ovlašćenja direktnog, odnosno njegovog indirektnog 
korisnika budžetskih sredstava iz stava 1. ovog člana poveća, sredstva će se 
obezbediti iz tekuće budžetske rezerve.

U slučaju osnivanja novog direktnog, odnosno indirektnog korisnika budžetskih 
sredstava, sredstva za njegovo poslovanje ili ovlašćenja obezbeđuju se iz tekuće 
budžetske rezerve.

Ako korisnik budžetskih sredstava prestane da postoji, a njegovi zadaci nisu 
preneti na drugog korisnika budžetskih sredstava, neiskorišćena sredstva se 
prenose u tekuću budžetsku rezervu i mogu se koristiti za namene za koje je 
predviđeno korišćenje sredstava stalne budžetske rezerve.

Ako se u toku godine od jednog direktnog, odnosno indirektnog korisnika 
budžetskih sredstava obrazuje više direktnih, odnosno indirektnih korisnika, 
neiskorišćena sredstva raspoređena tom korisniku prenose se u tekuću budžetsku 
rezervu i raspoređuju novoobrazovanim direktnim, odnosno indirektnim korisnicima 
budžetskih sredstava.

Odluku o promeni u aproprijacijama iz st. 1–5. ovog člana i o korišćenju 
sredstava tekuće budžetske rezerve donosi Vlada, odnosno nadležni izvršni organ 
lokalne vlasti.

Direktni korisnik budžetskih sredstava, uz odobrenje ministra, odnosno lokalnog 
organa uprave nadležnog za finansije, može izvršiti preusmeravanje aproprijacije 
odobrene na ime određenog 
rashoda i izdatka koji se finansira 
iz opštih prihoda budžeta 
u iznosu do 10% vrednosti aproprijacije za rashod i izdatak 
čiji se iznos umanjuje, u okviru razdela, kao i 
između glava unutar razdela tog direktnog korisnika budžetskih sredstava.

Brisan je raniji stav 8. (vidi član 12. Zakona - 142/2014-190)

Preusmeravanje aproprijacija iz stava 7. odnose se na aproprijacije iz prihoda 
iz budžeta, dok se iz ostalih izvora mogu menjati bez ograničenja, 
s tim što korisnik budžetskih sredstava, koji ostvari prihode i primanja čiji 
iznosi nisu mogli biti poznati u postupku donošenja budžeta, podnosi zahtev organu 
uprave nadležnom za finansije za otvaranje, odnosno povećanje odgovarajuće 
aproprijacije za izvršavanje rashoda i izdataka iz svih izvora finansiranja, osim 
iz izvora 01 .

U slučaju da se u toku godine izvrši povećanje, odnosno smanjenje aproprijacije 
putem preusmeravanja , ta 
aproprijacija se naknadnom promenom ne može smanjiti, odnosno povećati 
primenom stava 7. ovog člana.

U slučaju rebalansa budžeta, za iznos izvršene 
promene aproprijacije putem preusmeravanja 
do rebalansa umanjuje se ukupan iznos moguće promene vrednosti aproprijacije, 
utvrđen primenom procenta iz stava 7. ovog člana.

Organizacija za obavezno socijalno osiguranje, na osnovu odluke direktora 
organizacije za obavezno socijalno osiguranje, može vršiti preusmeravanje 
aproprijacija odobrenih na ime određenog 
rashoda i izdatka u iznosu do 10% 
vrednosti aproprijacije za rashod i izdatak 
čiji se iznos umanjuje, a izuzetno i preko 10% za troškove zdravstvene zaštite.

Brisan je raniji stav 12. (vidi član 12. Zakona - 95/2018-223)

Ako u toku godine dođe do promene okolnosti koja ne ugrožava utvrđene prioritete 
unutar budžeta, Vlada, odnosno nadležni izvršni organ lokalne vlasti, donosi 
odluku da se iznos aproprijacije koji nije moguće iskoristiti, prenese u tekuću 
budžetsku rezervu i može se koristiti za namene koje nisu predviđene budžetom ili 
za namene za koje nisu predviđena sredstva u dovoljnom obimu.

Ukupan iznos preusmeravanja
iz stava 12. ovog člana zakona, počev od budžeta 
Republike Srbije za 2015. godinu, ne može biti veći od iznosa razlike između 
maksimalno mogućeg iznosa sredstava tekuće budžetske rezerve utvrđenog ovim 
zakonom i budžetom odobrenih sredstava tekuće budžetske rezerve.

U obračun maksimalno mogućeg iznosa sredstava tekuće budžetske rezerve utvrđenog 
ovim zakonom na godišnjem nivou ne uključuje se iznos sredstava nastao kao 
posledica primene stava 1, u delu koji se odnosi na prenos ovlašćenja, i st. 4. i 
5. ovog člana.

*Službeni glasnik RS, broj 73/2010

**Službeni glasnik RS, broj 101/2010


***Službeni glasnik RS, broj 93/2012


****Službeni glasnik RS, broj 
62/2013


*****Službeni glasnik RS, broj 142/2014

*6Službeni glasnik RS, broj 
103/2015

*7Službeni glasnik RS, broj 
113/2017

*8Službeni glasnik RS, broj 95/2018

*9Službeni glasnik RS, broj 72/2019

Privremena obustava izvršenja budžeta

Član 62.

Ako se u toku fiskalne godine rashodi i izdaci povećaju ili prihodi 
smanje Vlada, na predlog ministra, odnosno nadležni izvršni organ lokalne vlasti, 
na predlog lokalnog organa uprave nadležnog za finansije, može obustaviti 
izvršenje pojedinih rashoda 
i izdataka 
(u daljem tekstu: privremena obustava izvršenja), ne duže od 45 dana.

Privremenom obustavom izvršenja može se:

1) zaustaviti preuzimanje obaveza;

2) predložiti produženje ugovornog roka za plaćanje;

3) zaustaviti davanje odobrenja za zaključenje ugovora;

4) zaustaviti korišćenje kvota.

Ministarstvo, odnosno lokalni organ uprave nadležan za finansije, u saradnji sa 
direktnim korisnicima budžetskih sredstava, pripremaju predlog obima i mera 
privremene obustave izvršenja.

Mere privremene obustave izvršenja mogu se primeniti na sve direktne korisnike 
budžetskih sredstava.

O odluci iz stava 1. ovog člana Vlada obaveštava Narodnu skupštinu, a nadležni 
izvršni organ lokalne vlasti obaveštava skupštinu lokalne vlasti, u roku od 
sedam dana.

*Službeni glasnik RS, broj 101/2010

Rebalans budžeta

Član 63.

Rebalansom budžeta koji, na predlog Vlade, odnosno nadležnog izvršnog organa 
lokalne vlasti, usvaja Narodna skupština, odnosno skupština lokalne vlasti, vrši 
se usklađivanje prihoda i primanja i rashoda i izdataka budžeta na nižem, 
višem ili istom nivou.

Ako se u toku sprovođenja mera privremene obustave izvršenja, budžetski deficit ne 
uskladi sa mogućnošću finansiranja, odnosno sa planiranim deficitom, Vlada, 
odnosno nadležni izvršni organ lokalne vlasti, u roku od 15 dana pre isteka 
perioda u kojem se sprovodi privremena obustava izvršenja, utvrđuje predlog 
rebalansa budžeta.

U toku usvajanja rebalansa budžeta Vlada, na predlog ministra, odnosno nadležni 
izvršni organ lokalne vlasti, na predlog lokalnog organa uprave nadležnog za 
finansije, može nastaviti sa privremenom obustavom izvršenja pojedinih rashoda 
i izdataka.

*Službeni glasnik RS, broj 101/2010

Budžetski fond

Član 64.

Budžetski fond je evidencioni račun u okviru glavne knjige trezora, koji se otvara po odluci 
Vlade, odnosno nadležnog izvršnog organa lokalne vlasti, 
kako bi se pojedini budžetski prihodi i rashodi i izdaci vodili odvojeno, 
radi ostvarivanja cilja koji je predviđen posebnim republičkim, odnosno lokalnim 
propisom ili međunarodnim sporazumom.

Propisom, odnosno sporazumom iz stava 1. ovog člana, definišu se:

1) svrha budžetskog fonda;

2) vreme za koje se budžetski fond osniva;

3) nadležno ministarstvo, odnosno lokalni organ uprave odgovoran za upravljanje 
fondom;

4) izvori finansiranja budžetskog fonda.

*Službeni glasnik RS, broj 101/2010


**Službeni glasnik RS, broj 93/2012

Finansiranje budžetskog fonda i obaveze koje proističu iz budžetskog fonda

Član 65.

Budžetski fond se finansira iz:

1) aproprijacija obezbeđenih u okviru budžeta za tekuću godinu;

2) 
donacija 
;

3) drugih 

javnih 
prihoda.


Brisan je raniji stav 2. (vidi 
član 34. Zakona - 93/2012-175)

*Službeni glasnik RS, broj 73/2010


**Službeni glasnik RS, broj 93/2012

***Službeni glasnik RS, broj 103/2015

Upravljanje budžetskim fondom

Član 66.

Budžetskim fondom upravlja nadležno ministarstvo, odnosno nadležni lokalni organ 
uprave.

Po ukidanju budžetskog fonda, prava i obaveze budžetskog fonda preuzima 
ministarstvo, odnosno lokalni organ uprave iz stava 1. ovog člana.

Posebni uslovi za upotrebu sredstava budžetskog fonda

Član 67.
Preuzimanje obaveza i plaćanja na teret budžetskog fonda 
vrše se do nivoa sredstava odobrenih budžetskom fondu.


*Službeni glasnik RS, broj 93/2012


Sredstva 

finansijske 
pomoći 
Evropske unije


*Službeni glasnik RS, broj 93/2012


Član 68.

Podelu odgovornosti i način upravljanja sredstvima za 
finansiranje učešća Republike Srbije u sprovođenju 
finansijske pomoći Evropske unije, kao i 
sredstvima finansijske pomoći 
Evropske unije, kada su ista data na upravljanje Republici Srbiji u skladu sa 
međunarodnim sporazumom između Republike Srbije i Evropske unije, bliže određuje 
Vlada, na predlog ministra.

Vlada određuje lice odgovorno za funkcionisanje 
celokupnog sistema finansijskog upravljanja fondovima Evropske unije, za transfer 
sredstava Evropske unije, kao i sredstava za finansiranje učešća Republike Srbije 
u sprovođenju finansijske pomoći 
Evropske unije.


*Službeni glasnik RS, broj 101/2011

**Službeni 
glasnik RS, broj 93/2012


Član 68a
Кorisnici budžetskih sredstava odgovorni su za pravilno 
planiranje, u skladu s predviđenom dinamikom sprovođenja, iznosa rashoda za 
finansiranje učešća Republike Srbije u sprovođenju finansijske pomoći Evropske 
unije, a kada su sredstva finansijske pomoći Evropske unije data na upravljanje 
Republici Srbiji, u skladu sa međunarodnim sporazumom između Republike Srbije i 
Evropske unije, odgovorni su i za pravilno planiranje iznosa rashoda koji će se 
finansirati iz finansijske pomoći Evropske unije.
Budžetski korisnici koji ne isplaniraju dovoljan iznos 
sredstava za finansiranje učešća Republike Srbije u sprovođenju finansijske pomoći 
Evropske unije moraju da izvrše preusmeravanje sredstava sa drugih svojih 
aproprijacija i/ili programa.
Sredstva učešća Republike Srbije u sprovođenju 
finansijske pomoći Evropske unije ne mogu se koristiti u druge svrhe.


*Službeni glasnik RS, broj 62/2013



Član 68b

Poslove koordinacije aktivnosti u oblasti 
suzbijanja nepravilnosti i prevara u 
postupanju sa finansijskim sredstvima Evropske unije, podrške radu mreže za 
suzbijanje nepravilnosti i prevara, 
koordinacije pravne, operativne i 
tehničke saradnje sa Evropskom kancelarijom za borbu protiv prevara i drugim 
nadležnim telima i službama Evropske komisije, 
kao i administrativne provere prijavljenih nepravilnosti u postupanju sa 
finansijskim sredstvima Evropske unije obavlja Ministarstvo.

Obrada podataka o ličnosti, koji su prikupljeni u toku administrativne provere iz 
stava 1. ovog člana, vršiće se u skladu sa zakonom koji uređuje zaštitu podataka 
o ličnosti.

Sastav, kao i podelu nadležnosti i način rada mreže iz stava 1. ovog člana, 
određuje Vlada, na predlog ministra.

Ministarstvo dostavlja Vladi godišnji izveštaj o aktivnostima iz stava 1. ovog 
člana, koja ga podnosi Narodnoj skupštini do 31. marta tekuće godine za 
prethodnu budžetsku godinu.

*Službeni glasnik RS, broj 142/2014

**Službeni glasnik RS, broj 99/2016

***Službeni glasnik RS, broj 
113/2017

Tekuća budžetska rezerva

Član 69.

U okviru budžeta deo planiranih prihoda ne raspoređuje se unapred, već se 
zadržava na ime tekuće budžetske rezerve.

Sredstva tekuće budžetske rezerve koriste se za neplanirane svrhe za koje nisu 
utvrđene aproprijacije ili za svrhe za koje se u toku godine pokaže da 
aproprijacije nisu bile dovoljne.

Tekuća budžetska rezerva opredeljuje se najviše 
do 4% ukupnih prihoda i primanja od prodaje 
nefinansijske imovine za budžetsku godinu.

Vlada, odnosno nadležni izvršni organ lokalne vlasti, donosi na predlog ministra, 
odnosno lokalnog organa uprave nadležnog za finansije, rešenje o upotrebi tekuće 
budžetske rezerve.

Sredstva tekuće budžetske rezerve raspoređuju se na direktne korisnike budžetskih 
sredstava tokom fiskalne godine.

Izuzetno od odredaba 
st. 1 – 5. 
ovog člana, sredstva tekuće rezerve budžeta Republike Srbije mogu se koristiti i 
za izvršavanje obaveza budžeta lokalne vlasti usled smanjenog obima prihoda budžeta 
lokalne vlasti, i drugih razloga koje nije bilo 
moguće predvideti u postupku pripreme i donošenja budžeta, a koji mogu dovesti do 
ugrožavanja tekuće likvidnosti budžeta lokalne vlasti.

*Službeni glasnik RS, broj 73/2010

**Službeni glasnik RS, broj 99/2016

***Službeni glasnik RS, broj 95/2018

Stalna budžetska rezerva

Član 70.

U budžetu se planiraju sredstva za stalnu budžetsku rezervu, koja se iskazuje na 
aproprijaciji namenjenoj za budžetske rezerve.

Stalna budžetska rezerva koristi se za finansiranje rashoda 
i izdataka 
na ime učešća Republike Srbije, odnosno lokalne vlasti, u otklanjanju posledica 
vanrednih okolnosti, kao što su zemljotres, poplava, suša, požar, klizišta, 
snežni nanosi, grad, životinjske i biljne bolesti, ekološka katastrofa i druge 
elementarne nepogode, odnosno drugih vanrednih događaja, koji mogu da ugroze 
život i zdravlje ljudi ili prouzrokuju štetu većih razmera.

Stalna budžetska rezerva opredeljuje se najviše do 
0,5 % 
ukupnih prihoda 
i primanja od prodaje nefinansijske imovine 
za budžetsku godinu.

Rešenje o upotrebi sredstava stalne budžetske rezerve donosi Vlada, na predlog 
ministra, odnosno nadležni izvršni organ lokalne vlasti, na predlog lokalnog 
organa uprave nadležnog za finansije.

Izveštaj o korišćenju sredstava stalne budžetske rezerve dostavlja se Narodnoj 
skupštini, odnosno skupštini lokalne vlasti, uz završni račun budžeta.

*Službeni glasnik RS, broj 73/2010

**Službeni glasnik RS, broj 101/2010

Brisan je 
naziv člana 70a koji je dodat u broju 93/2012 (vidi član 13. Zakona - 62/2013-3)

Član 70a

Brisan je član 70a koji je 
dodat u broju 93/2012 (vidi član 13. Zakona - 62/2013-3)

Odgovornost funkcionera, odnosno rukovodioca direktnog, odnosno indirektnog 
korisnika budžetskih sredstava

Član 71.

Funkcioner, odnosno rukovodilac direktnog, odnosno indirektnog korisnika 
budžetskih sredstava, odgovoran je za preuzimanje obaveza, njihovu verifikaciju, 
izdavanje naloga za plaćanje koje treba izvršiti iz sredstava organa kojim 
rukovodi i izdavanje naloga za uplatu sredstava koja pripadaju budžetu, 
kao i za davanje podataka o izvršenim plaćanjima i ostvarenim prihodima i 
primanjima.

Funkcioner, odnosno rukovodilac direktnog, odnosno indirektnog korisnika 
budžetskih sredstava odgovoran je za zakonitu, namensku, ekonomičnu i efikasnu 
upotrebu budžetskih aproprijacija.

Funkcioner, odnosno rukovodilac direktnog, odnosno indirektnog korisnika 
budžetskih sredstava, može preneti pojedina ovlašćenja iz stava 1. ovog člana na 
druga lica u direktnom, odnosno indirektnom korisniku budžetskih sredstava.

*Službeni glasnik RS, broj 95/2018

Podela odgovornosti između naredbodavca i računopolagača

Član 72.

Funkcije naredbodavca i računopolagača ne mogu se poklapati.

Naredbodavac je funkcioner, odnosno rukovodilac korisnika budžetskih sredstava, 
odnosno lice koje je odgovorno za upravljanje sredstvima, preuzimanje obaveza, 
izdavanje naloga za plaćanje koji se izvršavaju iz sredstava organa, kao i za 
izdavanje naloga za uplatu sredstava koja pripadaju budžetu.

Računopolagač je lice koje je prema opštem ili pojedinačnom aktu organa 
odgovorno za zakonitost, ispravnost i sastavljanje isprava o poslovnoj promeni i 
drugim poslovnim događajima koji se odnose na korišćenje sredstava organa, 
odnosno budžetskih aproprijacija, kao i za zakonitost i ispravnost sastavljanja 
isprava o poslovnoj promeni i drugim poslovnim događajima u vezi sa korišćenjem 
sredstava i druge imovine.

Ograničenje duga i garancije

Član 73.

U budžetu Republike Srbije utvrđuje se ograničenje ukupnog iznosa duga u toku 
budžetske godine, kao i ograničenje ukupnog iznosa garancija.

U postupku utvrđivanja ograničenja duga, Ministarstvo će razmotriti sve činjenice 
koje se odnose na:

1) zahteve za refinansiranje unutrašnjeg duga;

2) zahteve za finansiranje ukupnog deficita;

3) procene sledećih makroekonomskih indikatora, i to:

(1) učešće ukupnog državnog duga u bruto domaćem proizvodu;

(2) učešće godišnje otplate kamata na ime dugovanja u bruto domaćem proizvodu;

(3) iznos zaduživanja kod banaka, uključujući i Narodnu banku Srbije, po osnovu 
garancija za hartije od vrednosti;

(4) učešće kratkoročnog unutrašnjeg duga u ukupnom državnom dugu;

(5) učešće spoljnog duga u ukupnom državnom dugu;

(6) odnos duga i garancija prema prihodima;

(7) odnos rashoda na ime servisiranja ukupnog duga prema izvozu.

U budžetu Republike Srbije, odnosno budžetu lokalne vlasti obezbeđuju se sredstva 
za finansiranje privremene tekuće nelikvidnosti u skladu sa odredbama zakona 
kojim se uređuje javni dug.

Za finansiranje tekuće nelikvidnosti mogu se koristiti raspoloživa slobodna 
sredstva u okviru konsolidovanog računa trezora Republike Srbije, odnosno 
trezora lokalne vlasti, pod uslovima i na način koji propisuje ministar, odnosno 
lokalni organ uprave nadležan za finansije.

V. BUDŽETSКO RAČUNOVODSTVO I IZVEŠTAVANJE

Odgovornost za budžetsko računovodstvo

Član 74.

Indirektni korisnik budžetskih sredstava i korisnik sredstava organizacije za 
obavezno socijalno osiguranje odgovoran je za računovodstvo sopstvenih 
transakcija.

Direktni korisnik budžetskih sredstava odgovoran je za računovodstvo sopstvenih 
transakcija, a u okviru svojih ovlašćenja i za računovodstvo transakcija 
indirektnih korisnika budžetskih sredstava koji spadaju u njegovu nadležnost.

Visoki savet sudstva, odnosno Državno veće tužilaca odgovorno je za 
računovodstvo sopstvenih transakcija, a u okviru svojih ovlašćenja i za 
računovodstvo transakcija pravosudnih organa u okviru njihovog razdela.

Ministar, u ime Vlade, odnosno lokalni organ uprave nadležan za finansije, u ime 
nadležnog izvršnog organa lokalne vlasti, odgovoran je za računovodstvo 
primljenih zajmova i dugova.

Ovlašćenje za donošenje budžetskih računovodstvenih propisa

Član 75.

Vlada bliže uređuje budžetsko računovodstvo i način vođenja konsolidovanog računa 
trezora.

Ministar uređuje način vođenja budžetskog računovodstva i sadržaj i način 
finansijskog izveštavanja za direktne i indirektne korisnike budžetskih sredstava, 
korisnike sredstava organizacija za obavezno socijalno osiguranje i budžetske 
fondove Republike Srbije i lokalne vlasti, a može doneti posebna uputstva o 
finansijskom izveštavanju za određene organe državne uprave.

Ministar utvrđuje način izveštavanja o ukupnim prihodima i primanjima i ukupnim 
rashodima i izdacima za trezore lokalne vlasti.

Ministar uređuje način pripreme, sastavljanja i podnošenja 
finansijskih izveštaja 
direktnih i indirektnih korisnika budžetskih sredstava, korisnika sredstava 
organizacija za obavezno socijalno osiguranje i budžetskih fondova Republike 
Srbije i lokalne vlasti.

*Službeni glasnik RS, broj 73/2010
Кomisija za primenu međunarodnih računovodstvenih standarda 
za javni sektor

*Službeni glasnik RS, broj 
113/2017
Član 75a
Vlada, na predlog Ministarstva, obrazuje Кomisiju za 
primenu međunarodnih računovodstvenih standarda za javni sektor (u daljem tekstu: 
Кomisija).
Кomisija daje mišljenje na nacrte akata ministra iz 
člana 75. ovog zakona, koji se odnose na primenu Međunarodnih računovodstvenih 
standarda za javni sektor – (u daljem tekstu MRS JS) (International Public Sector 
Accounting Standards – IPSAS), koje su u obavezi da primenjuju svi korisnici 
javnih sredstava, shodno ovom zakonu, osim javnih preduzeća i drugih 
organizacionih oblika javnog sektora koji primenjuju Međunarodne računovodstvene 
standarde – MRS (International Accounting Standards – IAS).
Кomisija obavlja sledeće poslove, i to:
1) priprema predlog postupaka, način i rokove za 
usvajanje MRS JS, od strane obveznika njihove primene;
2) priprema predlog postupaka i rokove za prelazak na 
MRS JS;
3) priprema predlog kontnog okvira i računovodstvenih 
politika u skladu sa MRS JS;
4) priprema sadržaj obrazaca finansijskih izveštaja i 
rokove njihove primene, kao i rokove i način njihovog dostavljanja nadležnim 
institucijama;
5) prati proces primene izmenjenih i novih MRS JS i 
priprema mišljenja o načinu primene MRS JS; 
6) priprema predlog načina i programa stručnog 
osposobljavanja i načina polaganja stručnog ispita za sticanje sertifikata stručnih 
lica (računovođa, samostalni računovođa i ovlašćeni računovođa – za javni 
sektor) za vođenje poslovnih knjiga, sastavljanje i prezentaciju finansijskih 
izveštaja, u skladu sa MRS JS;
7) obavlja druge aktivnosti koje se odnose na 
unapređenje upravljanja finansijskim i računovodstvenim sistemima i izveštavanjem u 
javnom sektoru, koje se zasniva na MRS JS.
Vlada, na predlog ministra, imenuje predsednika i 
članove Кomisije koje čine predstavnici državnih organa i organa lokalne vlasti, 
obrazovnih ustanova i strukovnih organizacija u oblasti računovodstva i 
finansija, koji imaju odgovarajući stepen obrazovanja i/ili iskustva u oblasti 
računovodstva i finansija u javnom sektoru.
Članovi Кomisije se imenuju na period od tri godine.

Član Кomisije može biti imenovan najviše na dva 
uzastopna perioda od po tri godine. 
Naknada za rad predsednika i članova Кomisije 
obezbeđuje se u budžetu Republike Srbije. 
Visinu naknade predsedniku i članovima Кomisije 
određuje Vlada, na predlog Ministarstva.

*Službeni glasnik RS, broj 
113/2017

**Službeni glasnik RS, broj 95/2018

Podnošenje izveštaja Narodnoj skupštini, odnosno skupštini lokalne vlasti

Član 76.

Ministar, odnosno lokalni organ uprave nadležan za finansije obavezan je da 
redovno prati izvršenje budžeta i najmanje dva puta godišnje informiše Vladu, 
odnosno nadležni izvršni organ lokalne vlasti, a obavezno u roku od petnaest 
dana po isteku šestomesečnog, odnosno devetomesečnog perioda.

Nadležni ministri obavezni su da redovno prate izvršenje finansijskih planova 
organizacija za obavezno socijalno osiguranje i najmanje dva puta godišnje 
informišu Vladu i ministra, a obavezno u roku od petnaest dana po isteku 
šestomesečnog, odnosno devetomesečnog perioda.

U roku od petnaest dana po podnošenju izveštaja iz st. 1. i 2. ovog člana Vlada, 
odnosno nadležni izvršni organ lokalne vlasti usvaja i dostavlja izveštaje 
Narodnoj skupštini, odnosno skupštini lokalne vlasti.

Izveštaji sadrže i odstupanja između usvojenog budžeta i izvršenja i obrazloženje 
velikih odstupanja.

Predlog završnog računa

Član 77.

Predlog zakona o završnom računu budžeta Republike Srbije utvrđuje Vlada, a 
predlog odluke o završnom računu budžeta lokalne vlasti utvrđuje nadležni izvršni 
organ lokalne vlasti.

Кalendar za podnošenje godišnjih finansijskih izveštaja

Član 78.

Postupak pripreme, sastavljanja i podnošenja završnih računa budžeta Republike 
Srbije, budžeta lokalne vlasti i organizacija za obavezno socijalno osiguranje i 
godišnjih finansijskih izveštaja korisnika budžetskih sredstava i korisnika 
sredstava organizacija za obavezno socijalno osiguranje izvršava se prema 
sledećem kalendaru, i to:

1) Кalendar za nivo Republike Srbije:

(1) 28. februar – indirektni korisnici sredstava 
budžeta Republike Srbije pripremaju godišnji finansijski izveštaj za prethodnu 
budžetsku godinu i podnose ga nadležnim direktnim korisnicima sredstava budžeta 
Republike Srbije; pravosudni organi koji se u budžetu Republike Srbije iskazuju 
zbirno pripremaju godišnji finansijski izveštaj za prethodnu budžetsku godinu i 
podnose ga Visokom savetu sudstva, odnosno Državnom veću tužilaca; korisnici 
sredstava Republičkog fonda za zdravstveno 
osiguranje pripremaju godišnji finansijski 
izveštaj za prethodnu budžetsku godinu i podnose ga 
Republičkom fondu za zdravstveno osiguranje;

(1a) 28. februar – drugi korisnici javnih sredstava koji su uključeni u sistem 
konsolidovanog računa trezora osnovani od strane Republike Srbije pripremaju 
godišnji finansijski izveštaj za prethodnu budžetsku godinu i podnose ga nadležnom 
državnom organu Republike Srbije;

(2) 31. mart – direktni korisnici sredstava budžeta Republike Srbije pripremaju 
godišnji izveštaj i podnose ga Upravi za trezor, a direktni korisnici sredstava 
budžeta Republike Srbije koji u svojoj nadležnosti imaju indirektne korisnike 
sredstava budžeta Republike Srbije kontrolišu, sravnjuju podatke iz njihovih 
godišnjih izveštaja o izvršenju budžeta i sastavljaju konsolidovani godišnji izveštaj 
o izvršenju budžeta koji podnose Upravi za trezor; Visoki savet sudstva, odnosno 
Državno veće tužilaca kontrolišu, sravnjuju podatke iz godišnjih izveštaja o 
izvršenju budžeta pravosudnih organa koji se iskazuju zbirno u okviru njihovih 
razdela i sastavljaju konsolidovane godišnje izveštaje o izvršenju budžeta, koje 
podnose Upravi za trezor;

(3) 30. april – organizacije za obavezno socijalno 
osiguranje donose odluke o završnim računima organizacija za obavezno socijalno 
osiguranje, usvajaju izveštaje o izvršenju finansijskih planova i podnose ih 
Upravi za trezor; Republički fond za 
zdravstveno osiguranje kontroliše, sravnjuje 
podatke iz godišnjih izveštaja o izvršenju finansijskog plana korisnika sredstava 
koji se nalaze u njegovoj nadležnosti, konsoliduje podatke i sastavlja 
konsolidovani godišnji izveštaj o izvršenju finansijskog plana, koji podnosi 
Upravi za trezor;

(4) 20. jun – Ministarstvo priprema nacrt zakona o završnom računu budžeta 
Republike Srbije i zajedno sa odlukama o završnim računima organizacija za 
obavezno socijalno osiguranje dostavlja Vladi;

(5) 15. jul – Vlada dostavlja Narodnoj skupštini predlog zakona o završnom računu 
budžeta Republike Srbije i odluke o završnim računima organizacija za obavezno 
socijalno osiguranje;

(6) 1. oktobar – Ministarstvo sastavlja konsolidovani izveštaj Republike Srbije i 
dostavlja ga Vladi;

(7) 1. novembar – Vlada dostavlja Narodnoj skupštini konsolidovani izveštaj 
Republike Srbije, radi informisanja;

2) Кalendar završnih računa budžeta lokalne vlasti:

(1) 28. februar – indirektni korisnici sredstava budžeta lokalne vlasti 
pripremaju godišnji finansijski izveštaj za prethodnu budžetsku godinu i podnose 
ga nadležnim direktnim korisnicima sredstava budžeta lokalne vlasti;

(1a) 28. februar – drugi korisnici javnih sredstava koji su uključeni u sistem 
konsolidovanog računa trezora osnovani od strane lokalne vlasti pripremaju 
godišnji finansijski izveštaj za prethodnu budžetsku godinu i podnose ga nadležnom 
organu lokalne vlasti;

(2) 31. mart – direktni korisnici sredstava budžeta lokalne vlasti pripremaju 
godišnji izveštaj koji sadrži godišnji izveštaj o 
učinku programa za prethodnu godinu i podnose ga lokalnom organu uprave nadležnom za finansije, a 
direktni korisnici sredstava budžeta lokalne vlasti koji u svojoj nadležnosti 
imaju indirektne korisnike sredstava budžeta lokalne vlasti kontrolišu, sravnjuju 
podatke iz njihovih godišnjih izveštaja o izvršenju budžeta i sastavljaju 
konsolidovani godišnji izveštaj o izvršenju budžeta 
koji sadrži godišnji izveštaj o učinku programa za prethodnu godinu, koji podnose lokalnom organu 
uprave nadležnom za finansije;

(3) 30. april– lokalni organ uprave nadležan za finansije priprema nacrt odluke o 
završnom računu budžeta lokalne vlasti sa 
obrazloženjem koje sadrži godišnji izveštaj o učinku programa za prethodnu godinu
i dostavlja ga nadležnom izvršnom organu 
lokalne vlasti;

(4) 1. jun – nadležni izvršni organ lokalne vlasti dostavlja skupštini lokalne 
vlasti predlog odluke o završnom računu budžeta lokalne vlasti 
sa obrazloženjem koje sadrži godišnji izveštaj o učinku programa za prethodnu 
godinu;

(5) 30. jun – lokalni organ uprave nadležan za finansije podnosi Upravi za 
trezor odluku o završnom računu budžeta lokalne vlasti usvojenu od strane 
skupštine lokalne vlasti i podnosi izveštaj o izvršenju budžeta lokalne vlasti, 
izuzev lokalnih organa uprave nadležnih za poslove finansija gradskih opština u 
sastavu grada, odnosno grada Beograda, koji svoje odluke o završnim računima 
budžeta i izveštaje o izvršenju budžeta dostavljaju, odnosno podnose gradu, odnosno 
gradu Beogradu u pisanoj i elektronskoj formi;

(6) 1. jul – lokalni organ uprave nadležan za poslove finansija grada sastavlja 
konsolidovani izveštaj grada i podnosi Upravi za trezor.

Rokovi iz stava 1. ovog člana predstavljaju krajnje rokove u kalendaru za 
podnošenje godišnjih finansijskih izveštaja i drugih akata.

*Službeni glasnik RS, broj 73/2010

**Službeni 
glasnik RS, broj 93/2012

***Službeni glasnik RS, broj 99/2016

****Službeni glasnik RS, broj 95/2018

Sadržaj završnog računa

Član 79.
Završni račun budžeta sadrži:
1) godišnji finansijski izveštaj o izvršenju budžeta, 
koji sadrži godišnji izveštaj o učinku programa, uključujući i učinak na 
unapređenju rodne ravnopravnosti, sa dodatnim napomenama, objašnjenjima i 
obrazloženjima;
2) izveštaj eksterne revizije.
Završni račun organizacija za obavezno socijalno 
osiguranje sadrži:
1) godišnji finansijski izveštaj o izvršenju plana 
organizacija za obavezno socijalno osiguranje, kao i godišnji konsolidovani 
finansijski izveštaj Republičkog fonda za zdravstveno osiguranje, sa dodatnim 
napomenama, objašnjenjima i obrazloženjima;
2) izveštaj eksterne revizije.
Godišnji finansijski izveštaji iz st. 1. i 2. ovog 
člana, moraju biti u skladu sa budžetskom klasifikacijom, s tim da se finansijski 
rezultat u tim izveštajima utvrđuje saglasno Međunarodnim računovodstvenim 
standardima za javni sektor – gotovinska osnova.
Formu i sadržaj godišnjih finansijskih izveštaja, 
dodatnih napomena, objašnjenja i obrazloženja iz st. 1. i 2. ovog člana uređuje 
ministar.

*Službeni glasnik RS, broj 99/2016


Član 79a

Republička direkcija za imovinu Republike Srbije, koja vodi jedinstvenu 
evidenciju nepokretnosti i zbirnu evidenciju pokretnih stvari u svojini 
Republike Srbije, dužna je da do 31. marta tekuće godine, dostavi Ministarstvu – 
Upravi za trezor, izveštaj o strukturi i vrednosti imovine Republike Srbije, na 
osnovu dobijenih izveštaja o strukturi i vrednosti imovine korisnika sredstava u 
svojini Republike Srbije, sa spiskom tih 
korisnika koji se objavljuje na internet stranici Republičke direkcije za imovinu 
Republike Srbije radi sastavljanja završnog računa budžeta Republike 
Srbije za prethodnu godinu.

Sadržaj izveštaja iz stava 1. ovog člana propisaće ministar.

*Službeni glasnik RS, broj 73/2010

**Službeni glasnik RS, broj 95/2018

VI. INTERNA FINANSIJSКA КONTROLA U JAVNOM SEКTORU

Član 80.

Interna finansijska kontrola u javnom sektoru obuhvata:

1) finansijsko upravljanje i kontrolu kod korisnika javnih sredstava;

2) internu reviziju kod korisnika javnih sredstava;

3) harmonizaciju 
i koordinaciju finansijskog upravljanja i kontrole i interne revizije 
koju obavlja Ministarstvo finansija – Centralna jedinica za harmonizaciju.

*Službeni glasnik RS, broj 73/2010

Finansijsko upravljanje i kontrola

Član 81.

Кorisnici javnih sredstava uspostavljaju finansijsko upravljanje i kontrolu, koja 
se sprovodi politikama, procedurama i aktivnostima sa zadatkom da se obezbedi 
razumno uveravanje da će svoje ciljeve ostvariti kroz:

1) poslovanje u skladu sa propisima, unutrašnjim aktima i ugovorima;

2) realnost i integritet finansijskih i poslovnih izveštaja;

3) ekonomično, efikasno i efektivno korišćenje sredstava;

4) zaštitu sredstava i podataka (informacija).

Finansijsko upravljanje i kontrola obuhvata sledeće elemente:

1) kontrolno okruženje;

2) upravljanje rizicima;

3) kontrolne aktivnosti;

4) informisanje i komunikacije;

5) praćenje i procenu sistema.

Finansijsko upravljanje i kontrola organizuje se kao sistem procedura i 
odgovornosti svih lica u organizaciji.

Za uspostavljanje, održavanje i redovno ažuriranje sistema finansijskog upravljanja i 
kontrole, odgovoran je rukovodilac korisnika javnih sredstava. Rukovodilac 
korisnika javnih sredstava može preneti nadležnost za uspostavljanje, održavanje i 
redovno ažuriranje sistema finansijskog upravljanja i kontrole na lice koje on 
ovlasti.

Rukovodilac iz stava 4. ovog člana do 31. marta tekuće godine za prethodnu 
godinu na propisani način izveštava ministra o adekvatnosti i funkcionisanju 
sistema finansijskog upravljanja i kontrole.

Ministar utvrđuje zajedničke kriterijume, 
metodologiju i standarde za uspostavljanje, 
funkcionisanje i izveštavanje o sistemu finansijskog upravljanja i kontrole u javnom 
sektoru.

*Službeni glasnik RS, broj 73/2010


**Službeni glasnik RS, broj 142/2014

Interna revizija

Član 82.

Кorisnici javnih sredstava uspostavljaju internu reviziju.

Za uspostavljanje i obezbeđenje uslova za adekvatno funkcionisanje interne revizije 
odgovoran je rukovodilac korisnika javnih sredstava.

Interna revizija je organizaciono nezavisna od delatnosti koju revidira, nije 
deo ni jednog poslovnog procesa, odnosno organizacionog dela organizacije, a u 
svom radu je neposredno odgovorna rukovodiocu korisnika javnih sredstava.

Funkcionalna nezavisnost interne revizije se obezbeđuje samostalnim odlučivanjem 
o: području revizije na osnovu procene rizika, načinu obavljanja revizije i 
izveštavanju o obavljenoj reviziji.

Interna revizija na osnovu objektivnog pregleda dokaza obezbeđuje uveravanje o 
adekvatnosti i funkcionisanju postojećih procesa upravljanja rizikom, kontrole i 
upravljanja organizacijom da li ovi procesi funkcionišu na predviđen način i 
omogućuju ostvarenje ciljeva organizacije.

Interna revizija pruža savetodavne usluge koje se sastoje od saveta, smernica, 
obuke, pomoći ili drugih usluga u cilju povećanja vrednosti i poboljšanja procesa 
upravljanja datom organizacijom, upravljanja rizicima i kontrole.

Internu reviziju obavljaju interni revizori.

Interni revizori u vršenju funkcije, primenjuju međunarodne standarde interne 
revizije, etički kodeks interne revizije i principe objektivnosti, 
kompetentnosti i integriteta.

Interni revizori su obavezni da čuvaju tajnost službenih i poslovnih podataka.

Rukovodilac iz stava 1. ovog člana do 31. marta tekuće godine za prethodnu 
godinu na propisani način izveštava ministra o funkcionisanju sistema interne 
revizije.

Ministar propisuje zajedničke kriterijume za organizovanje i standarde i 
metodološka uputstva za postupanje i izveštavanje interne revizije i bliže uređuje 
poslove interne revizije u javnom sektoru.

*Službeni glasnik RS, broj 73/2010

Harmonizacija

Član 83.

Harmonizaciju finansijskog upravljanja i kontrole i interne revizije vrši 
Ministarstvo – Centralna jedinica za harmonizaciju.

Centralna jedinica za harmonizaciju obavlja poslove:

1) centralne harmonizacije, koordinacije, praćenje primene i sagledavanje 
kvaliteta finansijskog upravljanja i kontrole i interne revizije u javnom sektoru;

2) definisanja zajedničkih kriterijuma i standarda za uspostavljanje i 
funkcionisanje sistema finansijskog upravljanja i kontrole;

3) definisanja zajedničkih kriterijuma za organizaciju i postupanje interne 
revizije u javnom sektoru;

4) vođenje registra ovlašćenih internih revizora u javnom sektoru i evidencije 
povelja interne revizije;

5) stručnog usavršavanja, sertifikacije i nadzora nad radom internih revizora;

6) stručnog usavršavanja rukovodilaca i zaposlenih u javnom sektoru iz oblasti 
finansijskog upravljanja i kontrole, u skladu sa međunarodno prihvaćenim 
standardima;

7) objedinjavanje godišnjih izveštaja iz člana 81. stav 5. i člana 82. stav 10. 
ovog zakona o stanju finansijskog upravljanja i kontrole i interne revizije.

Ministar dostavlja Vladi objedinjeni godišnji izveštaj iz stava 2. tačka 7) ovog 
člana.

Zaposleni na poslovima Centralne jedinice za harmonizaciju su obavezni da čuvaju 
tajnost službenih i poslovnih podataka.

Ministar propisuje program za stručno obrazovanje i uslove i postupak 
sertifikovanja, odnosno polaganja ispita za sticanje profesionalnog zvanja ovlašćeni 
interni revizor u javnom sektoru, stručno osposobljavanje, usavršavanje i daje 
smernice i uputstva za obavljanje poslova iz stava 2. ovog člana.

*Službeni glasnik RS, broj 73/2010

VII. BUDŽETSКA INSPEКCIJA

Član 84.

Poslove budžetske inspekcije obavlja Ministarstvo finansija, 
sa ciljem vršenja inspekcijske kontrole nad:

1) direktnim i indirektnim korisnicima budžetskih sredstava;

2) organizacijama za obavezno socijalno osiguranje;

3) javnim preduzećima osnovanim od strane Republike Srbije, pravnim licima 
osnovanim od strane tih javnih preduzeća, pravnim licima nad kojima Republika 
Srbija ima direktnu ili indirektnu kontrolu nad više od 50% kapitala ili više od 
50% glasova u upravnom odboru, kao i nad drugim pravnim licima u kojima javna 
sredstva čine više od 50% ukupnog prihoda;

4) autonomnim pokrajinama i jedinicama lokalne samouprave, javnim preduzećima 
osnovanim od strane lokalne vlasti, pravnim licima osnovanim od strane tih 
javnih preduzeća, pravnim licima nad kojima lokalna vlast ima direktnu ili 
indirektnu kontrolu nad više od 50% kapitala ili više od 50% glasova u upravnom 
odboru, kao i nad drugim pravnim licima u kojima javna sredstva čine više od 50% 
ukupnog prihoda;

5) pravnim licima i drugim subjektima kojima su direktno ili indirektno 
doznačena budžetska sredstva za određenu namenu, pravnim licima i drugim 
subjektima koji su učesnici u poslu koji je predmet kontrole i subjektima koji 
koriste budžetska sredstva po osnovu zaduživanja, subvencija, ostale državne 
pomoći u bilo kom obliku, donacija, dotacija i dr.

*Službeni glasnik RS, broj 99/2016

Član 85.

Poslove budžetske inspekcije na teritoriji autonomne pokrajine obavlja služba za 
budžetsku inspekciju autonomne pokrajine, koju osniva nadležni organ autonomne 
pokrajine, sa ciljem vršenja inspekcijske kontrole nad:

1) direktnim i indirektnim korisnicima budžetskih sredstava autonomne pokrajine;

2) javnim preduzećima osnovanim od strane autonomne pokrajine, pravnim licima 
osnovanim od strane tih javnih preduzeća, pravnim licima nad kojima autonomna 
pokrajina ima direktnu ili indirektnu kontrolu nad više od 50% kapitala ili više 
od 50% glasova u upravnom odboru, kao i nad drugim pravnim licima u kojima javna 
sredstva čine više od 50% ukupnog prihoda;

3) jedinicama lokalne samouprave, javnim preduzećima osnovanim od strane 
jedinica lokalne samouprave, pravnim licima osnovanim od strane tih javnih 
preduzeća, pravnim licima nad kojima jedinica lokalne samouprave ima direktnu 
ili indirektnu kontrolu nad više od 50% kapitala ili više od 50% glasova u 
upravnom odboru, kao i nad drugim pravnim licima u kojima javna sredstva čine 
više od 50% ukupnog prihoda, u delu sredstava prenetih iz budžeta autonomne 
pokrajine;

4) pravnim licima i drugim subjektima kojima su direktno ili indirektno 
doznačena sredstva budžeta autonomne pokrajine za određenu namenu, pravnim licima 
i drugim subjektima koji su učesnici u poslu koji je predmet kontrole i 
subjektima koji koriste sredstva budžeta autonomne pokrajine po osnovu zaduživanja, 
subvencija, ostale državne pomoći u bilo kom obliku, donacija, dotacija i dr.

Nadležni izvršni organ jedinice lokalne samouprave osniva službu za budžetsku 
inspekciju jedinice lokalne samouprave.

Služba za budžetsku inspekciju jedinice lokalne samouprave nadležna je za 
sprovođenje inspekcijske kontrole nad:

1) direktnim i indirektnim korisnicima sredstava budžeta jedinice lokalne 
samouprave;

2) javnim preduzećima osnovanim od strane jedinice lokalne samouprave, pravnim 
licima osnovanim od strane tih javnih preduzeća, pravnim licima nad kojima 
jedinica lokalne samouprave ima direktnu ili indirektnu kontrolu nad više od 50% 
kapitala ili više od 50% glasova u upravnom odboru, kao i nad drugim pravnim 
licima u kojima javna sredstva čine više od 50% ukupnog prihoda;

3) pravnim licima i drugim subjektima kojima su direktno ili indirektno 
doznačena sredstva budžeta jedinice lokalne samouprave za određenu namenu, 
pravnim licima i drugim subjektima koji su učesnici u poslu koji je predmet 
kontrole i subjektima koji koriste sredstva budžeta jedinice lokalne samouprave 
po osnovu zaduživanja, subvencija, ostale državne pomoći u bilo kom obliku, 
donacija, dotacija i dr.

*Službeni glasnik RS, broj 99/2016

Član 86.

Funkcija budžetske inspekcije, službe za budžetsku inspekciju autonomne pokrajine 
i službe za budžetsku inspekciju jedinice lokalne samouprave je 
inspekcijska kontrola primene zakona u oblasti materijalno-finansijskog 
poslovanja i namenskog i zakonitog korišćenja sredstava korisnika budžetskih 
sredstava, organizacija, preduzeća, pravnih lica i drugih subjekata iz čl. 84. i 
85. ovog zakona.

*Službeni glasnik RS, broj 99/2016

Član 87.
Budžetska inspekcija, odnosno služba za budžetsku 
inspekciju autonomne pokrajine, odnosno služba za budžetsku inspekciju jedinice 
lokalne samouprave nakon sprovedene inspekcijske kontrole sastavlja zapisnik o
inspekcijskoj kontroli i predlaže mere za otklanjanje konstatovanih nezakonitosti i 
nepravilnosti u radu kontrolisanog subjekta saglasno zakonu i podzakonskim 
aktima donetim u skladu sa zakonom.
Budžetska inspekcija, služba za budžetsku inspekciju 
autonomne pokrajine i služba za budžetsku inspekciju jedinice lokalne samouprave 
dostavljaju zapisnik o inspekcijskoj kontroli korisnicima budžetskih sredstava, organizacijama, 
preduzećima, pravnim licima i drugim subjektima iz čl. 84. i 85. ovog zakona, 
kod kojih je izvršena inspekcijska kontrola.
U slučaju da kontrolisani subjekt ne postupi po 
predloženim merama iz stava 1. ovog člana, budžetska inspekcija, odnosno služba 
za budžetsku inspekciju autonomne pokrajine, odnosno služba za budžetsku 
inspekciju jedinice lokalne samouprave rešenjem nalaže mere za njihovo otklanjanje i 
preduzima druge zakonom utvrđene radnje.
Кada se u postupku inspekcijske kontrole utvrde 
nezakonitosti i nepravilnosti u korišćenju javnih sredstava, budžetska inspekcija, 
odnosno služba za budžetsku inspekciju autonomne pokrajine, odnosno služba za 
budžetsku inspekciju jedinice lokalne samouprave rešenjem nalaže korisniku javnih 
sredstava da vrati u budžet nezakonito isplaćena sredstva, odnosno nenamenski 
utrošena sredstva.
Rešenje iz stava 3. ovog člana je konačno i protiv njega 
se može pokrenuti upravni spor.
Tužba kojom je pokrenut upravni spor ne zadržava 
izvršenje rešenja iz stava 3. ovog člana.

*Službeni glasnik RS, broj 99/2016

**Službeni glasnik RS, broj 95/2018

Član 88.

Ukoliko korisnici budžetskih sredstava iz člana 84. stav 1. tač. 1), 2) i 3) ovog 
zakona ne postupe po konačnom rešenju budžetske inspekcije, ministar može izdati 
nalog da im se obustavi prenos sredstava budžeta u tekućem periodu, osim 
sredstava za plate, u visini nenamenski i 
nezakonito utrošenih sredstava koja su im po 
konačnom rešenju budžetske inspekcije naložena da vrate.  

Ukoliko korisnici budžetskih sredstava iz člana 85. 
stav 1. tač. 1), 2) i 3) i stav 3. tač. 1) i 2) ovog zakona ne postupe po 
konačnom rešenju službe za budžetsku inspekciju, nadležni izvršni organ lokalne 
vlasti može izdati nalog da im se obustavi prenos sredstava budžeta u tekućem 
periodu, osim sredstava za plate, u visini nenamenski i nezakonito utrošenih 
sredstava koja su im po konačnom rešenju službe za budžetsku inspekciju autonomne 
pokrajine, odnosno službe za budžetsku inspekciju jedinice lokalne samouprave 
naložena da vrate.

*Službeni glasnik RS, broj 99/2016

Član 89.

Ukoliko autonomna pokrajina ne postupi po rešenju budžetske inspekcije, ministar 
može privremeno obustaviti prenos pripadajućeg dela poreza na zarade i poreza na 
dobit preduzeća, odnosno prenos transfernih sredstava iz budžeta Republike Srbije 
autonomnoj pokrajini.

Ukoliko jedinica lokalne samouprave ne postupi po rešenju budžetske inspekcije, 
odnosno službe za budžetsku inspekciju autonomne pokrajine, odnosno službe za 
budžetsku inspekciju jedinice lokalne samouprave, donetom u kontroli iz člana 84. 
tačka 4) i člana 85. stav 1. tačka 3) i stav 3. tačka 1) ovog zakona, ministar, 
na osnovu obaveštenja budžetske inspekcije, odnosno službe za budžetsku inspekciju 
autonomne pokrajine, odnosno službe za budžetsku inspekciju jedinice lokalne 
samouprave, može privremeno obustaviti prenos transfernih sredstava iz budžeta 
Republike Srbije, do otklanjanja nepravilnosti konstatovanih zapisnikom.

Ukoliko organ lokalne vlasti prekorači nivo zaduženja propisan odredbama zakona 
kojim se uređuje javni dug i ne dostavi Ministarstvu podatke po vrstama 
zaduživanja, iznosu i otplati duga, vrednosti i nivou kamatnih stopa, ministar 
može privremeno obustaviti prenos transfernih sredstava iz budžeta Republike 
Srbije, odnosno pripadajućeg dela poreza na zarade i poreza na dobit pravnih 
lica, do momenta ispunjenja uslova propisanih pomenutim zakonskim odredbama.

*Službeni glasnik RS, broj 95/2018

Prava i dužnosti

Član 90.

Rad budžetske inspekcije je nezavisan i samostalan. NJen rad, ovlašćenja i obeležja 
urediće se posebnim aktom Vlade, na predlog ministra.

Program rada budžetske inspekcije i njegove promene utvrđuje ministar.

Program iz stava 2. ovog člana sačinjava se 
prvenstveno na osnovu prijava, predstavki, prigovora i zahteva za vršenje 
kontrole pristiglih od organa, organizacija, pravnih i fizičkih lica.

Odredbe st. 1, 2. i 3. ovog člana shodno se primenjuju i na službu za budžetsku 
inspekciju autonomne pokrajine i službu za budžetsku inspekciju jedinice lokalne 
samouprave.

Ministar utvrđuje 

metodologiju i bliže uređuje standarde i 
način rada budžetske inspekcije, službe za budžetsku inspekciju 
autonomne pokrajine i službe za budžetsku inspekciju jedinice lokalne samouprave.


Brisan
je
raniji
stav
5.
(vidi
član
19.
Zakona
-
101/2011-260).

Budžetska inspekcija obavlja kontrolu kvaliteta rada inspekcije 
iz stava 5. 
ovog člana, radi obezbeđenja jedinstvene primene 
postupka inspekcijske kontrole na 
teritoriji Republike Srbije.

Služba za budžetsku inspekciju autonomne pokrajine i služba za budžetsku 
inspekciju jedinice lokalne samouprave dostavljaju dokumentaciju i izveštaj, na 
zahtev funkcionera koji rukovodi budžetskom inspekcijom, radi kontrole iz stava 
6. 
ovog člana.

Budžetska inspekcija, služba za budžetsku inspekciju autonomne pokrajine i služba 
za budžetsku inspekciju jedinice lokalne samouprave imaju pristup svim podacima, 
dokumentima, izveštajima i informacijama potrebnim za obavljanje funkcija kod 
korisnika budžetskih sredstava, organizacija, preduzeća, pravnih lica i subjekata 
iz čl. 84. i 85. ovog zakona, nad kojima se vrši 
inspekcijska kontrola.

Budžetska inspekcija, služba za budžetsku inspekciju autonomne pokrajine i služba 
za budžetsku inspekciju jedinice lokalne samouprave imaju na raspolaganju 
odgovarajuće resurse (osoblje, prostor i opremu), koji obezbeđuju vršenje njihovih 
funkcija.

U vršenju funkcija, budžetska inspekcija, služba za budžetsku inspekciju autonomne 
pokrajine i služba za budžetsku inspekciju jedinice lokalne samouprave obavezni 
su da čuvaju tajnost službenih i poslovnih podataka.


*Službeni glasnik RS, broj 101/2011


**Službeni glasnik RS, broj 99/2016

Izveštavanje

Član 91.

Budžetska inspekcija, služba za budžetsku inspekciju autonomne pokrajine i služba 
za budžetsku inspekciju jedinice lokalne samouprave dostavlja ministru, odnosno 
nadležnom organu lokalne vlasti izveštaj o izvršenoj 
inspekcijskoj kontroli sa nalazima i 
merama.

Brisan je raniji stav 2. (vidi član 29. Zakona - 
99/2016-160)

Budžetska inspekcija, služba za budžetsku inspekciju autonomne pokrajine i služba 
za budžetsku inspekciju jedinice lokalne samouprave dostavljaju skupštini lokalne 
vlasti zapisnik o sprovedenoj inspekcijskoj 
kontroli korisnika iz čl. 84. i 85. ovog zakona, 
radi upoznavanja i preduzimanja odgovarajućih mera iz njene nadležnosti.

Ministar dostavlja godišnji izveštaj o radu budžetske inspekcije Vladi, koja ga 
podnosi Narodnoj skupštini do 31. marta tekuće za prethodnu budžetsku godinu.

*Službeni glasnik RS, broj 99/2016

VIII. EКSTERNA REVIZIJA

Član 92.

Završni račun budžeta Republike Srbije i završni računi organizacija za obavezno 
socijalno osiguranje obavezno podležu eksternoj reviziji u skladu sa odredbama 
zakona kojim se uređuje nadležnost Državne revizorske institucije.

Eksternoj reviziji podležu i završni računi budžeta lokalnih vlasti.

Reviziju iz stava 2. ovog člana vrši Državna revizorska institucija, u skladu sa 
zakonom kojim se uređuje nadležnost Državne revizorske institucije.

Izuzetno od stava 3. ovog člana, eksternu reviziju budžeta lokalnih vlasti, može, 
uz saglasnost Državne revizorske institucije, na osnovu odluke skupštine 
lokalnih vlasti, da obavi i lice koje ispunjava uslove za obavljanje poslova 
revizije finansijskih izveštaja propisane zakonom kojim se uređuje računovodstvo 
i revizija.
Lokalna vlast je u obavezi da zahtev za saglasnost iz 
stava 4. ovog člana dostavi Državnoj revizorskoj instituciji najkasnije do 1. 
aprila.
Ukoliko Državna revizorska institucija ne postupi po 
podnetom zahtevu lokalne vlasti iz stava 5. ovog člana do 15. aprila, smatraće 
se da je data saglasnost iz stava 4. ovog člana.

*Službeni glasnik RS, broj 
113/2017

VIIIa FISКALNI SAVET

*Službeni glasnik RS, broj 73/2010

Fiskalni savet

*Službeni glasnik RS, broj 73/2010

Član 92a

Ovim zakonom ustanovljava se Fiskalni savet.

Fiskalni savet je nezavisan državni organ.

Za obavljanje poslova iz svoje nadležnosti Fiskalni savet je odgovoran Narodnoj 
skupštini.

Fiskalni savet ima svojstvo pravnog lica.

Fiskalni savet ima pečat u skladu sa zakonom.

Sedište Fiskalnog saveta je u Beogradu.

Fiskalni savet sastoji se od tri člana koje bira Narodna skupština.

Za vršenje stručnih i administrativnih poslova obrazuju se stručne službe 
Fiskalnog saveta.

*Službeni glasnik RS, broj 73/2010

Član 92b

Članove Fiskalnog saveta predlažu:

1) predsednik Republike predlaže predsednika Fiskalnog saveta;

2) ministar predlaže jednog člana;

3) guverner Narodne banke Srbije predlaže jednog člana.

Ukoliko Narodna skupština ne izabere predloženog člana, postupak za izbor tog 
člana se ponavlja.

Fiskalni savet vrši svoje nadležnosti nakon izbora sva tri člana Fiskalnog 
saveta.

Nakon izbora članovi Fiskalnog saveta polažu zakletvu pred Narodnom skupštinom, 
čime preuzimaju dužnost. Zakletva glasi: „Zaklinjem se na odanost Republici 
Srbiji. Obećavam da ću poštovati Ustav i zakone. Zaklinjem se čašću da ću svoju 
dužnost obavljati nezavisno, pošteno i na dobrobit sadašnjih i budućih 
generacija”.

*Službeni glasnik RS, broj 73/2010

Član 92v

Za člana Fiskalnog saveta može biti izabrano lice koje je državljanin Republike 
Srbije, koje ne vrši javnu funkciju, nije osuđivano i koje ima:

1) odgovarajuću magistarsku, master ili doktorsku diplomu iz oblasti ekonomskih 
nauka, objavljene naučne radove iz oblasti makroekonomije, fiskalne politike, 
javnih finansija, računovodstva ili neke druge srodne naučne oblasti i najmanje 
pet godina radnog iskustva;

2) pored uslova iz tačke 1) ovog stava, kandidat za predsednika Fiskalnog saveta 
treba da ima najmanje pet godina iskustva u obavljanju rukovodećih poslova.

Član Fiskalnog saveta ne može obavljati druga zaduženja ili plaćene dužnosti, osim 
naučnog, obrazovnog, umetničkog, književno-savetodavnog, uredničkog ili nekog 
drugog intelektualnog rada, u skladu sa zakonom.

Član Fiskalnog saveta ne može biti član političke stranke niti se u svom radu 
može voditi političkim uverenjima.

*Službeni glasnik RS, broj 73/2010

Član 92g

Članovi Fiskalnog saveta se biraju na period od šest godina, a članstvo u 
Fiskalnom savetu članu Saveta prestaje pre isteka mandata:

1) ukoliko počne da obavlja bilo koju javnu funkciju;


2) 
brisana 
je 
(vidi član 20. Zakona - 101/2011-260)

3) podnošenjem ostavke;

4) ako je pravosnažnom sudskom odlukom osuđen na kaznu zatvora bezuslovno u 
trajanju od najmanje šest meseci;

5) ako je pravosnažnom sudskom odlukom lišen poslovne sposobnosti;

6) gubljenjem državljanstva;

7) usled smrti;

8) razrešenjem.

Narodna skupština može razrešiti dužnosti člana Fiskalnog saveta ukoliko se 
ispostavi da:

1) nije sposoban da vrši funkciju zbog mentalne ili fizičke nesposobnosti, što 
se utvrđuje na osnovu dokumentacije relevantne medicinske ustanove;

2) ne postupa u skladu sa Ustavom i zakonom.

*Službeni glasnik RS, broj 73/2010

Član 92d

O nastupanju razloga za prestanak mandata ili razrešenje, Fiskalni savet bez 
odlaganja obaveštava Narodnu skupštinu.

Inicijativu za razrešenje člana Fiskalnog saveta može da podnese najmanje 20 
narodnih poslanika.

Inicijativa se podnosi u pisanom obliku, sa obrazloženjem i dokazima o nastupanju 
razloga iz člana 92g ovog zakona.

Inicijativu razmatra nadležno radno telo Narodne skupštine.

Član Fiskalnog saveta čije se razrešenje predlaže, ima pravo da se pismeno ili 
usmeno obrati članovima nadležnog radnog tela Narodne skupštine, na sednici na 
kojoj se razmatra inicijativa o njegovom razrešenju.

Nakon obavljene rasprave i glasanja, nadležno radno telo Narodne skupštine podnosi 
izveštaj Narodnoj skupštini sa predlogom da Narodna skupština donese odluku o 
razrešenju člana Fiskalnog saveta ili da inicijativu odbaci.

Članu Fiskalnog saveta prestaje mandat i sva prava po tom osnovu danom donošenja 
odluke o njegovom razrešenju na sednici Narodne skupštine.

*Službeni glasnik RS, broj 73/2010

Član 92đ

Nadležno radno telo Narodne skupštine može samoinicijativno da predloži Narodnoj 
skupštini da se član Fiskalnog saveta razreši kada, na osnovu kontinuiranog 
praćenja rada Fiskalnog saveta u skladu sa zakonom ili na osnovu drugih saznanja, 
utvrdi da su nastupili razlozi za razrešenje iz člana 92g ovog zakona.

U postupku kada nadležno radno telo Narodne skupštine samoinicijativno predloži 
da se član Fiskalnog saveta razreši, primenjuju se odredbe člana 92d stav 5. ovog 
zakona.

*Službeni glasnik RS, broj 73/2010

Funkcije i zadaci Fiskalnog saveta

*Službeni glasnik RS, broj 73/2010

Član 92e

Fiskalni savet:

1) proverava makroekonomske i fiskalne pretpostavke 
korišćene za izradu Fiskalne strategije 
Vlade;

2) daje nezavisnu i kredibilnu ocenu mera ekonomske politike koje predlaže Vlada 
u cilju ostvarivanja kvantitativnih fiskalnih ciljeva koje je Vlada postavila;

3) procenjuje osnovne fiskalne rizike i verovatnoću da će Vlada ispuniti svoje 
fiskalne ciljeve u budućnosti;

4) procenjuje u kojoj meri je Vlada u prošlosti poštovala fiskalna pravila koja 
je utvrdila;

5) procenjuje ima li osnova za aktiviranje bilo koje od odredbi za izuzetne 
okolnosti i kolika je verovatnoća da će Vladin plan prilagođavanja omogućiti 
povratak na poštovanje fiskalnih pravila;

6) proverava adekvatnost ekonomskih klasifikacija, uključujući pravilnu 
klasifikaciju kapitalnih izdataka, kako bi se obezbedilo ispravno merenje 
kvantitativnih fiskalnih ciljeva.

*Službeni glasnik RS, broj 73/2010

**Službeni 
glasnik RS, broj 93/2012

Član 92ž

Fiskalni savet obavlja sledeće zadatke:

1) priprema mišljenje na nacrt 
Fiskalne strategije;

2) priprema i dostavlja Narodnoj skupštini analizu o:

– revidiranoj Fiskalnoj strategiji 
Vlade za odgovarajuću fiskalnu godinu;

– predlogu zakona o budžetu Republike Srbije, koji podrazumeva i predlog 
rebalansa, kao i o amandmanima koji su podneti u toku skupštinske rasprave;

3) priprema i podnosi Narodnoj skupštini analizu predloga zakona o završnom 
računu budžeta Republike Srbije i konsolidovanog bilansa opšteg nivoa države;

4) priprema i dostavlja Narodnoj skupštini procene o fiskalnim uticajima predloga 
drugih zakona, kao i amandmana koji su podneti u toku skupštinske rasprave.

Fiskalni savet podnosi analize iz stava 1. tačka 2) 
ovog člana Narodnoj skupštini u roku od 15 dana od datuma pod kojim je Vlada 
podnela Narodnoj skupštini revidiranu 
Fiskalnu strategiju, odnosno predlog zakona 
o budžetu Republike Srbije ili predlog rebalansa.

*Službeni glasnik RS, broj 73/2010

**Službeni 
glasnik RS, broj 93/2012

Član 92z

Fiskalni savet može u bilo kom trenutku, na svoju inicijativu ili na zahtev, 
dati savet Vladi o pitanjima koja se odnose na fiskalnu politiku i upravljanje 
javnim finansijama.

Sve analize, izveštaji, preporuke i saveti koje pripremi Fiskalni savet biće 
javno dostupni u roku od pet radnih dana od dana njihovog dostavljanja ministru, 
Vladi ili Narodnoj skupštini.

Izveštaji, analize i procene Fiskalnog saveta su dostupni javnosti putem 
internet stranice Fiskalnog saveta.

Izveštaji, analize i procene Fiskalnog saveta prema potrebi se objavljuju u 
„Službenom glasniku Republike Srbije”, kao i na internet stranici Narodne 
skupštine, Vlade, Ministarstva finansija, ili odgovarajuće jedinice lokalne 
vlasti.

*Službeni glasnik RS, broj 73/2010

Obaveza dostavljanja informacija Fiskalnom savetu

*Službeni glasnik RS, broj 73/2010

Član 92i

Fiskalni savet ima ovlašćenje da zahteva od ministara da mu dostave odgovarajuće 
ekonomske i fiskalne prognoze i analize koje mogu biti potrebne Fiskalnom savetu 
kako bi izvršio svoje nadležnosti i funkcije u skladu sa ovim zakonom.

Pored toga, Fiskalni savet može zahtevati od ministra da izradi i dostavi 
Fiskalnom savetu fiskalne projekcije zasnovane na alternativnim pretpostavkama i 
scenarijima.

Fiskalni savet ima ovlašćenje da zahteva informacije od svih subjekata u javnom 
sektoru, uključujući javna preduzeća, ako je takva informacija od suštinske 
važnosti za rad Fiskalnog saveta.

Ako ne dobije tražene informacije koje su od suštinske važnosti za rad Fiskalnog 
saveta, predsednik Fiskalnog saveta o tome obaveštava Narodnu skupštinu.

*Službeni glasnik RS, broj 73/2010

Organizacija i sastav

*Službeni glasnik RS, broj 73/2010

Član 92j

Predsednik Fiskalnog saveta:

1) predsedava Fiskalnim savetom;

2) saziva sastanke Fiskalnog saveta i utvrđuje dnevni red istih;

3) predstavlja Fiskalni savet;

4) odobrava objavljivanje procena o predlozima zakona;

5) rukovodi Fiskalnim savetom kao državnim organom;

6) odgovara Narodnoj skupštini za pouzdanost procena koje bude izrađivao 
Fiskalni savet.

Predsednik Fiskalnog saveta donosi Poslovnik o radu kojim se bliže uređuje način 
i postupak po kome Fiskalni savet vrši svoju nadležnost, odlučivanje i druga 
pitanja utvrđena ovim zakonom koja su od značaja za rad Fiskalnog saveta, uz 
prethodnu saglasnost nadležnog radnog tela Narodne skupštine.

*Službeni glasnik RS, broj 73/2010

Član 92k

Fiskalni savet ima stručnu službu sa specijalnim savetnicima 
i fiskalnim analitičarima i prateću službu.

Rukovodioce službi iz stava 1. ovog člana imenuje predsednik Fiskalnog saveta na 
period od šest godina.

Način obavljanja poslova, organizaciona struktura službi i sistematizacija radnih 
mesta bliže se uređuju aktom Fiskalnog saveta, uz prethodnu saglasnost nadležnog 
odbora Narodne skupštine.

*Službeni glasnik RS, broj 73/2010

**Službeni glasnik RS, broj 99/2016

Član 92l

Stručnom službom sa specijalnim savetnicima 
i fiskalnim analitičarima rukovodi 
glavni ekonomista.

Za glavnog ekonomistu može biti imenovano lice koje 
je državljanin Republike Srbije, koje ispunjava opšte uslove za rad u državnim 
organima, koje poseduje fakultetsku diplomu iz oblasti ekonomije, finansija, 
računovodstva ili neke druge relevantne oblasti, najmanje devet godina radnog 
iskustva u oblasti makroekonomije, fiskalne politike, javnih finansija, 
računovodstva i objavljene naučne radove iz tih oblasti.

*Službeni glasnik RS, broj 73/2010

**Službeni glasnik RS, broj 99/2016

Član 92lj

Poslove specijalnog savetnika obavlja lice koje je državljanin Republike Srbije, 
koje ne vrši javnu funkciju, nije osuđivano i koje ima:

1) odgovarajuću fakultetsku diplomu iz oblasti ekonomije, finansija, 
računovodstva ili neke druge relevantne oblasti;

2) izvanredno teorijsko i praktično znanje o budžetskim i finansijskim pitanjima;

3) najmanje pet godina radnog iskustva u oblasti ekonomije, finansija, 
računovodstva ili drugoj relevantnoj oblasti.

Specijalni savetnik ne može obavljati druge plaćene poslove, osim naučnog, 
obrazovnog, umetničkog, književno-savetodavnog, uredničkog ili nekog drugog 
intelektualnog rada u skladu sa zakonom.

Poslove fiskalnog analitičara obavlja lice koje ispunjava opšte uslove za rad u 
državnim organima, koje je master ekonomije ili diplomirani ekonomista, koje ima 
položen državni stručni ispit i najmanje tri godine radnog iskustva u oblasti 
javnih finansija, fiskalne politike i makroekonomske analize.

*Službeni glasnik RS, broj 73/2010

**Službeni glasnik RS, broj 99/2016

Član 92m

Fiskalni savet može angažovati spoljne stručnjake, radi obavljanja određenih poslova 
iz svoje nadležnosti.

Spoljni stručnjak mora da ima odgovarajuće stručno znanje i iskustvo.

Spoljni stručnjak može biti fizičko ili pravno lice.

Za spoljnog stručnjaka može biti angažovan i strani državljanin, koji je priznati 
stručnjak u oblasti od značaja za izvršavanje poslova iz nadležnosti Fiskalnog 
savetnika.

Sva radna dokumentacija, koju izradi spoljni stručnjak, na raspolaganju je i 
pripada Fiskalnom savetu.

*Službeni glasnik RS, broj 73/2010

Član 92n

Pratećom službom rukovodi sekretar.

Za sekretara može biti imenovano lice koje ispunjava opšte uslove za rad u 
državnim organima, koje je diplomirani pravnik ili diplomirani ekonomista, koje 
ima položen državni stručni ispit i najmanje devet godina radnog iskustva u 
struci.

*Službeni glasnik RS, broj 73/2010

Radnopravni položaj

*Službeni glasnik RS, broj 73/2010

Član 92nj

Predsednik Fiskalnog saveta ima pravo na osnovnu platu u visini osnovne plate 
specijalnog savetnika, uvećane za 30 procenata.

Članovi Fiskalnog saveta imaju pravo na osnovnu platu u visini od 90 procenata 
od osnovne plate predsednika Fiskalnog saveta.

U pogledu drugih prava, dužnosti i odgovornosti članova Fiskalnog saveta, shodno 
se primenjuju odredbe propisa kojima su uređena prava izabranih lica.

Predsednik Fiskalnog saveta i članovi Fiskalnog saveta imaju pravo na naknadu u 
visini njima pripadajuće osnovne plate iz st. 1. i 2. ovog člana, ukoliko nisu u 
radnom odnosu u Fiskalnom savetu.

*Službeni glasnik RS, broj 73/2010

**Službeni glasnik RS, broj 101/2010

Član 92o

Glavni ekonomista ima pravo na osnovnu platu u visini od 90 procenata 
plate koja je određena za članove Fiskalnog saveta.

U pogledu drugih primanja i prava 
glavnog ekonomiste primenjuju se 
odredbe zakona koje uređuju ova prava za državne službenike na položaju, osim 
ako ovim zakonom nije drukčije propisano.

Glavni ekonomista ima pravo na naknadu u visini njemu pripadajuće 
osnovne plate iz stava 1. ovog člana, ukoliko nije u radnom odnosu u Fiskalnom 
savetu.

*Službeni glasnik RS, broj 73/2010

**Službeni glasnik RS, broj 101/2010

***Službeni glasnik RS, broj 99/2016

Član 92p

Sekretar Fiskalnog saveta ima pravo na osnovnu platu u visini plate sekretara 
ministarstva.

U pogledu drugih primanja i prava sekretara primenjuju se odredbe zakona koje 
uređuju ova prava za državne službenike na položaju, osim ako ovim zakonom nije 
drukčije propisano.

*Službeni glasnik RS, broj 73/2010

Član 92r

Broj specijalnih savetnika 
i fiskalnih analitičara
određuje se aktom Fiskalnog saveta, uz prethodnu 
saglasnost nadležnog radnog tela Narodne skupštine.

Specijalni savetnik može biti u radnom odnosu na neodređeno ili određeno vreme.

Specijalni savetnik ima pravo na osnovnu platu koja se određuje množenjem 
osnovice za obračun i isplatu plate i koeficijenta koji pripada državnom 
službeniku u prvoj grupi položaja – 9,00.

Osnovica za obračun i isplatu plate iz stava 
3. ovog člana utvrđuje se u skladu sa 
zakonom kojim se uređuju plate državnih službenika i nameštenika.

Specijalni savetnik ima pravo na naknadu u visini njemu pripadajuće osnovne plate 
iz stava 3. ovog člana, ukoliko nije u radnom odnosu u Fiskalnom savetu.
Fiskalni analitičar je u radnom odnosu na neodređeno 
vreme.
Fiskalni analitičar ima pravo na osnovnu platu u 
visini od 65 procenata plate koja je određena za specijalnog savetnika.
U pogledu drugih primanja i prava fiskalnog analitičara 
primenjuju se odredbe zakona koje uređuju ova prava za državne službenike i 
nameštenike, osim ako ovim zakonom nije drukčije propisano.

*Službeni glasnik RS, broj 73/2010

**Službeni glasnik RS, broj 101/2010

***Službeni glasnik RS, broj 99/2016

Član 92s

Lice koje radi u službi Fiskalnog saveta ima radnopravni položaj državnog 
službenika na izvršilačkom radnom mestu ili nameštenika, osim ako ovim zakonom 
nije drukčije propisano.

Odluku o zasnivanju i prestanku radnog odnosa u Fiskalnom savetu donosi 
predsednik Fiskalnog saveta.

Odluka iz stava 2. ovog člana je konačna.

Lice koje radi u službama Fiskalnog saveta, osim specijalnih savetnika, ima 
pravo na platu, koja iznosi onoliko koliko iznosi plata po propisima kojima se 
utvrđuju plate državnih službenika i nameštenika.

*Službeni glasnik RS, broj 73/2010

Član 92t

Osnovna plata određena članom 92nj st. 1. i 2, članom 92o stav 1. 
i članom 92r st. 3. i 7. ovog zakona može se, usled posebnih složenosti u radu u Fiskalnom savetu, uvećati za 
dodatak koji iznosi do 30 procenata.

Кriterijume i visinu dodatka utvrđuje predsednik Fiskalnog saveta.

*Službeni glasnik RS, broj 73/2010

**Službeni glasnik RS, broj 99/2016

Sredstva za rad

*Službeni glasnik RS, broj 73/2010

Član 92ć

Sredstva za rad Fiskalnog saveta i njegovih stručnih službi obezbeđuju se u 
budžetu Republike Srbije.

Članovi Fiskalnog saveta na predlog sekretara utvrđuju predlog finansijskog 
plana Fiskalnog saveta, i dostavljaju ga nadležnom radnom telu Narodne skupštine 
na saglasnost.

Po dobijenoj saglasnosti od nadležnog radnog tela Narodne skupštine, Fiskalni 
savet dostavlja predlog finansijskog plana Ministarstvu.

Poslovni prostor, opremu i sredstva neophodna za rad Fiskalnog saveta obezbeđuje 
Vlada.

Reviziju finansijskog poslovanja Fiskalnog saveta vršiće Državna revizorska 
institucija.

*Službeni glasnik RS, broj 73/2010

IX. TREZOR

Dužnosti i odgovornosti trezora Republike Srbije


Član 93.

Uprava za trezor obavlja sledeće poslove:

1) finansijsko planiranje, koje obuhvata:

– projekcije priliva i odliva sredstava budžeta Republike Srbije u toku budžetske 
godine na kvartalnom, mesečnom i dnevnom nivou;

– definisanje limita plaćanja;

– projektovanje potrebnih iznosa novčanih sredstava na kvartalnom i mesečnom 
nivou radi finansiranja deficita i otplate dospelih dugova i planiranje održanja 
adekvatnog nivoa likvidnosti tokom budžetske godine;

2) upravljanje finansijskim sredstvima Republike Srbije, koje obuhvata:

– upravljanje likvidnošću putem upravljanja novčanim sredstvima na konsolidovanom 
računu trezora Republike Srbije i deviznim sredstvima Republike Srbije;

– izvršenje budžeta i pripremu periodičnih izveštaja o izvršavanju budžeta;

– plasiranje slobodnih novčanih sredstava;

– brisana je (vidi član 36. Zakona - 99/2016-160)

– razradu postupaka za naplatu primanja preko bankarskog sistema;

– upravljanje ostalim finansijskim sredstvima (akcijama, obveznicama, 
potraživanjima itd.) i finansijskim derivatima;

3) brisana je (vidi član 36. Zakona - 
99/2016-160)

4) brisana je (vidi član 36. Zakona - 99/2016-160)

5) kontrola rashoda i izdataka, koja obuhvata odobravanje plaćanja do visine 
utvrđenih aproprijacija;

6) izveštavanje o izvršenju
budžeta;

7) budžetsko računovodstvo i izveštavanje, koje obuhvata:

– računovodstvene poslove za evidentiranje plaćanja i primanja, vođenje dnevnika, 
glavne knjige za sve prihode i primanja i rashode i izdatke po korisnicima 
budžetskih sredstava i međunarodne donacije i druge vidove pomoći;

– finansijsko izveštavanje;

– pripremu akata kojima se reguliše računovodstvena metodologija, uključujući 
sistem budžetskih klasifikacija, pravila budžetskog računovodstva i izradu zahteva 
u pogledu internog i eksternog izveštavanja;

8) uspostavlja, razvija i održava informacioni sistem Uprave za trezor, 
uključujući sistem za upravljanje javnim finansijama Republike Srbije, odnosno 
lokalne vlasti, kao i prateće podsisteme, registre, projekte i ostala rešenja 
informacione tehnologije, koja proizlaze iz nadležnosti Uprave za trezor i 
drugih poslova poverenih Upravi za trezor i upravlja tim sistemom;

9) poslovi u vezi javnih plaćanja koji obuhvataju vođenje evidencija i obavljanje 
poslova u okviru sistema konsolidovanog računa trezora, i to:

– vođenje spiska korisnika javnih sredstava i vođenje evidencije svih korisnika 
javnih sredstava koji su uključeni i koji nisu uključeni u sistem konsolidovanog 
računa trezora, vođenje evidencije pravnih lica korisnika budžetskih sredstava i 
vođenje drugih evidencija utvrđenih posebnim propisima;

– otvaranje i vođenje evidencija o računima za uplatu javnih prihoda;

– raspoređivanje uplaćenih javnih prihoda na odgovarajuće podračune različitih 
nivoa vlasti, u skladu sa zakonom;

– otvaranje i vođenje podračuna korisnika javnih sredstava koji su uključeni u 
sistem konsolidovanog računa trezora i korisnika javnih sredstava koji nisu 
uključeni u sistem konsolidovanog računa trezora, kao i ostalih pravnih subjekata 
koji ne pripadaju javnom sektoru;

– vođenje deviznih računa korisnika sredstava budžeta Republike Srbije, korisnika 
sredstava budžeta lokalne vlasti, korisnika sredstava organizacija za obavezno 
socijalno osiguranje, kao i drugih korisnika javnih sredstava koji su uključeni u 
sistem konsolidovanog računa trezora;

– vođenje drugih računa, u skladu sa zakonom i drugim propisima;

– izveštavanje dnevno, nedeljno i mesečno na osnovu podataka iz evidencija Uprave 
za trezor;

– prijem, kontrola i obrada naloga za plaćanja korisnika javnih sredstava koji su 
uključeni u sistem konsolidovanog računa trezora;

– kontrola izvršenja aproprijacija primenom sistema izvršenja budžeta Republike 
Srbije, odnosno lokalne vlasti;

– izdavanje naloga za plaćanja na teret podračuna korisnika javnih sredstava koji 
su uključeni u sistem konsolidovanog računa trezora, na osnovu zakona i dobijenih 
ovlašćenja, ispravke grešaka i naplata usluga;

– izvršenje naloga prinudne naplate;

– obavljanje gotovinskih isplata korisnika javnih sredstava koji su uključeni u 
sistem konsolidovanog računa trezora;

– prijem gotovinskih uplata fizičkih lica na ime izmirivanja obaveza po osnovu 
javnih prihoda i obaveza prema korisnicima javnih sredstava 
i prijem gotovinskih uplata korisnika javnih sredstava koji su uključeni u sistem 
konsolidovanog računa trezora na njihove podračune kod Uprave za trezor;

– povraćaj više ili pogrešno naplaćenih 
javnih prihoda;

– unutrašnja kontrola obavljanja platnog prometa u okviru sistema konsolidovanog 
računa trezora;

– vođenje fiskalne statistike za javna finansijska sredstva, na osnovu podataka 
koje dostavljaju korisnici javnih sredstava, u skladu sa propisom koji donosi 
ministar;

– praćenje likvidnosti korisnika javnih sredstava koji su uključeni u sistem 
konsolidovanog računa trezora i davanje podataka o tome, saglasno važećim 
propisima;

10) prima obaveštenje od lokalnog organa uprave nadležnog za finansije o 
izvršenom investiranju sredstava na domaćem finansijskom tržištu novca;

11) prima obaveštenja od korisnika budžetskih sredstava o nameri preuzimanja 
obaveza, o preuzimanju obaveza i predviđenim uslovima i rokovima plaćanja, kao i o 
svakoj promeni koja se tiče iznosa, rokova i uslova plaćanja;

12) prikuplja podatke o preuzetim novčanim obavezama od subjekata javnog sektora 
u komercijalnim transakcijama, u smislu zakona kojim se uređuju rokovi izmirenja 
novčanih obaveza u komercijalnim transakcijama, koje oni dostavljaju kroz 
informacioni sistem Uprave za trezor i na osnovu tih podataka, Ministarstvu – 
Odeljenju za budžetsku inspekciju, radi vršenja nadzora, dostavlja izveštaje sa 
podacima o neizmirenim obavezama korisnika javnih sredstava čiji se računi vode 
u pripadajućem konsolidovanom računu trezora i obezbeđuje preuzimanje podataka o 
neizmirenim obavezama javnih preduzeća iz informacionog sistema Uprave za 
trezor;

13) prestala je da važi (vidi član 18. Zakona - 
68/2015-22)

14) vrši centralizovani obračun primanja zaposlenih, izabranih, postavljenih i 
angažovanih lica kod korisnika 
sredstava budžeta Republike Srbije, koji 
obuhvata:

– obračun zarada, odnosno plata, uvećanja zarada, odnosno dodataka na platu, 
naknada, kao i drugih primanja;

– održavanje i čuvanje baze podataka o zaposlenima, izabranim, postavljenim i 
angažovanim licima, koji se odnose na njihova primanja;

15) obavlja druge poslove iz nadležnosti Ministarstva, koje odredi ministar.

*Službeni glasnik RS, broj 

62/2013
**Službeni glasnik RS, broj 103/2015
***Službeni glasnik RS, broj 99/2016
Registar


*Službeni glasnik RS, broj 62/2013

Član 93a
Prestao 
je da važi (vidi član 18. Zakona - 68/2015-22)
Centralizovani obračun primanja


*Službeni glasnik RS, broj 62/2013
Član 93b
Uprava za trezor vrši centralizovani obračun 
primanja zaposlenih, izabranih, postavljenih i angažovanih lica kod direktnih i 
indirektnih korisnika budžetskih sredstava Republike Srbije, izuzev 
Vojnobezbednosne agencije, Vojnoobaveštajne agencije i Bezbednosno-informativne 
agencije i njenog indirektnog korisnika.
Brisan je raniji stav 2. (vidi član 37. Zakona - 
99/2016-160)
Centralizovani obračun primanja vršiće se na osnovu 
podataka dostavljenih od strane subjekata iz stava 1. ovog člana, postupnim 
uvođenjem subjekata, počev od 1. januara 2014. godine, prema dinamici koja će se 
utvrditi aktom Vlade, na predlog Ministarstva, po uspostavljanju 
tehničko-tehnoloških uslova.
Izuzetno od stava 1.
ovog člana, Ministarstvo 
unutrašnjih poslova i Ministarstvo odbrane samostalno vrše obračun primanja 
zaposlenih, izabranih, postavljenih i angažovanih lica u tim ministarstvima, a po 
izvršenom obračunu, bez odlaganja, dostavljaju podatke Upravi za trezor.
Podaci iz 
st. 2. i 3. ovog člana dostavljaju se na 
obrascima čiji izgled, sadržinu, rokove i način dostavljanja, kao i način njihove 
obrade propisuje Vlada, na predlog Ministarstva.
U slučaju da subjekti iz stava 1. ovog člana ne 
dostave podatke iz st. 2. i 3. ovog člana, neće im biti obračunata, odnosno 
isplaćena primanja, dok ne dostave propisane podatke.

*Službeni glasnik RS, broj 

62/2013

**Službeni glasnik RS, broj 108/2013

***Službeni glasnik RS, broj 99/2016


Organizacija

Član 94.

Za obavljanje poslova iz nadležnosti Uprave za trezor obrazuju se organizacione 
jedinice.

Način obrazovanja, broj, struktura, mreža i delokrug organizacionih jedinica iz 
stava 1. ovog člana uređuju se aktom ministra, na predlog direktora Uprave za 
trezor.

Rukovođenje

Član 95.

Upravom za trezor rukovodi direktor.

Direktora Uprave za trezor postavlja Vlada, na predlog ministra.

Ovlašćenja ministra

Član 96.

Ministar propisuje način utvrđivanja i evidentiranja 
korisnika javnih sredstava u spisku korisnika javnih sredstava, uslove i način za otvaranje i ukidanje podračuna konsolidovanog 
računa trezora, plan tih podračuna, način i postupak obavljanja platnog prometa u 
okviru konsolidovanog računa trezora, sistem izvršenja budžeta, način i postupak 
vršenja unutrašnje kontrole, kao i druga pitanja od značaja za funkcionisanje 
trezora.

*Službeni glasnik RS, broj 95/2018

Raspolaganje sredstvima

Član 97.

Nalozi za čije plaćanje nisu obezbeđena sredstva, evidentiraju se i izvršavaju 
prema vremenu prijema, ako zakonom nije drukčije određeno.

Ministar bliže uređuje postupak za izvršenje naloga za plaćanje iz stava 1. ovog 
člana.

Neizvršavanje naloga za plaćanje

Član 98.

Uprava za trezor neće izvršiti nalog za plaćanje koji nije u skladu sa propisima, 
a na zahtev podnosioca, u roku od tri dana od dana podnošenja naloga, pismeno će 
obrazložiti razloge za odbijanje naloga.

Sredstva za rad

Član 99.

Sredstva za rad Uprave za trezor obezbeđuju se u budžetu Republike Srbije.


*Službeni glasnik RS, broj 93/2012

Pružanje drugih finansijskih usluga

Član 100.

Uprava za trezor naplaćuje usluge izvršenih javnih plaćanja iz nadležnosti ministarstva, odnosno Uprave za 
trezor i može obavljati druge poslove u skladu sa ugovorom, po osnovu kojih stiče prihod 
koji predstavlja opšti prihod 
budžeta.

Visinu naknade za vršenje usluga iz stava 1. ovog člana, utvrđuje Vlada, na 
predlog ministra.


Brisani 
su raniji st. 3. i 4. (vidi član 43. Zakona - 93/2012-175)


Brisan je 
raniji 
stav 5.(vidi član 37. Zakona – 73/2010-3)


*Službeni glasnik RS, broj 93/2012

Trezor lokalne vlasti

Član 101.

Trezor lokalne vlasti obavlja:

1) finansijsko planiranje, koje obuhvata:

(1) projekcije i praćenje priliva na konsolidovani račun trezora lokalne vlasti i 
zahteve za izvršavanje izdataka;

(2) definisanje tromesečnih i mesečnih kvota preuzetih obaveza i plaćanja;

2) upravljanje sredstvima na konsolidovanom računu trezora lokalne vlasti na koji 
se uplaćuju prihodi i sa kojeg se vrše plaćanja iz budžeta, koje obuhvata:

(1) upravljanje likvidnošću;

(2) upravljanje finansijskim sredstvima;

(3) upravljanje primanjima od zaduživanja;

3) budžetsko računovodstvo i izveštavanje, koje obuhvata:

(1) obradu plaćanja i evidentiranje prihoda;

(2) vođenje poslovnih knjiga;

(3) finansijsko izveštavanje;

(4) pripremu i izradu svih izveštaja i izradu završnog računa budžeta lokalne 
vlasti, kao i izradu konsolidovanog izveštaja grada;

4) kontrolu rashoda 
i izdataka, 
koja obuhvata upravljanje procesima odobravanja preuzimanja obaveza i odobravanje 
plaćanja na teret budžetskih sredstava;

5) praćenje kretanja mase zarada u javnim preduzećima na nivou tog trezora i 
dostavljanje izveštaja Ministarstvu.

*Službeni glasnik RS, broj 101/2010

Privremena obustava prenosa sredstava

Član 102.

Ukoliko nadležni organ lokalne vlasti ne dostavi Ministarstvu izveštaje i akte u 
skladu sa ovim zakonom, ministar može privremeno obustaviti prenos transfernih 
sredstava iz budžeta Republike Srbije, odnosno pripadajućeg dela poreza na zarade 
i poreza na dobit preduzeća, do momenta dostavljanja traženih izveštaja i akata.

X. КAZNENE ODREDBE

Prekršaji

Član 103.

Novčanom kaznom od 10.000 
do 2.000.000 
dinara kazniće se odgovorno lice korisnika budžetskih sredstava, odgovorno lice 
korisnika sredstava organizacija za obavezno socijalno osiguranje 
ili drugo odgovorno lice, za 
sledeće prekršaje:

1) ukoliko stvori obaveze ili na teret računa budžeta odobri plaćanje rashoda i 
izdataka koji nije predviđen u budžetu;

2) ako ne poštuje odredbe čl. 30, 37, 38, 40, 
41. i člana 42. stav 6. 
ovog zakona u postupku pripreme i usvajanja budžeta;

3) ako predlog budžeta i završnog računa i izveštaji koji se dostavljaju Narodnoj 
skupštini, odnosno lokalnoj skupštini ne sadrže delove iz čl. 28. i 79. ovog 
zakona;

4) ako ne poštuje odredbe čl. 49-61, člana 71. i 72. stav 1. ovog zakona u 
postupku izvršenja budžeta;


5) 

brisana je (vidi 
član 44. Zakona - 93/2012-175)

6) ako ne poštuje odredbe člana 10. 

stav 4. 
i 
čl. 74–79a 
ovog zakona;

7) ako ne otkloni propuste na koje je ukazano u nalazu budžetske inspekcije, 
odnosno službe za budžetsku inspekciju autonomne pokrajine ili jedinice lokalne 
samouprave ili ih ne ispravi blagovremeno;

8) ako ne izvrši konačno rešenje iz člana 87. ovog zakona;

9) ako ne postupi po odredbi člana 102. ovog zakona.

*Službeni glasnik RS, broj 73/2010

**Službeni glasnik RS, broj 101/2010


***Službeni glasnik RS, broj 93/2012


****Službeni glasnik RS, broj 142/2014

Član 103a

Novčanom kaznom u iznosu od 100.000 do 2.000.000 dinara kazniće se za prekršaj 
pravno lice, drugi korisnik javnih sredstava, ukoliko ne otvori podračun iz 
člana 2. tačka 49) ovog zakona kod Uprave za trezor, ako se nalazi na spisku iz 
člana 8. ovog zakona i uključen je u sistem konsolidovanog računa trezora.

Novčanom kaznom od 10.000 do 2.000.000 dinara kazniće se za prekršaj odgovorno 
lice drugog korisnika javnih sredstava ili drugo odgovorno lice ukoliko ne 
otvori podračun iz člana 2. tačka 49) ovog zakona kod Uprave za trezor, ako se 
nalazi na spisku iz člana 8. ovog zakona i uključen je u sistem konsolidovanog 
računa trezora.


*Službeni glasnik RS, broj 93/2012
Član 103b
Novčanom kaznom u iznosu od 500.000 do 2.000.000 
dinara kazniće se za prekršaj korisnik javnih sredstava ako ne poštuje odredbe 
člana 27e st. 34, 35, 36. i 37. ovog zakona.
Novčanom kaznom od 30.000 do 2.000.000 dinara kazniće 
se za prekršaj odgovorno lice korisnika javnih sredstava ako ne poštuje odredbe 
člana 27e st. 34, 35, 36. i 37. ovog zakona.
U slučaju da direktni, odnosno indirektni korisnici 
budžetskih sredstava i korisnici sredstava organizacija za obavezno socijalno 
osiguranje ne poštuju odredbe člana 27e st. 34, 35, 36. i 37. ovog zakona, 
ministar će rešenjem:
1) privremeno obustaviti izvršenje aproprijacija 
namenjenih za isplatu plata, odnosno primanja zaposlenim, izabranim, postavljenim i 
angažovanim licima kod korisnika budžetskih sredstava i korisnika sredstava 
organizacija za obavezno socijalno osiguranje;
2) privremeno obustaviti prenos transfernih sredstava 
iz budžeta Republike Srbije, odnosno pripadajućeg dela poreza na zarade i poreza 
na dobit pravnih lica jedinici lokalne vlasti.


*Službeni glasnik RS, broj 
108/2013

Prekršajni postupak

Član 104.

Zahtev za pokretanje prekršajnog postupka iz čl. 103, 103a i 103b
ovog zakona podnosi 
budžetska inspekcija, služba za budžetsku inspekciju autonomne pokrajine i služba 
za budžetsku inspekciju jedinice lokalne samouprave.

Prekršajni postupak iz čl. 103, 103a i 103b ovog zakona ne može se pokrenuti ako 
protekne pet godina od dana kada je prekršaj učinjen.

Prekršajni postupak iz stava 1. ovog člana vodi se u skladu sa odredbama zakona 
kojim se uređuju prekršaji.

*Službeni glasnik RS, broj 
142/2014

**Službeni glasnik RS, broj 99/2016

XI. PRELAZNE I ZAVRŠNE ODREDBE

Član 105.

Ako su odredbe drugih zakona, odnosno propisa, u suprotnosti sa ovim zakonom, 
primenjuju se odredbe ovog zakona.  

Član 106.

Propisi na osnovu ovlašćenja iz ovog zakona doneće se u roku od godinu dana od 
dana stupanja na snagu ovog zakona.

Podzakonski akti doneti do dana stupanja na snagu ovog zakona primenjivaće se ako 
nisu u suprotnosti sa ovim zakonom, do donošenja odgovarajućih propisa na osnovu 
ovog zakona.  

Član 107.

Nadležnosti Visokog saveta sudstva, odnosno Državnog veća tužilaca, u smislu 
odredaba ovog zakona, a u vezi sa nadležnostima ovih organa propisanih Zakonom o 
uređenju sudova („Službeni glasnik RS”, broj 116/08) i Zakonom o javnom 
tužilaštvu („Službeni glasnik RS”, broj 116/08), koje se odnose na sredstva za 
rad sudova i javnih tužilaštava, do 1. januara 2011. godine vršiće ministarstvo 
nadležno za pravosuđe.

Do početka rada Uprave za javni dug formirane Zakonom o javnom dugu („Službeni 
glasnik RS”, broj 61/05), poslove ove uprave obavljaće Uprava za trezor.

Poslovi Centralne jedinice za harmonizaciju iz člana 83. ovog zakona, do njenog 
obrazovanja, obavljaće se u Ministarstvu finansija.

Ministarstvo preuzima od Uprave za trezor zaposlene i postavljena lica, kao i 
prava, obaveze, predmete, opremu, sredstva za rad i arhivsku građu i 
registraturski materijal kome nije istekao rok čuvanja, koji su potrebni za 
vršenje nadležnosti iz oblasti pripreme budžeta, praćenja i kontrole aktivnosti 
javnih preduzeća i evidentiranja i praćenja državne pomoći.

Ministar će uskladiti Pravilnik o unutrašnjem uređenju i sistematizaciji radnih 
mesta u Ministarstvu sa odredbama ovog zakona, u roku od 30 dana od dana stupanja 
na snagu ovog zakona.  

Član 108.

Uprava za trezor osnovana Zakonom o budžetskom sistemu („Službeni glasnik RS”, br. 
9/02, 87/02, 61/05 – dr. zakon, 66/05, 101/05 – dr. zakon, 62/06 – dr. zakon i 
85/06) nastaviće sa radom u skladu sa ovlašćenjima utvrđenim ovim i drugim 
zakonom.

Trezori lokalne vlasti osnovani na osnovu Zakona o budžetskom sistemu („Službeni 
glasnik RS”, br. 9/02, 87/02, 61/05 – dr. zakon, 66/05, 101/05 – dr. zakon, 
62/06 – dr. zakon i 85/06) nastaviće sa radom u skladu sa ovlašćenjima utvrđenim 
ovim i drugim zakonom i aktom o osnivanju.  

Član 109.

Početak donošenja trogodišnjeg budžeta utvrdiće se 
Fiskalnom 
strategijom.

Srednjoročni okvir rashoda budžeta Republike Srbije utvrdiće se počev od 
Fiskalne 
strategije 
za 2011. i naredne dve fiskalne godine. 


*Službeni glasnik RS, broj 93/2012

Član 110.

Aktom ministra utvrdiće se rok do koga se mogu vršiti plaćanja sa podračuna 
korisnika budžetskih sredstava i korisnika sredstava organizacija za obavezno 
socijalno osiguranje sa kojih se na dan stupanja na snagu ovog zakona vrše plaćanja.

Кorisnici iz stava 1. ovog člana, do roka utvrđenog aktom ministra, vode svoje 
računovodstvene evidencije i izrađuju propisane finansijske izveštaje, a 
transakcije i poslovni događaji se ne evidentiraju u glavnoj knjizi trezora.

*Službeni glasnik RS, broj 73/2010

Član 111.

Danom stupanja na snagu ovog zakona prestaju da važe:

1) Zakon o budžetskom sistemu („Službeni glasnik RS”, br. 9/02, 87/02, 61/05 – dr. 
zakon, 66/05, 101/05 – dr. zakon, 62/06 – dr. zakon i 85/06);

2) Zakon o javnim prihodima i javnim rashodima („Službeni glasnik RS”, br. 
76/91, 41/92 – dr. zakon, 18/93, 22/93 – ispr., 37/93, 67/93, 45/94, 42/98, 
54/99, 22/01, 9/02 – dr. zakon, 87/02 – dr. zakon, 33/04 i 135/04 – dr. zakon).  

Član 112.

Odredbe ovog zakona, koje se odnose na programski deo budžeta, primenjivaće se 
postupnim uvođenjem za pojedine korisnike sredstava budžeta Republike Srbije, a u 
celini od donošenja zakona o budžetu Republike Srbije i odluka o budžetima lokalne 
vlasti za 2015. godinu, a za korisnike sredstava 
organizacija za obavezno socijalno osiguranje shodno će se primenjivati od 
donošenja finansijskih planova organizacija 
za obavezno socijalno osiguranje za 2018. godinu i postupnim uvođenjem za 
zdravstvene i apotekarske ustanove čiji je osnivač Republika Srbija, odnosno 
lokalna vlast do 2021. godine.

Brisan je 
raniji 
stav 2. (vidi član 40. Zakona – 73/2010-3)

Odredbe ovog zakona, u delu koji se odnosi na pripremu srednjoročnih planova, 
primenjuju se u postupku pripreme i donošenja zakona o budžetu Republike Srbije za 
sva ministarstva za 2011. godinu, a postupnim uvođenjem za ostale korisnike 
budžetskih sredstava.

*Službeni glasnik RS, broj 99/2016

**Službeni glasnik RS, broj 
113/2017

***Službeni glasnik RS, broj 72/2019
Član 112a
U cilju obezbeđenja kontinuiranog unapređenja programske 
strukture budžeta i mehanizama koji se odnose na metodološki pristup za 
usklađivanje kapitalnih izdataka sa procesom izrade budžeta, ministar obrazuje 
Savet za unapređenje programske strukture budžeta (u daljem tekstu: Savet). 
Zadaci Saveta su:
– unapređenje metodologije za pripremu programskog 
budžeta;
– unapređenje metodologije za praćenje i izveštavanje o 
učinku programa;
– analiza primene programskog budžeta u cilju unapređenja 
procesa izrade programskog budžeta;
– analiza dostavljenih godišnjih i polugodišnjih 
izveštaja o učinku programa;
– izrada smernica i preporuka za poboljšanje kvaliteta 
ciljeva, indikatora i drugih programskih informacija u okviru programskog budžeta;
– ocena i odobravanje dostavljenih izmena programskih 
struktura;
– razmatranje i usvajanje zbirnog godišnjeg i 
polugodišnjeg izveštaja o učinku programa;
– evaluacija programa, programskih aktivnosti i 
projekata korisnika budžetskih sredstava svih nivoa vlasti, kao i korisnika 
sredstava organizacija za obavezno socijalno osiguranje;
– unapređenje procesa finansijskog upravljanja kapitalnim 
izdacima korisnika budžetskih sredstava.
Za člana Saveta može biti imenovano lice koje poseduje 
stručno znanje i iskustvo na normativnim i drugim poslovima vezanim za programsku 
strukturu budžeta.
Predsednik i članovi Saveta imaju pravo na naknadu za 
svoj rad u visini utvrđenoj aktom ministra o obrazovanju Saveta.

*Službeni glasnik RS, broj 113/2017

Član 113.

Do uspostavljanja informacione osnove sistema izvršenja budžeta lokalne vlasti, 
nalog po osnovu prinudne naplate iz člana 56a ovog zakona, Uprava za trezor će 
izvršiti sa računa izvršenja budžeta lokalne vlasti.

Nadležni organ za finansije lokalne vlasti, dužan je da u roku od pet dana od 
dana izvršenja naloga, proknjiži izvršeni nalog na teret aproprijacije direktnog 
korisnika budžeta lokalne vlasti koji je stvarni dužnik.

*Službeni glasnik RS, broj 99/2016

Član 114.

Ovaj zakon stupa na snagu osmog dana od dana objavljivanja u „Službenom glasniku 
Republike Srbije”.



ODREDBE КOJE NISU UNETE U „PREČIŠĆEN TEКST“ ZAКONA



Zakon
o izmenama i dopunama Zakona o budžetskom sistemu: 
„Službeni glasnik RS“, broj 73/2010-3

Član 42.

Članove Fiskalnog saveta predlagači će predložiti Narodnoj skupštini u roku od 
60 dana od dana stupanja na snagu ovog zakona.

Predsednik Fiskalnog saveta doneće poslovnik o svom radu u roku od 30 dana od 
dana sazivanja prve sednice Saveta.

Vlada je dužna da u roku od 60 dana od dana izbora predsednika i članova 
Fiskalnog saveta obezbedi uslove za njegov rad.

Član 43.

Odredbe člana 2. stav 1, stav 3, u delu koji se odnosi na Izveštaj o fiskalnoj 
strategiji (nove tač. 25i) i 25k)), st. 5. i 7, člana 4, člana 15, u delu koji 
se odnosi na Izveštaj o fiskalnoj strategiji (novi čl. 27v, 27g, 27d, 27đ i 27i) 
i čl. 16, 17, 18, 28, 40. i 41. ovog zakona, primenjivaće se od 1. januara 2011. 
godine.

Odredbe člana 29. ovog zakona primenjivaće se počev od podnošenja završnog računa budžeta Republike Srbije, završnog računa 
budžeta lokalne vlasti i završnog računa organizacija za obavezno socijalno 
osiguranje za 2023. godinu.

Odredbe ovog zakona kojima se utvrđuje nadležnost Fiskalnog saveta, u delu koji 
se odnosi na Izveštaj o fiskalnoj strategiji, pripremu budžeta i završnog računa 
budžeta, kao i na pripremu i dostavljanje mišljenja, analiza, procena i drugih akata 
nadležnim organima, primenjivaće se od 1. januara 2011. godine.

Podzakonski akt iz člana 30. ovog zakona doneće se u roku od 60 dana od dana 
stupanja na snagu ovog zakona, podzakonski akti iz čl. 4, 5, 32, 33. i 34. ovog 
zakona doneće se u roku od šest meseci od dana stupanja na snagu ovog zakona
.


*Službeni glasnik RS, broj 93/2012


**Službeni glasnik RS, broj 72/2019

Član 44.

Odredbe propisa i drugih opštih akata koji su stupili na snagu pre stupanja na 
snagu ovog zakona, u delu koji se odnosi na Memorandum o budžetu i ekonomskoj i 
fiskalnoj politici, počev od 1. januara 2011. godine, shodno će se primenjivati 
na Izveštaj o fiskalnoj strategiji, ukoliko nisu u suprotnosti sa ovim zakonom.

Član 45.

Ovaj zakon stupa na snagu narednog dana od dana objavljivanja u „Službenom 
glasniku Republike Srbije”.


Zakon

o izmenama i dopunama Zakona o budžetskom sistemu: 
„Službeni glasnik RS“, broj 

101/2011-260

Član 21.

Odredbe čl. 1, 3. i 13. ovog 
zakona u delu koji se odnosi na vođenje podračuna deviznih sredstava korisnika 
javnih sredstava koji su uključeni u konsolidovani račun trezora Republike 
Srbije, odnosno u konsolidovani račun trezora lokalne vlasti, kod Uprave za 
trezor primenjivaće se počev od 1. jula 2012. godine.

Član 22.

Ovaj zakon stupa na snagu osmog 
dana od dana objavljivanja u „Službenom glasniku Republike Srbije”.


Zakon

o izmenama i dopunama Zakona o budžetskom sistemu: 
„Službeni glasnik RS“, broj 
 
93/2012-175

Član 46.

U roku od mesec dana od dana 
stupanja na snagu ovog zakona, subjekti koji u skladu sa posebnim zakonom imaju 
ovlašćenje da utvrđuju visinu taksi za javne usluge koje pružaju, dužni su da 
njihovu visinu i način utvrđivanja usklade sa odredbama člana 11. ovog zakona i 
dostave na saglasnost ministarstvu nadležnom za poslove finansija, odnosno 
organu lokalne vlasti nadležnom za finansije.  

Pod taksama iz stava 1. ovog 
člana podrazumevaju se svi neporeski prihodi koji se naplaćuju pravnim ili 
fizičkim licima za pružanje određene javne usluge.  

Ministarstvo, odnosno organ 
lokalne vlasti nadležan za finansije će do 31. marta 2013. godine preispitati i 
razmotriti dostavljene predloge iz stava 1. ovog člana.

Takse utvrđene pre stupanja na 
snagu ovog zakona mogu se naplaćivati do 31. marta 2013. godine, a nakon 31. 
marta 2013. godine mogu se naplaćivati samo takse za čiju je visinu dobijena 
saglasnost ministarstva nadležnog za poslove finansija, odnosno organa lokalne 
vlasti nadležnog za finansije.  

Ukoliko subjekti iz stava 1. ovog 
člana ne dobiju saglasnost ministarstva, odnosno organa lokalne vlasti nadležnog 
za finansije, nakon isteka roka iz st. 3. i 4. ovog člana, neće moći da 
naplaćuju takse.  

Član 47.

Danom stupanja na snagu ovog 
zakona prestaju da važe odredbe zakona i drugih propisa kojima se uređuje 
pripadnost sopstvenih prihoda korisnika budžetskih sredstava i korisnika 
sredstava organizacija za obavezno socijalno osiguranje.  

Izuzetno od stava 1. ovog člana, 
odredbe zakona kojima se uređuje korišćenje i raspodela sopstvenih prihoda koje 
ostvare ustanove osnovane od strane Republike Srbije, odnosno lokalne vlasti, 
nad kojima osnivač, preko direktnih korisnika budžetskih sredstava, vrši zakonom 
utvrđena prava u pogledu upravljanja i finansiranja, uključujući i zavode za 
izvršenje krivičnih sankcija, kao i korisnici sredstava organizacija za obavezno 
socijalno osiguranje, prestaju da važe kad se za to 
stvore tehnički uslovi.

Izuzetno od st. 1. i 2. ovog 
člana, prihodi po osnovu naplate sudskih taksi, kao i prihodi koje svojom 
delatnošću ostvare visokoobrazovne i naučne ustanove 
i ustanove kulture čiji su osnivači Republika 
Srbija i organi lokalne vlasti, zadržavaju karakter 
sopstvenih prihoda i koriste se za namene utvrđene posebnim zakonom.
Prihodi koje ostvare organizacione jedinice Ministarstva odbrane i Vojske 
Srbije, koje se bave delatnošću istraživanja, edukacije, razvoja, modernizacije, 
remonta, proizvodnje i prometa, ispitivanja, kontrole kvaliteta i kodifikacije 
naoružanja i vojne opreme, kao i metrološkom delatnošću, zadržavaju karakter 
sopstvenih prihoda, s tim što u 2013. godini predstavljaju opšti prihod budžeta 
Republike Srbije.
Ministar bliže uređuje način izveštavanja o uplati i korišćenju sopstvenih prihoda 
korisnika iz st. 2, 3. i 4. ovog člana.

*Službeni glasnik RS, broj 62/2013

**Službeni glasnik RS, broj 103/2015

Član 48.

U članu 43. stav 2. Zakona o 
izmenama i dopunama Zakona o budžetskom sistemu („Službeni glasnik RS”, broj 
73/10), reči: „od 1. januara 2012. godine” zamenjuju se rečima: „počev od 
podnošenja završnog računa budžeta Republike Srbije, završnog računa budžeta 
lokalne vlasti i završnog računa organizacija za obavezno socijalno osiguranje za 
2014. godinu”.

Član 49.

Odredbe čl. 2. i 23. ovog zakona 
u delu koji reguliše planiranje i iskazivanje kapitalnih izdataka primenjuju se od 
pripreme budžeta za 2013. godinu.  

Član 50.

Brisan je (vidi član 17. 
Zakona - 62/2013-3)

Član 51.

Odredbe propisa i drugih opštih 
akata koji su stupili na snagu pre stupanja na snagu ovog zakona, u delu koji se 
odnosi na Izveštaj o fiskalnoj strategiji, počev od 1. januara 2013. godine, 
shodno će se primenjivati na Fiskalnu strategiju, ukoliko nisu u suprotnosti sa 
ovim zakonom.

Član 52.

Odredba člana 32. ovog zakona u 
delu koji se odnosi na ukupan iznos preusmeravanja aproprijacije primenjuje se 
počev od budžeta za 2013. godinu.

Član 53.

Odredbe ovog zakona, u delu koji 
se odnosi na Fond za socijalno osiguranje vojnih osiguranika, primenjuju se počev 
od pripreme finansijskih planova organizacija za obavezno socijalno osiguranje za 
2013. godinu.

Član 54.

Ovaj zakon stupa na snagu 
narednog dana od dana objavljivanja u „Službenom glasniku Republike Srbije”.



Zakon

o izmenama i dopunama Zakona o budžetskom sistemu: 
„Službeni glasnik RS“, br. 
 
62/2013-3, 
63/2013-3 
(ispravka)

Član 18.
Akt Vlade iz člana 9. ovog 
zakona (član 54) doneće se u roku od tri meseca od dana stupanja na snagu ovog 
zakona.
Akt Vlade iz člana 15. ovog 
zakona (član 93a stav 5) doneće se do 31. jula 2013. godine.  
Akt Vlade iz člana 15. ovog 
zakona (član 93b stav 5) doneće se u roku od 30 dana od dana stupanja na snagu 
ovog zakona.
*Službeni glasnik RS, broj 63/2013
Član 19.
Subjekti iz člana 15. ovog zakona 
(član 93a stav 1) dužni su da na propisanim obrascima do 30. septembra 2013. 
godine dostave podatke koje sadrži Registar, utvrđene članom 15. ovog zakona 
(član 93a stav 2) i aktom Vlade iz člana 18. stav 2. ovog zakona.
U slučaju da subjekti iz stava 1. 
ovog člana kojima se sredstva obezbeđuju u budžetu Republike Srbije ili u budžetu 
lokalne vlasti ne dostave podatke do 30. septembra 2013. godine ili ne dostave 
tačne podatke, ministar će rešenjem:  
1) privremeno obustaviti isplatu 
aproprijacija za korisnika budžetskih sredstava, dok ne izvrši obaveze po 
odredbama ovog člana;  
2) privremeno obustaviti isplatu 
plata za organizaciju obaveznog socijalnog osiguranja i korisnika sredstava te 
organizacije, dok ne izvrši obaveze po odredbama ovog člana;  
3) privremeno obustaviti prenos 
transfernih sredstava iz budžeta Republike Srbije, odnosno pripadajućeg dela 
poreza na zarade i poreza na dobit pravnih lica jedinici lokalne vlasti, dok ne 
izvrši obaveze po odredbama ovog člana.
U slučaju da subjekti iz stava 1. 
ovog člana, kojima se sredstva ne obezbeđuju u budžetu Republike Srbije ili u 
budžetu lokalne vlasti, kao i javna preduzeća, ne dostave ili dostave netačne 
podatke do 30. septembra 2013. godine, kazniće se novčanom kaznom za prekršaj, i 
to:
– pravno lice u iznosu od 100.000 
do 2.000.000 dinara;
– odgovorno lice u pravnom licu u 
iznosu od 10.000 do 500.000 dinara.
*Službeni glasnik RS, broj 63/2013
Član 20.
Ovaj zakon stupa na snagu 
narednog dana od dana objavljivanja u „Službenom glasniku Republike Srbije”.


Zakon
o izmenama i dopunama Zakona o budžetskom sistemu: 
„Službeni glasnik RS“, broj 108/2013-3
Član 4.
Akt Vlade iz člana 1. ovog 
zakona doneće se u roku od 15 dana od dana stupanja na snagu ovog zakona. 
 

Član 5.
Postupci koji su započeti 
radi popunjavanja radnih mesta kod korisnika javnih sredstava, a koji nisu 
okončani do dana stupanja na snagu ovog zakona, mogu se nastaviti uz saglasnost 
tela Vlade iz člana 1. ovog zakona, na predlog nadležnog ministarstva, odnosno 
drugog nadležnog organa, uz prethodno pribavljeno mišljenje Ministarstva.
U slučaju da korisnici 
javnih sredstava nastave postupke iz stava 1. ovog člana, bez saglasnosti tela 
Vlade, kazniće se novčanom kaznom za prekršaj, i to:
– korisnik javnih sredstava 
u iznosu od 500.000 do 2.000.000 dinara;
– odgovorno lice korisnika 
javnih sredstava u iznosu od 30.000 do 2.000.000 dinara.
U slučaju da direktni, 
odnosno indirektni korisnici budžetskih sredstava i korisnici sredstava 
organizacija za obavezno socijalno osiguranje ne poštuju odredbe ovog člana, 
ministar će rešenjem:
1) privremeno obustaviti 
izvršenje aproprijacija namenjenih za isplatu plata, odnosno primanja zaposlenim, 
izabranim, postavljenim i angažovanim licima kod korisnika budžetskih sredstava i 
korisnika sredstava organizacija za obavezno socijalno osiguranje;  
2) privremeno obustaviti 
prenos transfernih sredstava iz budžeta Republike Srbije, odnosno pripadajućeg 
dela poreza na zarade i poreza na dobit pravnih lica jedinici lokalne vlasti.
Član 6.
Odredbe člana 1. ovog 
zakona, koje se odnose na zabranu zasnivanja radnog odnosa sa novim licima radi 
popunjavanja slobodnih, odnosno upražnjenih radnih mesta kod korisnika javnih 
sredstava do 31. decembra 2015. godine i odredbe člana 5. ovog zakona, ne odnose 
se na zaposlene u službama Narodne skupštine, Zaštitnika građana, Poverenika za 
zaštitu ravnopravnosti, Državne revizorske institucije, Poverenika za 
informacije od javnog značaja i zaštitu podataka o ličnosti, Agencije za borbu 
protiv korupcije, Republičke komisije za zaštitu prava u postupcima javnih 
nabavki, Кomisije za zaštitu konkurencije, Кomisije za hartije od vrednosti, 
Fiskalnog saveta, Republičke radiodifuzne agencije i Agencije za energetiku 
Republike Srbije.  
Odredbe člana 1. ovog 
zakona, koje se odnose na zabranu zasnivanja radnog odnosa sa novim licima radi 
popunjavanja slobodnih, odnosno upražnjenih radnih mesta kod korisnika javnih 
sredstava do 31. decembra 2015. godine i odredbe člana 5. ovog zakona, ne odnose 
se i na sudije, javne tužioce i zamenike javnih tužilaca, nastavno osoblje 
visokoškolske ustanove i naučno i istraživačko osoblje naučnoistraživačke 
organizacije akreditovane u skladu sa zakonom, na izabrana, postavljena i 
imenovana lica u državnim organima i organima jedinica teritorijalne autonomije 
i lokalne samouprave, kao i na direktore javnih preduzeća, društava kapitala, 
ustanova i javnih agencija čiji su osnivači Republika Srbija ili jedinice 
teritorijalne autonomije, odnosno lokalne samouprave.  
Radni odnos sa novim licima, 
odnosno angažovanje lica po ugovoru o delu, po ugovoru o privremenim i povremenim 
poslovima, preko omladinske i studentske zadruge, kao i angažovanje lica po 
drugim osnovama u Narodnoj skupštini i nezavisnim državnim organima i 
organizacijama iz stava 1. ovog člana koje bira Narodna skupština, može se 
zasnovati, odnosno lica angažovati uz saglasnost odbora Narodne skupštine 
nadležnog za adminstrativno-budžetska pitanja.  
Novčanom kaznom u iznosu od 
500.000 do 2.000.000 dinara kazniće se za prekršaj korisnik javnih sredstava iz 
stava 1. ovog člana ako ne poštuje odredbe iz stava 3. ovog člana.  
Novčanom kaznom od 30.000 do 
2.000.000 dinara kazniće se za prekršaj odgovorno lice korisnika javnih 
sredstava iz stava 1. ovog člana ako ne poštuje odredbe iz stava 3. ovog člana.


Član 7.
Ovaj zakon stupa na snagu 
narednog dana od dana objavljivanja u „Službenom glasniku Republike Srbije”, a 
odredbe člana 1. ovog zakona, koje se odnose na ograničenje ukupnog broja 
zaposlenih na određeno vreme zbog povećanog obima posla, lica angažovanih po 
ugovoru o delu, ugovoru o privremenim i povremenim poslovima, preko omladinske i 
studentske zadruge i lica angažovanih po drugim osnovama, kod korisnika javnih 
sredstava, primenjuju se od 1. marta 2014. godine.


Zakon
o izmenama i dopunama Zakona o budžetskom sistemu: 
„Službeni glasnik RS“, broj 142/2014-190

Član 18.

Izuzetno od člana 12. stav 1. ovog zakona, 
u 2015, 2016. i 2017. godini preusmeravanje 
aproprijacije može se vršiti u iznosu do 10% vrednosti aproprijacije čija se 
sredstva umanjuju.

*Službeni glasnik RS, broj 99/2016

Član 19.

Ovaj zakon stupa na snagu narednog dana od dana objavljivanja u „Službenom 
glasniku Republike Srbije”.



Zakon o izmenama i dopunama Zakona o budžetskom sistemu: "Službeni glasnik 
RS", broj 103/2015-151

Član 16.

Odredbe ovog zakona koje se odnose na rodno odgovorno budžetiranje 
primenjivaće se na budžetske korisnike u skladu sa godišnjim planom postupnog 
uvođenja rodno odgovornog budžetiranja, a u celini do donošenja budžeta Republike 
Srbije i budžeta lokalnih vlasti za 2021. godinu.

Plan postupnog uvođenja rodno odgovornog budžetiranja iz stava 1. ovog 
člana, odnosno broj programa i broj budžetskih korisnika donosi ministar nadležan 
za finansije, pokrajinski sekretar za finansije, odnosno organ nadležan za budžet 
jedinice lokalne samouprave, u saradnji sa institucijama nadležnim za unapređenje 
rodne ravnopravnosti, najkasnije do 31. marta tekuće godine za narednu godinu.
*Službeni glasnik RS, broj 72/2019

Član 17.

Jedinice lokalne samouprave su dužne da do 1. decembra 2016. godine 
usklade odluke o budžetu sa članom 1. stav 1. ovog zakona.

Član 18.

Ovaj zakon stupa na snagu narednog dana od dana objavljivanja u „Službenom 
glasniku Republike Srbije”.

Zakon o izmenama i dopunama Zakona o budžetskom sistemu: "Službeni glasnik RS", 
broj 99/2016-160
Član 43.
Кorisnici sredstava budžeta Republike Srbije, koji su visinu takse 
utvrdili primenom metodologije iz člana 17. Zakona o budžetskom sistemu 
(„Službeni glasnik RS”, br. 54/09, 73/10, 101/10, 101/11, 93/12, 62/13, 63/13 – 
ispravka, 108/13, 142/14, 68/15 – dr. zakon i 103/15), dužni su da u roku od 
šest meseci od dana stupanja na snagu ovog zakona iniciraju dopunu zakona kojim 
se uređuju republičke administrativne takse, radi propisivanja tim zakonom visine 
taksi za javne usluge koje pružaju fizičkim i pravnim licima.
Do dana stupanja na snagu zakona kojim se uređuju republičke 
administrativne takse iz stava 1. ovog člana, korisnici javnih sredstava iz tog 
stava nastavljaju da primenjuju akta kojima su propisane visine taksi za usluge 
koje pružaju.
Član 44.
Odredbe ovog zakona koje se odnose na izveštavanje o učinku programa 
primenjivaće se počev od 1. januara 2017. godine.
Član 45.
Ovaj zakon stupa na snagu narednog dana od dana objavljivanja u 
„Službenom glasniku Republike Srbije”.

Zakon o izmenama i dopunama Zakona o budžetskom sistemu: "Službeni glasnik RS", 
broj 113/2017-3
Član 16.
Savet za unapređenje programske strukture budžeta iz člana 14. ovog 
zakona ministar će obrazovati u roku od 30 dana od dana stupanja na snagu ovog 
zakona.
Član 17.
Odredba člana 1. stav 1. ovog zakona primenjivaće se od pripreme i 
donošenja zakona o budžetu Republike Srbije i odluka o budžetima lokalne vlasti za 
2020. godinu.

*Službeni glasnik RS, broj 95/2018
Član 18.
Ovaj zakon stupa na snagu narednog dana od dana objavljivanja u 
„Službenom glasniku Republike Srbije”.

Zakon o izmenama i dopunama Zakona o budžetskom sistemu: "Službeni glasnik RS", 
broj 95/2018-223
Član 21.
Odredba člana 1. stav 2. ovog zakona 
primenjivaće se od pripreme i donošenja zakona o budžetu Republike Srbije 
za 2021. 
godinu.

*Službeni glasnik RS, broj 72/2019
Član 23.
Ovaj zakon stupa na snagu narednog dana od 
dana objavljivanja u „Službenom glasniku Republike Srbije”.

Zakon o dopuni Zakona o budžetskom sistemu: "Službeni glasnik RS", 
broj 31/2019-5
Član 2.
Ovaj zakon će se primenjivati počev od plate 
za maj 2019. godine.
Član 3.
Ovaj zakon stupa na snagu narednog dana od 
dana objavljivanja u „Službenom glasniku Republike Srbije”.

Zakon o izmenama i dopunama Zakona o budžetskom sistemu: "Službeni glasnik RS", 
broj 72/2019-185
Član 14.
Odredba člana 8. stav 1. ovog zakona 
primenjivaće se od pripreme i donošenja zakona o budžetu Republike Srbije za 2020. 
godinu.
Član 15.
Ovaj zakon stupa na snagu narednog dana od 
dana objavljivanja u „Službenom glasniku Republike Srbije”.















ZAКON

o davanju kontragarancije
Republike Srbije Srbiji i Crnoj Gori po kreditu Međunarodnog udruženja za razvoj
(Кomponenta Srbija i Crna Gora – Projekat za Srbiju)


"Službeni glasnik
RS", broj 34 od 18. aprila 2006.






Član 1.

Republika Srbija preuzima obavezu da kao kontragarant izmiri
obaveze Srbije i Crne Gore, u iznosu od 13.900.000 specijalnih prava vučenja (u daljem
tekstu: SDR) po osnovu Sporazuma o kreditu za razvoj (Кomponenta Srbija i Crna Gora
– Projekat za Srbiju) između Srbije i Crne Gore i Međunarodnog udruženja za razvoj,
potpisanog 8. septembra 2005. godine u Beogradu, koji je ratifikovan Zakonom o ratifikaciji
Sporazuma o kreditu za razvoj (Кomponenta Srbija i Crna Gora – Projekat za Srbiju)
između Srbije i Crne Gore i Međunarodnog udruženja za razvoj, sa prilozima („Službeni
list SCG – Međunarodni ugovori”, broj 9/05).



Član 2.

Кontragarancija iz člana 1. ovog zakona daje se Srbiji i
Crnoj Gori, na ime obaveze iz Zakona o zaduženju Srbije i Crne Gore kod Međunarodnog
udruženja za razvoj (Кomponenta Srbija i Crna Gora – Projekat za Srbiju) („Službeni
list SCG”, br. 44/05 i 53/05).



Član 3.

Кorisnik kredita po osnovu Sporazuma o kreditu za razvoj
iz člana 1. ovog zakona je Republika Srbija, a neposredni korisnici sredstava kredita
su JP „Elektroprivreda Srbije” (u daljem tekstu: EPS), u iznosu od 12.240.000 SDR
i JP „Elektromreža Srbije” (u daljem tekstu: EMS), u iznosu od 1.660.000 SDR.



Član 4.

Sredstva za otplatu kredita po osnovu Sporazuma o kreditu
za razvoj iz člana 1. ovog zakona, obezbediće EPS i EMS.

EPS i EMS su dužni da sredstva za otplatu kredita obezbeđuju
prema planu otplate za sva povučena sredstva, u iznosu koji uključuje dospelu glavnicu,
naknadu za angažovanje sredstava kredita, manipulativne troškove kredita i ostale
troškove.

EPS i EMS će obezbeđivati sredstva za otplatu kredita iz
sopstvenih prihoda uplatom dospelih obaveza na poseban račun Srbije i Crne Gore
kod Narodne banke Srbije, sa isključivom namenom otplate kredita.



Član 5.

Ako po osnovu izdate kontragarancije, Republika Srbija izvrši
obavezu umesto EPS-a i EMS-a, ima pravo na povraćaj glavnice, naknade za angažovanje
sredstava kredita, manipulativnih troškova kredita i ostalih troškova, koji nastanu
zbog neizvršenja, odnosno neblagovremenog izvršenja obaveze, do visine iznosa izmirene
obaveze, kao i pravo da od EPS-a i EMS-a naplati obračunatu zakonsku kamatu.

Pravo na povraćaj sredstava iz stava 1. ovog člana Republika
Srbija će ostvariti tako što će inicirati naplatu sa računa EPS-a i EMS-a na osnovu
ovlašćenja dobijenog od EPS-a i EMS-a ili drugih instrumenata obezbeđenja, u skladu
sa propisima kojima se uređuje platni promet.



Član 6.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.




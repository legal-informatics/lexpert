


	
	Zakon


	
		Redakcijski prečišćen tekst
	
	
	
	
	
	
	
	
	
	
	
	
	
	ZAКON
	
	o 
	saveznim javnim ustanovama
	
	„Službeni 
	list SRJ”, br. 
	46 od 4. 
	
	oktobra 
	1996, 59 od 4. 
	
	decembra 
	1998.
	
	
	
	
	
	
	
	Predmet 
	zakona
	
	
	
	
	Član 1.
	
	(1) Ovim 
	zakonom uređuje se pravni položaj javnih ustanova koje osniva Savezna 
	Republika Jugoslavija (u daljem tekstu: savezne javne ustanove) radi obavljanja 
	delatnosti ili usluga, odnosno poslova (u daljem tekstu: delatnost) od 
	interesa za ostvarivanje nadležnosti Savezne Republike Jugoslavije.
	
	(2) Odredbe 
	ovog zakona ne odnose se na vojne ustanove.
	
	
	
	
	Pojam 
	savezne javne ustanove
	
	
	
	
	Član 2.
	
	(1) Saveznom 
	javnom ustanovom, u smislu ovog zakona, smatra se svaki oblik organizovanja 
	(naučni institut, istraživački i drugi centri, agencija, javno glasilo ili 
	druga ustanova) osnovan za stalno obavljanje delatnosti od interesa za 
	ostvarivanje nadležnosti Savezne Republike Jugoslavije, a za potrebe saveznih 
	organa i organizacija.
	
	(2) Savezna 
	javna ustanova ne obavlja delatnost radi sticanja dobiti.
	
	
	
	
	
	Pravni 
	subjektivitet
	
	
	
	
	Član 3.
	
	(1) Savezna 
	javna ustanova je pravno lice.
	
	(2) Savezna 
	javna ustanova može statutom utvrditi da određeni njen deo ima određena 
	ovlašćenja u pravnom prometu, kao i poseban obračun rezultata poslovanja i 
	poseban podračun u skladu sa saveznim zakonom.
	
	(3) Deo 
	savezne javne ustanove nema svojstvo pravnog lica.
	
	
	
	
	
	Delatnost
	
	
	
	
	Član 4.
	
	(1) 
	Delatnosti koje vrše savezne javne ustanove su od opšteg interesa.
	
	(2) Savezne 
	javne ustanove osnivaju se radi:
	
	– obavljanja 
	stručnih i tehničkih poslova u vezi sa izvršavanjem obaveza Savezne Republike 
	Jugoslavije koje proizlaze iz saveznih zakona, drugih saveznih propisa i 
	opštih akata, kao i potvrđenih i objavljenih međunarodnih ugovora;
	
	– obavljanja 
	naučnih i drugih istraživanja od značaja za rad saveznih organa i 
	organizacija;
	
	– 
	obaveštavanja javnosti o događajima u Saveznoj Republici Jugoslaviji i svetu, 
	kao i ostvarivanja drugih vidova javnog informisanja;
	
	– stvaranja 
	uslova za korišćenje i zaštitu kulturno-istorijskih dobara od interesa za 
	ostvarivanje nadležnosti Savezne Republike Jugoslavije;
	
	– obavljanja 
	drugih delatnosti čije je vršenje nužan uslov za ostvarivanje nadležnosti 
	Savezne Republike Jugoslavije.
	
	(3) 
	Delatnosti iz stava 2. ovog člana obavljaju se na način kojim se obezbeđuje 
	stalno, uredno i pod jednakim uslovima dostupno njihovo vršenje za potrebe 
	saveznih organa i organizacija.
	
	(4) Savezna 
	javna ustanova može, u skladu sa svojom delatnošću, obavljati usluge i 
	poslove za potrebe i drugih korisnika, ako time ne dovodi u pitanje potpuno i 
	blagovremeno vršenje delatnosti radi koje je osnovana.
	
	
	
	
	
	Osnivanje
	
	
	
	
	Član 5.
	
	(1) Akt o 
	osnivanju savezne javne ustanove donosi Savezna vlada.
	
	(2) Akt o 
	osnivanju savezne javne ustanove sadrži odredbe o:
	
	1) nazivu i 
	sedištu ustanove;
	
	2) 
	delatnosti ustanove;
	
	3) pravima, 
	obavezama i odgovornostima osnivača prema ustanovi i ustanove prema 
	osnivaču;
	
	4) organima 
	i njihovom delokrugu;
	
	5) zastupanju 
	ustanove;
	
	6) 
	obezbeđivanju sredstava za početak rada ustanove;
	
	7) načinu 
	finansiranja obavljanja delatnosti ustanove;
	
	8) načinu 
	ostvarivanja stručnog i upravnog nadzora nad ustanovom;
	
	9) oblicima 
	odgovornosti ustanove za obaveze u pravnom prometu;
	
	10) drugim 
	pitanjima koja su propisana ovim zakonom.
	
	
	
	
	
	Obaveza 
	registracije
	
	
	
	
	Član 6.
	
	(1) Osnivanje 
	savezne javne ustanove i organizovanje njenog dela koji ima određena ovlašćenja 
	u pravnom prometu prijavljuje se, radi upisa u registar, kod nadležnog suda.
	
	(2) Deo 
	ustanove koji ima određena ovlašćenja u pravnom prometu, upisuje se u 
	registar prema sedištu ustanove, a deo ustanove koji obavlja poslove iz 
	delatnosti ustanove u mestu van njenog sedišta – i u registar prema mestu 
	obavljanja tih poslova.
	
	(3) Prijavu 
	za upis u registar iz st. 1. i 2. ovog člana podnosi lice ovlašćeno za 
	zastupanje, u roku od 15 dana od dana donošenja akta o osnivanju.
	
	(4) Izvršena 
	registracija, kao i njene promene objavljuju se u „Službenom listu SRJ”.
	
	(5) Upisom u 
	registar kod nadležnog suda savezna javna ustanova stiče svojstvo pravnog 
	lica.
	
	
	
	
	
	Organi
	
	
	
	
	Član 7.
	
	(1) Organi 
	savezne javne ustanove su: savet, direktor i nadzorni odbor.
	
	(2) Osnivač 
	upravlja saveznom javnom ustanovom u skladu sa aktom o osnivanju, odnosno 
	statutom ustanove.
	
	(3) 
	Predstavnici zaposlenih čine trećinu saveta i nadzornog odbora savezne javne 
	ustanove.
	
	(4) Mandat 
	članova saveta, nadzornog odbora i direktora savezne javne ustanove traje 
	pet godina, uz mogućnost ponovnog izbora.
	
	(5) 
	Predsednika i članove saveta, direktora i predsednika i članove nadzornog 
	odbora imenuje i razrešava Savezna vlada, osim članova saveta i nadzornog 
	odbora koji se biraju iz reda zaposlenih.
	
	(6) Broj i 
	način izbora organa savezne javne ustanove uređuje se osnivačkim aktom i 
	statutom.
	
	
	
	
	
	Savet
	
	
	
	
	Član 8.
	
	(1) Savet 
	savezne javne ustanove čine predstavnici osnivača i zaposlenih u saveznoj 
	javnoj ustanovi.
	
	(2) Broj i 
	način izbora članova saveta uređuje se statutom ustanove.
	
	(3) Savet 
	savezne javne ustanove:
	
	1) donosi 
	statut;
	
	2) utvrđuje 
	poslovnu i razvojnu politiku;
	
	3) usvaja 
	godišnji obračun i periodične obračune;
	
	4) donosi 
	programe iz člana 17. ovog zakona;
	
	5) usvaja 
	godišnje izveštaje o poslovanju;
	
	6) donosi 
	godišnji finansijski plan;
	
	7) odlučuje 
	o raspoređivanju viška prihoda nad rashodima i pokriću gubitaka;
	
	8) odlučuje 
	o promeni obavljanja delatnosti, kao i promeni sedišta;
	
	9) odlučuje 
	o statusnim promenama i o prestanku ustanove;
	
	10) donosi 
	akt o organizaciji i sistematizaciji radnih mesta i druge opšte akte 
	utvrđene statutom;
	
	11) odlučuje 
	o drugim pitanjima utvrđenim aktom o osnivanju i statutom.
	
	
	
	
	
	Direktor
	
	
	
	
	Član 9.
	
	Direktor 
	savezne javne ustanove:
	
	1) zastupa 
	ustanovu;
	
	2) 
	organizuje rad u ustanovi i rukovodi tim radom;
	
	3) izvršava 
	odluke saveta i preduzima mere za njihovo sprovođenje;
	
	4) stara se 
	o zakonitosti rada i odgovara za zakonitost rada ustanove i korišćenje i 
	raspolaganje imovinom ustanove;
	
	5) vrši 
	druge poslove utvrđene statutom.
	
	
	
	
	
	Nadzorni 
	odbor
	
	
	
	
	Član 10.
	
	(1) Nadzorni 
	odbor savezne javne ustanove vrši nadzor nad zakonitošću rada saveta i 
	poslovodnog organa, pregleda izveštaje o poslovanju, bilansima i poslovnoj 
	politici ustanove, kontroliše ostvarivanje opšteg interesa i obavlja druge 
	poslove utvrđene statutom.
	
	(2) Član 
	nadzornog odbora ne može biti lice koje je član saveta ustanove, kao ni 
	drugi zaposleni u saveznoj javnoj ustanovi određeni statutom.
	
	(3) Nadzorni 
	odbor, najmanje jedanput godišnje, obaveštava savet ustanove i Saveznu vladu o 
	rezultatima izvršenog nadzora.
	
	
	
	
	Stručni 
	organi
	
	
	
	
	Član 11.
	
	Savezna 
	javna ustanova može imati i stručne organe (stručni savet, naučno veće i 
	sl.) kad je to predviđeno osnivačkim aktom, odnosno statutom.
	
	
	
	
	
	Stručni 
	nadzor
	
	
	
	
	Član 12.
	
	(1) Nadzor 
	nad obavljanjem delatnosti savezne javne ustanove, u skladu sa pravilima 
	odgovarajuće struke, (stručni nadzor) sprovode organi te ustanove određeni 
	aktom o osnivanju, odnosno statutom.
	
	(2) Stručni 
	nadzor, ako je to saveznim zakonom predviđeno, vrše nadležni savezni organi 
	i organizacije, a izuzetno i ovlašćene stručne organizacije.
	
	(3) Vršenje 
	nadzora iz stava 1. ovog člana utvrđuje se statutom, odnosno drugim opštim 
	aktom.
	
	
	
	
	
	Upravni 
	nadzor
	
	
	
	
	Član 13.
	
	(1) Nadležni 
	savezni organ vrši upravni nadzor u pogledu obavljanja delatnosti, odnosno 
	poslova savezne javne ustanove koji su od opšteg interesa i u vršenju tog 
	nadzora preduzima mere za koje je ovlašćen saveznim zakonom.
	
	(2) O 
	preduzetim merama iz stava 1. ovog člana nadležni savezni organ dužan je da 
	obavesti osnivača.
	
	(3) Protiv 
	rešenja donetih u vršenju nadzora iz stava 1. ovog člana može se izjaviti 
	žalba Saveznoj vladi u roku od 15 dana od dana dostavljanja rešenja.
	
	(4) U vršenju 
	nadzora iz stava 1. ovog člana nadležni savezni organ predložiće Saveznoj 
	vladi da obustavi od izvršenja opšti akt savezne javne ustanove za koji 
	smatra da je suprotan saveznom zakonu ili drugom saveznom propisu.
	
	(5) U 
	slučaju iz stava 4. ovog člana, Savezna vlada je dužna da u roku od osam 
	dana od dana donošenja akta o obustavi pokrene postupak pred Saveznim 
	ustavnim sudom. Ako to ne učini u navedenom roku, akt o obustavi od izvršenja 
	opšteg akta savezne javne ustanove prestaje da važi.
	
	
	
	
	
	
	Raspoređivanje poslovnog rezultata
	
	
	
	
	Član 14.
	
	(1) Višak 
	prihoda nad rashodima iz prethodne godine raspoređuje se za:
	
	1) 
	unapređivanje obavljanja delatnosti;
	
	2) rezerve 
	savezne javne ustanove u visini koja je utvrđena statutom;
	
	3) za druge 
	namene utvrđene statutom ustanove.
	
	(2) Na 
	odluku o raspoređivanju viška prihoda nad rashodima saglasnost daje Savezna 
	vlada.
	
	
	
	
	
	Opšti i 
	pojedinačni akti
	
	
	
	
	Član 15.
	
	(1) Opšti 
	akti savezne javne ustanove su statut, pravilnik i odluka kojom se na opšti 
	način uređuju određena pitanja.
	
	(2) Statut 
	je osnovni opšti akt ustanove.
	
	(3) Statut 
	sadrži odredbe o:
	
	1) nazivu i 
	sedištu ustanove;
	
	2) 
	delatnosti ustanove;
	
	3) načinu 
	obavljanja delatnosti i načinu pružanja usluga za potrebe drugih korisnika 
	(član 4. stav 4);
	
	4) organima 
	ustanove, njihovom sastavu, načinu izbora i delokrugu;
	
	5) zastupanju 
	ustanove;
	
	6) oblicima 
	odgovornosti ustanove za obaveze u pravnom prometu;
	
	7) raspodeli 
	viška prihoda nad rashodima ustanove;
	
	8) drugim 
	pitanjima značajnim za saveznu javnu ustanovu.
	
	(4) Drugi 
	opšti akti savezne javne ustanove moraju biti u saglasnosti sa statutom.
	
	(5) 
	Pojedinačni akti koje donose organi i ovlašćeni poje-dinci u ustanovi, 
	moraju biti u skladu s odgovarajućim opštim aktom ustanove.
	
	
	
	
	
	Izvori 
	sredstava za obavljanje delatnosti
	
	
	
	
	Član 16.
	
	Sredstva za 
	obavljanje delatnosti savezna javna ustanova obezbeđuje:
	
	1) iz 
	prihoda koje ostvari pružanjem usluga;
	
	2) iz 
	saveznog budžeta;
	
	3) poklona i 
	drugih prihoda koje ostvari u skladu sa zakonom.
	
	
	
	
	
	
	Obezbeđivanje sredstava u saveznom buoetu
	
	
	
	
	Član 17.
	
	(1) Za 
	izvršavanje poslova od opšteg interesa radi kojih je osnovana, savezna javna 
	ustanova najkasnije do kraja tekuće godine, utvrđuje godišnji program vršenja 
	usluga za narednu godinu, na koji saglasnost daje Savezna vlada.
	
	(2) Na 
	osnovu programa iz stava 1. ovog člana savezna javna ustanova zaključuje 
	ugovor sa nadležnim saveznim organom, odnosno organizacijom kojim se 
	utvrđuje obim poslova koje će ustanova izvršiti, rokovi za izvršavanje tih 
	poslova i visina naknade.
	
	(3) Za 
	poslove koji se obavljaju dugoročno zaključuje se okvirni ugovor na osnovu 
	programa koji se za takve poslove posebno utvrđuje, na koji saglasnost daje 
	Savezna vlada.
	
	
	
	
	
	Cene 
	usluge savezne javne ustanove
	
	
	
	
	Član 18.
	
	Cenu usluge 
	određuje savezna javna ustanova uz saglasnost Savezne vlade.
	
	
	
	
	
	Naknade 
	koje plaćaju korisnici
	
	
	
	
	Član 19.
	
	(1) Visina 
	sredstava koja savezna javna ustanova ostvaruje prodajom svojih usluga 
	utvrđuje se ugovorom između te ustanove i korisnika, u skladu sa tarifom 
	koju donosi savet ustanove uz saglasnost Savezne vlade.
	
	(2) Cene 
	usluga koje nisu predviđene tarifom iz stava 1. ovog člana utvrđuju se 
	ugovorom između te ustanove i korisnika.
	
	
	
	
	
	Imovina
	
	
	
	
	Član 20.
	
	(1) Imovinu 
	savezne javne ustanove čine pravo svojine na ne-pokretnim i pokretnim 
	stvarima, novčana sredstva, hartije od vrednosti i druga imovinska prava (u 
	daljem tekstu: sredstva) *.
	
	(2) Sredstva 
	iz stava 1. ovog člana su u državnoj svojini.
	
	(3) O 
	pribavljanju, korišćenju i raspolaganju sredstvima iz stava 1. ovog člana 
	odlučuje organ savezne javne ustanove određen statutom ustanove.
	
	(4) 
	Savezna javna ustanova, u obavljanju delatnosti od opšteg interesa koristi, 
	upravlja i raspolaže sredstvima iz stava 1. ovog člana pod uslovima i na 
	način utvrđen saveznim zakonom kojim je uređena imovina Savezne Republike 
	Jugoslavije i ovim zakonom.*
	
	
	
	
	*Službeni 
	list SRJ, broj 59/1998
	
	
	
	
	
	
	Odlučivanje o sredstvima
	
	
	
	
	Član 21.
	
	Savet 
	savezne javne ustanove, uz prethodnu saglasnost Savezne vlade, odlučuje o:
	
	1) 
	pribavljanju i otuđenju nepokretnosti;
	
	2) davanju u 
	zakup nepokretnosti koje koristi;
	
	3) 
	sredstvima za obavljanje delatnosti savezne javne ustanove u inostranstvu.
	
	
	
	
	
	Otuđivanje 
	sredstava
	
	
	
	
	Član 22.
	
	Sredstva iz 
	imovine savezne javne ustanove mogu se otuđivati po tržišnim uslovima, u 
	skladu sa saveznim zakonom kojim je uređena imovina Savezne Republike 
	Jugoslavije, ako ovim i drugim saveznim zakonom nije drukčije određeno.*
	
	
	
	
	*Službeni 
	list SRJ, broj 59/1998
	
	
	
	
	
	Odgovornost imovinom ustanove
	
	
	
	
	Član 23.
	
	Savezna 
	javna ustanova odgovara za svoje obaveze celokupnom imovinom kojom 
	raspolaže.
	
	
	
	
	
	Radni 
	odnosi
	
	
	
	
	Član 24.
	
	(1) Prava, 
	obaveze i odgovornosti iz radnog odnosa zaposleni u saveznim javnim 
	ustanovama ostvaruju shodno zakonu o radnim odnosima koji se primenjuju na 
	teritoriji republike na kojoj se nalazi sedište savezne javne ustanove.
	
	(2) Ako je 
	saveznoj javnoj ustanovi saveznim zakonom pove-reno vršenje određenog javnog 
	ovlašćenja, na zaposlene koji vrše ta ovlašćenja primenjuju se odredbe saveznog 
	zakona o položaju zaposlenih u organima i organizacijama Savezne Republike 
	Jugoslavije.
	
	
	
	
	
	Statusne 
	promene i povezivanje savezne javne ustanove
	
	
	
	
	Član 25.
	
	Statusne 
	promene i povezivanje savezne javne ustanove vrše se uz prethodnu saglasnost 
	Savezne vlade. Ta saglasnost se može dati samo ako se time ne dovodi u 
	pitanje ostvarivanje opšteg interesa.
	
	
	
	
	
	Sanacija 
	i stečaj savezne javne ustanove
	
	
	
	
	Član 26.
	
	(1) Ako 
	savezna javna ustanova u obavljanju delatnosti od opšteg interesa iskaže 
	gubitak, Savezna vlada je dužna da obezbedi sredstva za njegovo pokriće u 
	onom delu koji se odnosi na pružanje usluga u obavljanju delatnosti od opšteg 
	interesa predviđenih za ostvarivanje programa iz člana 17. ovog zakona.
	
	(2) Za 
	otvaranje stečajnog postupka nad saveznom javnom ustanovom potrebna je 
	prethodna saglasnost Savezne vlade.
	
	(3) Ako 
	Savezna vlada ne da saglasnost za otvaranje stečajnog postupka nad saveznom 
	javnom ustanovom dužna je da obezbedi isplatu potraživanja.
	
	
	
	
	
	Prestanak 
	savezne javne ustanove
	
	
	
	
	Član 27.
	
	(1) Savezna 
	javna ustanova prestaje:
	
	1) ako ne 
	ispunjava propisane uslove za obavljanje delatnosti;
	
	2) ako se 
	pravnosnažnom sudskom odlukom utvrdi ništavost upisa u sudski registar;
	
	3) ako joj 
	je izrečena mera zabrane obavljanja delatnosti zbog toga što ne ispunjava 
	uslove za obavljanje delatnosti, a u roku određenom u izrečenoj meri ne ispuni 
	te uslove, odnosno ne promeni obavljanje delatnosti.
	
	(2) Savezna 
	vlada može doneti odluku o prestanku savezne javne ustanove ako:
	
	1) ne 
	postoji više potreba za njenom delatnošću;
	
	2) potrebe 
	za delatnošću ustanove mogu da se ostvare na racionalniji i ekonomičniji 
	način poveravanjem vršenja delatnosti ustanove drugom obliku organizovanja;
	
	3) ne 
	ostvaruje utvrđene ciljeve i zadatke zbog kojih je ustanova osnovana.
	
	(3) Na 
	osnovu akta o prestanku savezne javne ustanove sprovodi se postupak 
	likvidacije, u skladu sa zakonom.
	
	
	
	
	
	Način 
	obezbeđivanja opšteg interesa
	
	
	
	
	Član 28.
	
	(1) Opšti 
	interes u obavljanju delatnosti saveznih javnih ustanova obezbeđuje Savezna 
	vlada davanjem saglasnosti na: statut; program rada; statusne promene i 
	povezivanje savezne javne ustanove; promenu obavljanja delatnosti od opšteg 
	interesa; investicione odluke; godišnji finansijski plan i odluku o obavljanju 
	delatnosti ustanove u inostranstvu; prestanak savezne javne ustanove i u 
	drugim slučajevima predviđenim ovim zakonom.
	
	(2) Savezna 
	javna ustanova podnosi Saveznoj vladi godišnji izveštaj o obavljanju 
	delatnosti.
	
	
	
	
	
	Posebne 
	mere za zaštitu opšteg interesa
	
	
	
	
	Član 29.
	
	(1) U 
	slučaju poremećaja u obavljanju delatnosti savezne javne ustanove koji otežava 
	ostvarivanje opšteg interesa, Savezna vlada može preduzeti mere kojima se 
	obezbeđuju uslovi za nesmetan rad i pružanje usluga ustanova, i to:
	
	1) naložiti 
	vršenje usluga u skladu sa uslovima i načinom obavljanja delatnosti, odnosno 
	poslova od opšteg interesa utvrđenim saveznim zakonom i aktom o osnivanju;
	
	2) 
	obustaviti od izvršenja akt ustanove koji dovodi u pitanje ostvarivanje cilja 
	zbog kojeg je ustanova osnovana;
	
	3) naložiti 
	radno angažovanje zaposlenih u ustanovi radi pružanja usluga kojima se 
	ostvaruje obavljanje delatnosti, odnosno poslova od opšteg interesa u skladu 
	sa saveznim zakonom kojim se uređuje štrajk;
	
	4) preduzeti 
	druge mere utvrđene saveznim zakonom kojim se uređuje obavljanje delatnosti 
	ustanove.
	
	(2) Ako 
	savezna javna ustanova ne otkloni uzroke poremećaja u obavljanju delatnosti od 
	opšteg interesa u roku koji joj je određen, Savezna vlada može doneti odluku 
	o prestanku ustanove.
	
	
	
	
	
	Primena 
	drugih propisa
	
	
	
	
	Član 30.
	
	Na savezne 
	javne ustanove shodno se primenjuju odredbe saveznog zakona kojim se uređuje 
	pravni položaj preduzeća, odnosno zakona kojim se uređuje delatnost koju 
	obavlja savezna javna ustanova, a koji se primenjuje na teritoriji republike 
	članice na kojoj se nalazi sedište savezne javne ustanove, ako ovim zakonom 
	nije drukčije određeno.
	
	
	
	
	
	Način i 
	rokovi usklađivanja
	
	
	
	
	Član 31.
	
	Zakon o 
	Institutu za uporedno pravo („Službeni list SFRJ”, br. 24/74), Zakon o 
	Institutu za međunarodnu politiku i privredu („Službeni list SFRJ”, br. 
	11/74), Zakon o ustanovi za održavanje pomorskih plovnih puteva („Službeni 
	list SFRJ”, br. 50/74, 17/81, 3/88 i 46/88), Zakon o ustanovi za održavanje 
	unutrašnjih plovnih puteva („Službeni list SFRJ”, br. 50/74, 17/81 i 24/88), 
	Zakon o Jugoslovenskom registru brodova („Službeni list SFRJ”, br. 6/89), 
	Zakon o Geomagnetskom institutu („Službeni list SFRJ”, br. 24/74) prestaju 
	da važe 31. marta 1997. godine.
	
	
	
	
	
	Javna 
	glasila
	
	
	
	
	Član 32.
	
	Odluka o 
	preuzimanju osnivačkih prava na javnim glasilima („Službeni list SFRJ”, br. 
	26/90) prestaje da važi 31. marta 1997. godine.
	
	
	
	
	
	Stupanje 
	zakona na snagu
	
	
	
	
	Član 33.
	
	Ovaj zakon 
	stupa na snagu osmog dana od dana objavljivanja u „Službenom listu SRJ”.
	
	
	


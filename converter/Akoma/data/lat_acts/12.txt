




Redakcijski prečišćen tekst 
ZAКON
o Vladi
„Službeni glasnik RS“, br. 55 od 27. juna 2005, 71 od 19. 
avgusta 2005 - ispravka, 101 od 6. novembra 2007, 65 od 5. jula 2008, 16 od 11. 
marta 2011, 68 od 18. jula 2012 - US, 72 od 26. jula 2012, 74 od 31. jula 2012 - 
ispravka US, 7 od 28. januara 2014 - US, 44 od 26. aprila 2014, 30 od 20. aprila 
2018 - dr. zakon

I. UVODNE ODREDBE 
Položaj Vlade
Član 1.
Vlada je nosilac izvršne vlasti u Republici Srbiji.
*Službeni glasnik RS, broj 101/2007
Utvrđivanje i vođenje politike i izvršavanje zakona
*Službeni glasnik RS, broj 101/2007
Član 2.
Vlada utvrđuje i vodi politiku Republike Srbije u okviru 
Ustava i zakona i drugih opštih akata Narodne skupštine.
Vlada izvršava zakone i druge opšte akte Narodne skupštine 
tako što donosi opšte i pojedinačne pravne akte i preduzima druge mere. 

*Službeni glasnik RS, broj 101/2007
Predlaganje akata Narodnoj skupštini
Član 3.
Vlada predlaže Narodnoj skupštini zakone, budžet i druge 
opšte i pojedinačne akte. 
Zastupanje Republike Srbije
Član 4.
Vlada zastupa Republiku Srbiju kao pravno lice i pri tome 
vrši prava i obaveze koje Republika Srbija ima kao osnivač javnih preduzeća, 
ustanova i drugih organizacija, ako zakonom nije što drugo određeno. 

Raspolaganje imovinom Republike Srbije 
Član 5. 
Vlada raspolaže imovinom Republike Srbije, ako zakonom nije 
što drugo određeno. 
Staranje o ustavnosti i zakonitosti
*Službeni glasnik RS, broj 101/2007
Član 6.
Vlada je dužna da obustavi od izvršenja opšti akt 
opštine, grada i grada Beograda za koji smatra da nije saglasan Ustavu ili 
zakonu, rešenjem koje stupa na snagu kad se objavi u "Službenom glasniku 
Republike Srbije".
Rešenje o obustavi od izvršenja prestaje da važi ako 
Vlada u roku od pet dana od objavljivanja rešenja ne pokrene postupak za ocenu 
ustavnosti i zakonitosti opšteg akta.
*Službeni glasnik RS, broj 101/2007
Odgovornost Vlade
Član 7.
Vlada je u okviru svojih nadležnosti samostalna. 

Vlada je odgovorna Narodnoj skupštini za vođenje politike 
Republike Srbije, za izvršavanje zakona i drugih opštih akata Narodne skupštine, 
za stanje u svim oblastima iz svoje nadležnosti i za rad organa državne uprave 
i 
imalaca javnih ovlašćenja na nivou Republike.
*Službeni glasnik RS, broj 72/2012 
Ovlašćenja prema organima državne uprave 
i imaocima javnih ovlašćenja na nivou Republike
*Službeni glasnik RS, broj 72/2012 
Član 8.
Vlada nadzire rad organa državne uprave, usmerava organe 
državne uprave u sprovođenju politike i izvršavanju zakona i drugih opštih akata i 
usklađuje njihov rad. 
Ako organ državne uprave ili imalac javnih ovlašćenja na 
nivou Republike ne donese propis, donosi ga Vlada ako bi nedonošenje propisa 
moglo izazvati štetne posledice po život ili zdravlje ljudi, životnu sredinu, 
privredu ili imovinu veće vrednosti. 
Vlada može poništiti ili ukinuti propis organa državne 
uprave koji je u suprotnosti sa zakonom ili propisom Vlade i odrediti rok za 
donošenje novog propisa.
*Službeni glasnik RS, broj 72/2012 
 **Službeni glasnik RS, broj 7/2014 (Odluka US)
Javnost rada
Član 9.
Rad Vlade je javan. 
Vlada je dužna da javnosti omogući uvid u svoj rad, prema 
zakonu kojim se uređuje slobodan pristup informacijama od javnog značaja i 
poslovniku Vlade. 
II. SASTAV, MANDAT I UREĐENJE VLADE 
1. Sastav Vlade i položaj članova Vlade 
Sastav Vlade 
Član 10.
Vladu čine predsednik Vlade, jedan ili više potpredsednika 
Vlade i resorni ministri. 
Vlada može imati ministre bez portfelja. 
Broj potpredsednika Vlade i ministara bez portfelja određuje 
Narodna skupština pri svakom izboru Vlade, na predlog kandidata za predsednika 
Vlade. 
Nespojivost i sukob interesa 
Član 11.
Član Vlade ne može biti na drugoj javnoj funkciji u 
državnom organu, organu autonomne pokrajine, opštine, grada, grada Beograda, 
niti vršiti delatnost koja je po zakonu nespojiva s dužnošću člana Vlade, niti 
stvoriti mogućnost sukoba javnog i privatnog interesa.
Član Vlade dužan je da se u svemu povinuje propisima 
kojima se uređuje sukob interesa pri vršenju javnih funkcija.
*Službeni glasnik RS, broj 101/2007
Predsednik Vlade 
Član 12.
Predsednik Vlade vodi i usmerava Vladu, stara se o 
jedinstvu političkog delovanja Vlade, usklađuje rad članova Vlade, predstavlja 
Vladu i saziva i vodi njene sednice. 
Predsednik Vlade može ostalim članovima Vlade davati 
obavezna uputstva i posebna zaduženja, shodno programu i politici Vlade. 

Predsednik Vlade može biti i ministar.
Članovi Vlade, državni sekretari i direktori posebnih 
organizacija i službi Vlade dužni su da poštuju i izvršavaju obavezna uputstva i 
posebna zaduženja koje im da predsednik Vlade, shodno programu i politici Vlade.
Član Vlade može zahtevati da Vlada odluči da li je pri tome 
predsednik Vlade prekoračio svoja ovlašćenja. 
*Službeni glasnik RS, broj 16/2011
Potpredsednik Vlade
Član 13.
Potpredsednik Vlade usmerava i usklađuje rad organa državne 
uprave u oblastima koje odredi predsednik Vlade. 
Predsednik Vlade može ovlastiti potpredsednika Vlade da 
rukovodi projektom iz delokruga više organa državne uprave.
Brisan je raniji stav 3. (vidi član 1. Zakona – 65/2008-3)
Potpredsednik Vlade može biti i ministar.
U svemu ostalom na položaj potpredsednika Vlade shodno se 
primenjuju odredbe ovog zakona koje se odnose na ministre. 
*Službeni glasnik RS, broj 16/2011
 Prvi potpredsednik Vlade 
*Službeni glasnik RS, broj 65/2008
 **Službeni glasnik RS, broj 68/2012 (Odluka US)
Član 13a
Predsednik Vlade određuje jednog potpredsednika Vlade za 
prvog potpredsednika Vlade 
, koji ga zamenjuje za vreme odsutnosti ili 
sprečenosti sa svim ovlašćenjima predsednika Vlade, izuzev ovlašćenja na 
predlaganje izbora ili razrešenja člana Vlade.
Prvi potpredsednik Vlade
pomaže predsedniku Vlade u 
vođenju i usmeravanju Vlade, staranju o jedinstvu političkog delovanja Vlade i 
usklađivanju rada članova Vlade. 
U svemu ostalom na položaj prvog potpredsednika Vlade
shodno se primenjuju odredbe ovog zakona koje se odnose na potpredsednika Vlade. 

*Službeni glasnik RS, broj 65/2008
 **Službeni glasnik RS, broj 68/2012 (Odluka US)
Ministri 
Član 14.
Ministar može podnositi Vladi predloge za uređivanje pitanja 
iz nadležnosti Vlade i Narodne skupštine i zahtevati da Vlada zauzme stav o 
pitanju iz njegove nadležnosti. 
Ministar je dužan da obaveštava Vladu o svemu što je bitno 
za vođenje politike i odlučivanje Vlade. 
Ministar je odgovoran za sprovođenje programa i politike 
Vlade, za odluke i mere koje je doneo ili propustio da donese ili preduzme i za 
izvršavanje obaveznih uputstava i posebnih zaduženja koja mu je odredio predsednik 
Vlade. 
2. Mandat Vlade
Izbor Vlade 
Član 15.
Vladu bira Narodna skupština posle svakog konstituisanja, na 
predlog kandidata za predsednika Vlade. 
Narodna skupština odlučuje o izboru Vlade u celini. 

Vlada je izabrana većinom glasova od ukupnog broja narodnih 
poslanika. 
Početak i prestanak mandata Vlade
Član 16.
Mandat Vlade teče od polaganja zakletve pred Narodnom 
skupštinom. 
Zakletva glasi: "Zaklinjem se na odanost Republici 
Srbiji i svojom čašću obavezujem da ću poštovati Ustav i zakon, da ću dužnost 
člana Vlade vršiti savesno, odgovorno i predano i biti posvećen očuvanju Кosova i 
Metohije unutar Republike Srbije".
Vladi prestaje mandat sa prestankom mandata Narodne 
skupštine, izglasavanjem nepoverenja, neizglasavanjem poverenja, ostavkom Vlade, 
izglasavanjem nepoverenja predsedniku Vlade i ostavkom predsednika Vlade. 

Brisan je raniji stav 4. (vidi član 5. Zakona - 101/2007-3)
*Službeni glasnik RS, broj 101/2007
Ovlašćenja Vlade i člana Vlade posle prestanka mandata Vlade
Član 17.
Vlada kojoj je prestao mandat može vršiti samo tekuće 
poslove i ne može predlagati Narodnoj skupštini zakone i druge opšte akte niti 
donositi propise, izuzev ako je njihovo donošenje vezano za zakonski rok ili to 
nalažu potrebe države, interesi odbrane ili prirodna, privredna ili tehnička 
nesreća. 
Ona ne može postavljati državne službenike na položaj u 
organima državne uprave, a pri vršenju osnivačkih prava Republike Srbije može 
jedino da imenuje ili da saglasnost na imenovanje vršioca dužnosti direktora i 
članova upravnog i nadzornog odbora. 
Vlada kojoj je prestao mandat ne može predsedniku Republike 
predložiti raspuštanje Narodne skupštine. 
Član Vlade kome je mandat prestao usled prestanka mandata 
Vlade ima ista ovlašćenja kao član Vlade koji je podneo ostavku. 
*Službeni glasnik RS, broj 101/2007
Nepoverenje Vladi. Nepoverenje predsedniku Vlade 

Član 18.
Najmanje 60 narodnih poslanika može predložiti Narodnoj 
skupštini da se Vladi izglasa nepoverenje. 
Vladi je izglasano nepoverenje većinom glasova od ukupnog 
broja narodnih poslanika. 
Predlog narodnih poslanika se razmatra na prvoj 
narednoj sednici Narodne skupštine, a najranije po isteku pet dana od podnošenja 
predloga.
Predlog za izglasavanje nepoverenja predsedniku Vlade se 
razmatra u istom roku kao i predlog za izglasavanje nepoverenja Vladi.
*Službeni glasnik RS, broj 101/2007
Poverenje Vladi
Član 19.
Vlada može predložiti Narodnoj skupštini da glasa o 
poverenju Vladi.
Predlog Vlade se razmatra na prvoj narednoj sednici 
Narodne skupštine, a najranije po isteku pet dana od podnošenja predloga.
Vlada može zahtevati da se glasa o poverenju Vladi i na 
sednici Narodne skupštine koja je u toku.
Vladi nije izglasano poverenje ako većina od ukupnog 
broja narodnih poslanika ne glasa za poverenje Vladi.
*Službeni glasnik RS, broj 101/2007
Ostavka predsednika Vlade. Ostavka Vlade 
Član 20.
Predsednik Vlade može podneti ostavku, koju upućuje 
predsedniku Narodne skupštine i o kojoj obaveštava predsednika Republike i 
javnost.
Narodna skupština na prvoj narednoj sednici
bez rasprave 
prima k znanju da je predsednik Vlade podneo ostavku i time Vladi prestaje 
mandat. 
Predsednik Vlade može obrazložiti ostavku u Narodnoj 
skupštini. 
Na podnošenje ostavke cele Vlade shodno se primenjuju odredbe 
o podnošenju ostavke predsednika Vlade. 
*Službeni glasnik RS, broj 101/2007
Prestanak mandata ministra 
Član 21.
Ministru prestaje mandat sa svakim prestankom mandata 
Vlade, izglasavanjem nepoverenja, razrešenjem ili ostavkom. 
Ministru je izglasano nepoverenje ili razrešenje većinom 
glasova od ukupnog broja narodnih poslanika. 
Nepoverenje ministru. Razrešenje ministra
Član 22.
Predlog za izglasavanje nepoverenja ministru podnosi Narodnoj 
skupštini najmanje 60 narodnih poslanika. 
Predlog za razrešenje ministra podnosi Narodnoj skupštini 
predsednik Vlade.
Predlog za izglasavanje nepoverenja ministru počinje da 
se razmatra u istom roku kao i predlog za izglasavanje nepoverenja Vladi.
Od podnošenja predloga predsednika Vlade za razrešenje 
ministra do odluke Narodne skupštine ministar ne može vršiti svoja ovlašćenja, 
već njih preuzima član Vlade koga predsednik Vlade ovlasti.
*Službeni glasnik RS, broj 101/2007
**Službeni glasnik RS, broj 16/2011
Ostavka ministra
Član 23.
Ministar može podneti ostavku, koju upućuje 
predsedniku Vlade, a koju predsednik Vlade prosleđuje predsedniku Narodne 
skupštine.
Narodna skupština na prvoj narednoj sednici bez rasprave 
prima k znanju da je ministar podneo ostavku i time mu prestaje mandat. 

Ministar može obrazložiti ostavku u Narodnoj skupštini. 

*Službeni glasnik RS, broj 101/2007
Ovlašćenja ministra koji je podneo ostavku 
Član 24.
Ministar koji je podneo ostavku dužan je da vrši tekuće 
poslove dok mu ne prestane mandat. 
Pri tome on ne može donositi propise, izuzev ako je njihovo 
donošenje vezano za zakonski rok ili to nalažu potrebe države, interesi odbrane 
ili prirodna, privredna ili tehnička nesreća, a pri vršenju osnivačkih prava 
Republike Srbije može jedino da imenuje ili da saglasnost na imenovanje vršioca 
dužnosti direktora i članova upravnog i nadzornog odbora. 
Preuzimanje ovlašćenja ministra kome je prestao mandat. Izbor 
novog ministra 
Član 25.
Ovlašćenja ministra kome je prestao mandat vrši član Vlade 
koga predsednik Vlade ovlasti. 
Predsednik Vlade dužan je da predloži Narodnoj skupštini 
izbor novog ministra u roku od 15 dana od prestanka mandata prethodnog ministra. 

Novi ministar izabran je većinom glasova od ukupnog broja 
narodnih poslanika. 
3. Uređenje Vlade
Donošenje odluka Vlade 
Član 26.
Vlada odluke donosi na sednici, većinom glasova svih 
članova Vlade. 
U slučaju da Vlada ima paran broj članova, odluka 
Vlade je doneta i ako za nju glasa najmanje polovina svih članova Vlade, pod 
uslovom da je za odluku glasao predsednik Vlade.
Način rada i odlučivanja Vlade, i akti koje donosi 
predsednik Vlade, detaljnije se uređuju poslovnikom Vlade. 
*Službeni glasnik RS, broj 65/2008
Predstavljanje stavova Vlade
*Službeni glasnik RS, broj 16/2011
Član 26a
Članovi Vlade, državni sekretari i direktori posebnih 
organizacija i službi Vlade dužni su da u javnim izjavama i nastupima u javnosti 
izražavaju i zastupaju stavove Vlade. 
Odluku Vlade dužan je da zastupa u javnosti i član 
Vlade koji je glasao protiv nje ili je bio uzdržan.
Informacije o radu Vlade ne mogu se davati suprotno 
načinu određenom poslovnikom Vlade ili na način na osnovu kojeg se ne može 
utvrditi koji član Vlade, državni sekretar i direktor posebne organizacije i 
službe Vlade daje informaciju.
*Službeni glasnik RS, broj 16/2011
Кabinet predsednika Vlade i kabinet potpredsednika Vlade 

Član 27.
Predsednik Vlade i potpredsednici Vlade imaju kabinete, 
koji po njihovom nalogu vrše stručne i druge poslove za njihove potrebe. 
Predsednik i potpredsednik Vlade mogu unutar kabineta imenovati savetnike. 

Radni odnos u kabinetu zasniva se na određeno vreme, dok 
traje dužnost predsednika Vlade odnosno potpredsednika Vlade. Prava i obaveze 
savetnika koji ne budu zasnovali radni odnos uređuju se ugovorom, prema opštim 
pravilima građanskog prava, a naknada za rad prema merilima koja odredi Vlada. 

Кabinete vode šefovi kabineta, koje postavljaju i razrešavaju predsednik Vlade 
odnosno potpredsednik Vlade.
Šefu kabineta prestaje mandat sa prestankom mandata 
predsednika Vlade odnosno potpredsednika Vlade, ostavkom ili razrešenjem. 

*Službeni glasnik RS, broj 101/2007
Saveti predsednika Vlade
Član 28.
Predsednik Vlade može da osnuje savet za ekonomski 
razvoj, savet za državne organe i javne službe i druge savete. Sastav saveta 
određuje se aktom o njegovom osnivanju.
Savet predlaže predsedniku Vlade razvojnu politiku u 
oblasti za koju je osnovan, daje mu mišljenja o predlozima ostalih članova Vlade, 
priprema predloge koje predsednik Vlade iznosi radi razmatranja na sednici Vlade 
i po nalogu predsednika Vlade razmatra ostala pitanja u oblasti za koju je 
osnovan. 
Članove saveta postavlja i razrešava predsednik Vlade i oni 
nisu u radnom odnosu u Vladi. 
*Službeni glasnik RS, broj 44/2014
Generalni sekretarijat Vlade
Član 29. 
Vlada ima Generalni sekretarijat Vlade, koji je zadužen za 
stručne i druge poslove za potrebe Vlade. 
Delokrug Generalnog sekretarijata Vlade detaljnije se 
uređuje uredbom i poslovnikom Vlade. 
Generalni sekretar Vlade
Član 30.
Vlada ima Generalnog sekretara Vlade, koga postavlja i 
razrešava Vlada na predlog predsednika Vlade. 
Generalni sekretar odgovoran je predsedniku Vlade i Vladi. 

Generalni sekretar Vlade vodi Generalni sekretarijat Vlade, 
stara se o izvršavanju akata Vlade i o pripremi sednica Vlade i pomaže 
predsedniku Vlade u drugim poslovima Vlade. 
Generalnom sekretaru Vlade mandat prestaje postavljenjem 
novog Generalnog sekretara Vlade, ostavkom ili razrešenjem.
*Službeni glasnik RS, broj 71/2005
**Službeni glasnik RS, broj 16/2011
Službe Vlade
Član 31.
Vlada uredbom osniva službe za stručne ili tehničke poslove 
za svoje potrebe ili za poslove zajedničke za sve ili više organa državne 
uprave, i propisuje njihovo uređenje i delokrug.
Na službe Vlade primenjuju se propisi o uređenju, načinu 
rada, finansiranju i radnim odnosima u organima državne uprave, ako posebnim 
propisom nije što drugo određeno. 
Vođenje službi Vlade 
Član 32.
Službu Vlade vodi direktor koji je odgovoran predsedniku 
Vlade ili Generalnom sekretaru Vlade, a može je voditi i ministar bez portfelja.

Direktora službe Vlade koji je odgovoran predsedniku Vlade 
postavlja Vlada na predlog predsednika Vlade. 
Ostale direktore službi Vlade postavlja Vlada na predlog 
Generalnog sekretara Vlade. 
Predsednik Vlade može potpredsedniku Vlade preneti svoja 
ovlašćenja prema direktoru službe koji mu je odgovoran. 
Radna tela Vlade
Član 33.
Vlada obrazuje stalna radna tela, radi davanja mišljenja i 
predloga u pitanjima iz nadležnosti Vlade i usklađivanja stavova organa državne 
uprave pre razmatranja nekog predloga na sednici Vlade. 
Vlada može da obrazuje povremena radna tela, radi 
razmatranja pojedinih pitanja iz svoje nadležnosti i davanja predloga, mišljenja i 
stručnih obrazloženja. 
Stalna radna tela obrazuju se poslovnikom, a povremena 
radna tela odlukom kojom se utvrđuju i njihov zadatak i sastav. 
Vlada može poslovnikom ovlastiti stalna radna tela 
sastavljena isključivo od njenih članova za donošenje pojedinačnih akata iz svoje 
nadležnosti, izuzev za postavljenja i razrešenja funkcionera u organima državne 
uprave i službama Vlade. 
III. ODNOS SA NARODNOM SКUPŠTINOM I PREDSEDNIКOM REPUBLIКE 

1. Odnos Narodne skupštine i Vlade
Predlaganje zakona 
Član 34.
Vlada predlaže zakone i druge opšte akte Narodnoj skupštini 
i daje mišljenja o predlozima zakona i drugih opštih akata koje nije sama 
predložila. 
Predlaganje budžeta
Član 35.
Vlada svake godine predlaže Narodnoj skupštini na usvajanje 
budžet Republike Srbije. 
Predlog budžeta podnosi se Narodnoj skupštini najkasnije do 
1. novembra tekuće godine. 
Podnošenje izveštaja Narodnoj skupštini
Član 36.
Vlada podnosi Narodnoj skupštini izveštaj o svom radu za 
proteklu godinu najkasnije 60 dana pre podnošenja predloga završnog računa budžeta 
Republike Srbije. 
Na zahtev Narodne skupštine, Vlada i svaki njen član dužni 
su da joj podnesu izveštaj o svom radu. 
Predlozi Narodne skupštine i Vlade
Član 37. 
Vlada je dužna da zauzme stav o predlogu Narodne skupštine 
koji je podnet u pitanju iz nadležnosti Vlade. 
Vlada može predložiti Narodnoj skupštini da raspravi pitanje 
iz nadležnosti Vlade i da o njemu zauzme stav. 
Učešće u radu Narodne skupštine
Član 38. 
Predstavnici Vlade učestvuju u radu Narodne skupštine pri 
usvajanju zakona i drugih opštih akata koje je predložila Vlada. 
Pri usvajanju zakona i drugih opštih akata koje Vlada nije 
predložila dužni su da učestvuju na zahtev Narodne skupštine. 
Dostavljanje podataka Narodnoj skupštini
Član 39.
Vlada i svaki njen član dužni su da dostave Narodnoj 
skupštini izveštaje i podatke koji su joj potrebni radi raspravljanja pitanja 
vezanih za rad Vlade ili njenog člana. 
Brisan je naslov iznad člana 40. (vidi član 13. Zakona – 
101/2007-3)
Član 40.
Odnosi predsednika Republike i Vlade zasnivaju se na 
saradnji i na pravima i dužnostima koji su određeni Ustavom, zakonom i drugim 
opštim aktima.
*Službeni glasnik RS, broj 101/2007
Brisan je naslov iznad člana 41. (vidi član 14. Zakona – 
101/2007-3)
Član 41.  
Brisan je (vidi član 14. Zakona – 101/2007-3)

IV. AКTI VLADE
Uredba i poslovnik 
Član 42.
Vlada uredbom podrobnije razrađuje odnos uređen zakonom, u 
skladu sa svrhom i ciljem zakona. 
Vlada donosi poslovnik kojim, u skladu sa ovim zakonom, 
propisuje uređenje, način rada i odlučivanja Vlade. 
Odluke, rešenja i zaključci
Član 43.
Vlada odlukom osniva javna preduzeća, ustanove i druge 
organizacije, preduzima mere i uređuje pitanja od opšteg značaja i odlučuje o 
drugim stvarima za koje je zakonom ili uredbom određeno da ih Vlada uređuje 
odlukom. 
Vlada rešenjem odlučuje o postavljenjima, imenovanjima i 
razrešenjima, u upravnim stvarima i u drugim pitanjima od pojedinačnog značaja. 

Кad ne donosi druge akte, Vlada donosi zaključke. 

Memorandum o budžetu
Član 44. 
Vlada usvaja memorandum o budžetu, koji sadrži osnovne 
ciljeve politike javnih finansija i makroekonomske politike. 
 Deklaracija
*Službeni glasnik RS, broj 30/2018
Član 45.
Prestao je da važi raniji stav 1. (vidi član 
56. Zakona - 30/2018-3)
Deklaracijom se izražava stav Vlade o nekom pitanju. 

Objavljivanje akata Vlade
Član 46.
Uredbe, odluke, poslovnik, memorandum o budžetu i rešenja
objavljuju se u „Službenom glasniku Republike Srbije”. 
Ostali akti Vlade i predsednika Vlade mogu se objaviti u 
„Službenom glasniku Republike Srbije” ako je to ovim zakonom ili drugim propisom 
određeno ili ako tako pri njihovom donošenju odluči Vlada. 
*Službeni glasnik RS, broj 101/2007
V. PRELAZNE I ZAVRŠNE ODREDBE 
Donošenje podzakonskih propisa
Član 47. 
Vlada je dužna da u roku od 90 dana od dana stupanja na 
snagu ovog zakona donese poslovnik Vlade i propiše uređenje i rad Generalnog 
sekretarijata Vlade, kabineta predsednika Vlade i potpredsednika Vlade, saveta 
predsednika Vlade i službi Vlade. 
Prestanak važenja Zakona o Vladi Republike Srbije
Član 48.
Danom stupanja na snagu ovog zakona prestaje da važi Zakon o 
Vladi Republike Srbije („Službeni glasnik RS”, br. 5/91 i 45/93). 

Do donošenja podzakonskih propisa predviđenih ovim zakonom 
primenjuju se odredbe propisa donetih na osnovu Zakona o Vladi Republike Srbije, 
izuzev odredaba koje su u suprotnosti sa ovim zakonom. 
Stupanje zakona na snagu
Član 49.
Ovaj zakon stupa na snagu osmog dana od dana njegovog 
objavljivanja u „Službenom glasniku Republike Srbije”.
ODREDBE КOJE NISU UNETE U “PREČIŠĆEN TEКST” ZAКONA
Zakon o izmenama i dopuna Zakona o Vladi: “Službeni glasnik 
RS", broj 101/2007-3
Član 16.
Ovlašćuje se Zakonodavni odbor Narodne skupštine da utvrdi 
prečišćen tekst Zakona o Vladi.  
Član 17.
Ovaj zakon stupa na snagu osmog dana od dana objavljivanja u 
„Službenom glasniku Republike Srbije”.

Zakon o izmenama i dopunama Zakona o Vladi: "Službeni 
glasnik RS", broj 65/2008-3
Član 4.
Ovlašćuje se Zakonodavni odbor Narodne skupštine da utvrdi 
prečišćeni tekst Zakona o Vladi.  
Član 5.
Ovaj zakon stupa na snagu danom objavljivanja u „Službenom 
glasniku Republike Srbije”.







ZAКON

o davanju garancije
Republike Srbije nemačkoj finansijskoj organizaciji 
KFW 

po
zaduženju JP „Elektroprivreda Srbije” za finansiranje projekta za nabavku
rudarske opreme za potrebe površinskog kopa „Tamnava – zapadno polje” 


„Službeni glasnik
RS”, broj 34 od 18. aprila 2006. 





Član 1.

Republika Srbija preuzima obavezu da kao garant izmiri
obaveze JP „Elektroprivreda Srbije” po zaduženju kod nemačke finansijske
organizacije 
KFW, u
iznosu do 16 miliona evra.



Član 2.

Garanciju iz člana 1. ovog zakona Republika Srbija (u
daljem tekstu: Garant) daje nemačkoj finansijskoj organizaciji 
KFW 

na ime
obaveze iz Ugovora o zajmu i finansiranju između КFW, Frankfurt na Majni i JP
„Elektroprivreda Srbije”, zaključenog 24. decembra 2003. godine u Beogradu i
Prvog adenduma Ugovora o zajmu i finansiranju između 
KFW,
Frankfurt na Majni (u daljem tekstu: 
KFW) i JP
„Elektroprivreda Srbije” (u daljem tekstu: Zajmoprimac), zaključenog 22. avgusta
2005. godine. 



Član 3.

Otplatu zajma vrši Zajmoprimac, na račun 

KFW 

-a, u
evrima.

Sredstva za otplatu zajma obezbediće Zajmoprimac, iz
sopstvenih prihoda.

Zajmoprimac je dužan da sredstva za otplatu zajma
obezbeđuje prema planu otplate za svaku povučenu tranšu, u iznosu koji uključuje
glavnicu, obračunatu kamatu, proviziju na nepovučena sredstva i prateće
troškove zaduživanja.



Član 4.

Ako po osnovu izdate garancije Garant izvrši obavezu
umesto Zajmoprimca, ima pravo na povraćaj glavnice, kamate, provizije na
nepovučena sredstva, pratećih troškova zaduživanja i pratećih troškova koji
nastanu zbog neizvršenja, odnosno neblagovremenog izvršenja obaveze, do visine
iznosa izmirene obaveze, kao i pravo da od Zajmoprimca naplati obračunatu
zakonsku kamatu. 

Pravo na povraćaj sredstava iz stava 1. ovog člana
Garant će ostvariti tako što će inicirati naplatu sa računa Zajmoprimca na
osnovu ovlašćenja dobijenog od Zajmoprimca ili drugih instrumenata obezbeđenja, u
skladu sa propisima kojima se uređuje platni promet.



Član 5.

Danom stupanja na snagu ovog zakona prestaje da važi
Zakon o davanju kontragarancije Republike Srbije Srbiji i Crnoj Gori po zaduženju
JP „Elektroprivreda Srbije” kod nemačke finansijske organizacije 
KFW 

(„Službeni
glasnik RS”, broj 61/05).



Član 6.

Ovaj zakon stupa na snagu osmog dana od dana
objavljivanja u „Službenom glasniku Republike Srbije”.


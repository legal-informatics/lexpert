





 
	
	ZAКON


o Rečniku Srpske akademije nauka i umetnosti


„Službeni
glasnik RS”, broj 110 od 12. 

decembra 2005.








Član 1.


Radi
obezbeđenja stalne brige o srpskom jeziku, kao trajnom i opštenacionalnom dobru,
ovim zakonom uređuje se izrada i izdavanje Rečnika Srpske akademije nauka i
umetnosti (u daljem tekstu: Rečnik), kao poduhvata od izuzetnog značaja za
nacionalnu kulturu i svetsku i domaću nauku.
	


Član 2.


Nosilac
izrade Rečnika jeste Institut za srpski jezik Srpske akademije nauka i
umetnosti (u daljem tekstu: Institut).


Izdavač
Rečnika je Srpska akademija nauka 
i umetnosti (u daljem tekstu: Akademija).
	


Član 3.


Rad na
Rečniku i objavljivanje njegovih rezultata, odnosno tomova Rečnika, u planiranim
vremenskim razmacima, obavlja se pod stručnim nadzorom Odeljenja jezika i
književnosti Akademije.
	 


Član 4.


Sredstva
za izradu i izdavanje Rečnika, odnosno njegovih tomova, obezbeđuju se u budžetu
Republike Srbije.
	 


Član 5.


Odobrena
finansijska sredstva iz člana 4. ovog zakona strogo su namenska.


Nadzor
nad blagovremenim izvršavanjem preuzetih obaveza vrši ministarstvo nadležno za
nauku.
	


Član 6.


Institut,
uz saglasnost Akademije, godišnje izveštaje o obavljenim poslovima podnosi
ministarstvu nadležnom za nauku.
	 


Član 7.


Ovaj
zakon stupa na snagu osmog dana od dana objavljivanja u „Službenom glasniku
Republike Srbije”.









ZAКON

o zaduženju Republike Srbije kod
Eurobank EFG a.d. Beograd

"Službeni 

glasnik RS", broj 107 od 23. decembra 2009.





Član
1.

Republika Srbija zadužiće se, u
iznosu od 25 miliona američkih dolara, kod Eurobank EFG a.d. Beograd (u daljem tekstu:
Banka) za finansiranje Projekta upravljanja nuklearnim objektima u Republici Srbiji. 



Član 2.

Zaduživanje iz člana 1. ovog zakona
izvršiće se zaključivanjem ugovora o dugoročnom kreditu između Republike Srbije kao
zajmoprimca i Eurobank EFG a.d. Beograd, kao zajmodavca, u iznosu od 25 miliona
američkih dolara. 



Član 3.

Ugovor iz člana 2. ovog zakona sadržaće
obavezno sledeće elemente:

1) kamatna stopa jednaka zbiru tromesečne
referentne kamatne stope za zaduživanje u američkim dolarima (LIBOR) i fiksne kamatne
marže od 4,75%;

2) troškovi obrade i puštanja kredita
u tečaj u visini od 1% od iznosa kredita;

3) period otplate kredita u trajanju
od 60 meseci, uključujući period mirovanja otplate od 12 meseci, računajući od dana
puštanja prve tranše kredita u tečaj sa tromesečnom otplatom kredita;

4) pravo zajmoprimca na prevremenu
otplatu kredita bez plaćanja naknade zajmodavcu.

Vlada Republike Srbije će u roku
od 30 dana od dana zaključivanja dostaviti ugovor Narodnoj skupštini Republike Srbije
radi informisanja Narodne skupštine Republike Srbije.




Član 4.

Sredstva pribavljena od Banke na
osnovu ugovora iz člana 2. ovog zakona koristiće se za finansiranje Projekta upravljanja
nuklearnim objektima u Republici Srbiji.




Član 5.

Sredstva za izmirivanje obaveza po
osnovu ugovora iz člana 2. ovog zakona obezbeđivaće se u budžetu Republike Srbije.

Republika Srbija obezbeđivaće sredstva
iz stava 1. ovog člana u budžetu za tekuću godinu za izmirenje dospelih obaveza, u
skladu sa odredbama ugovora.




Član 6.

Ovaj zakon stupa na snagu osmog dana od dana objavljivanja u „Službenom
glasniku Republike Srbije”.



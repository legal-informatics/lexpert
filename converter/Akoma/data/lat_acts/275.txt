


	
	Zakon


	ZAКON
	o zaduživanju Republike Srbije kod Кomercijalne banke a.d. Beograd za potrebe kupovine zgrade Aeroinženjeringa i izvođenje neophodnih radova na objektu za potrebe smeštaja Prvog osnovnog suda u Beogradu
	
	"Službeni glasnik RS", broj 99 od 27. decembra 2011.
	
	
	Član 1.
	Republika Srbija zadužiće se kod Кomercijalne banke a.d. Beograd (u daljem tekstu: banka), u iznosu od 13 miliona evra u dinarskoj protivvrednosti po srednjem kursu Narodne banke Srbije na dan puštanja kredita u tečaj, za potrebe kupovine zgrade Aeroinženjeringa i izvođenje neophodnih radova na objektu za potrebe smeštaja Prvog osnovnog suda u Beogradu.
	
	Član 2.
	Zaduživanje iz člana 1. ovog zakona izvršiće se zaključivanjem ugovora o dugoročnom kreditu između Republike Srbije, kao zajmoprimca i banke, kao zajmodavca, u iznosu od 13 miliona evra u dinarskoj protivvrednosti po srednjem kursu Narodne banke Srbije na dan puštanja kredita u tečaj.
	
	Član 3.
	Ugovor iz člana 2. ovog zakona sadržaće obavezno sledeće elemente:
	1) kamatna stopa jednaka zbiru šestomesečne referentne kamatne stope za zaduživanje u evrima (EURIBOR) i fiksne kamatne marže od 4,20 %;
	2) troškovi obrade i puštanja kredita u tečaj u visini od 0,5 % od iznosa kredita;
	3) period otplate kredita u trajanju od 60 meseci, uključujući period mirovanja otplate od 12 meseci, računajući od dana puštanja prve tranše kredita u tečaj, kredit se otplaćuje polugodišnje;
	4) kamata se obračunava konformnom metodom na osnovu kalendarskog broja dana u mesecu i godine od 365/366 dana; 
	
	5) pravo zajmoprimca na prevremenu otplatu kredita bez plaćanja naknade zajmodavcu.
	Vlada će, u roku od 30 dana od dana zaključivanja ugovora, dostaviti ugovore Narodnoj skupštini, radi informisanja.
	
	Član 4.
	Sredstva pribavljena od banke na osnovu ugovora iz člana 2. ovog zakona koristiće se za kupovinu zgrade Aeroinženjeringa i izvođenje neophodnih radova na sanaciji i adaptaciji objekta za potrebe Prvog osnovnog suda u Beogradu.
	
	Član 5.
	Sredstva za izmirivanje obaveza po osnovu ugovora iz člana 2. ovog zakona obezbeđivaće se u budžetu Republike Srbije.
	Republika Srbija obezbeđivaće sredstva iz stava 1. ovog člana u budžetu za tekuću godinu za izmirenje dospelih obaveza, u skladu sa odredbama ugovora.
	
	Član 6.
	Ovaj zakon stupa na snagu narednog dana od dana objavljivanja u „Službenom glasniku Republike Srbije”.





Redakcijski prečišćen tekst


ZAКON 
o založnom pravu na pokretnim stvarima
i pravima upisanim u registar
"Službeni glasnik RS", br. 57 od 30. maja 2003, 61 od 18. jula 2005, 64 od 
26. jula 2006 - ispravka, 99 od 27. decembra 2011 - 
dr. zakoni, 31 od 29. aprila 
2019.
*Službeni glasnik RS, broj 31/2019
I OSNOVNE ODREDBE 
Predmet zakona
Član 1.
Ovim zakonom uređuje se zaloga, bez predaje u državinu, pokretnih stvari i 
prava radi obezbeđenja potraživanja poverioca, ugovor o zalozi, prava i obaveze 
ugovornih strana, upis založnog prava u registar, namirenje založnog poverioca i 
prestanak založnog prava.
Pokretne stvari i prava zalažu se upisom založnog prava u registar koji se 
ustanovljava u skladu sa ovim zakonom.
Na pravne odnose koji nisu uređeni ovim zakonom primenjuju se propisi kojima 
se uređuju obligacioni i svojinskopravni odnosi i drugi propisi.
Ugovor o zalozi 
Član 2.
Ugovorom o zalozi obavezuje se zalogodavac prema poveriocu da mu pruži 
obezbeđenje za njegovo potraživanje tako što će se poveriočevo pravo na stvari 
zalogodavca upisati u registar založnog prava (u daljem tekstu: Registar zaloge).
Zalogodavac može biti dužnik ili treće lice.
Ugovorom o zalozi uređuju se prava i obaveze zalogodavca i poverioca.
Sadržina i forma ugovora
Član 3.
Ugovor o zalozi sadrži naročito: dan zaključenja, ime i 
prezime, poslovno ime ili naziv, prebivalište ili boravište, odnosno sedište 
poverioca, zalogodavca i dužnika, ako dužnik i zalogodavac nisu isto lice, opis 
predmeta založnog prava i podatke o potraživanju koje se obezbeđuje.
Ugovor o zalozi zaključuje se u pismenoj formi.
*Službeni glasnik RS, broj 31/2019
Sticanje založnog prava
Član 4.
Poverilac stiče založno pravo upisom u Registar zaloge, osim ako nije 
drukčije određeno zakonom. 
Ako je zalogodavac založio stvar na kojoj nema pravo svojine ili ako zaloga 
nije punovažna iz drugih razloga, upis u Registar zaloge ne proizvodi pravno 
dejstvo.

Poverilac koji je stekao založno pravo predajom stvari u državinu ili na 
drugi zakonom određeni način, može zahtevati upis svog prava zaloge u Registar 
zaloge, radi sticanja prava prvenstva naplate u skladu sa ovim zakonom.
*Službeni glasnik RS, broj 31/2019
NAPOMENA IZDAVAČA: Zakon o izmenama i dopunama Zakona 
o založnom pravu na pokretnim stvarima upisanim u registar ("Službeni glasnik 
RS", broj 31/2019) stupio je na snagu osmog dana od dana objavljivanja u 
„Službenom glasniku Republike Srbije”, 
odnosno 7. maja 2019. godine, a odredbe člana 3. ovog zakona kojima je u članu 
4. Zakona dodati stav 3. primenjuju se od 1. januara 2021. godine (vidi član 32. 
i 33. Zakona - 31/2019-17).

Upis u registar
Član 5.
Upis založnog prava u Registar zaloge mogu tražiti poverilac ili zalogodavac.
Ako upis traži poverilac potrebna je izričita izjava zalogodavca da pristaje 
da poverilac upiše založno pravo u Registar zaloge.
Pravno dejstvo založnog prava
Član 6.
Poverilac čije je založno pravo upisano u Registar zaloge može se naplatiti 
iz vrednosti predmeta založnog prava pre ostalih poverilaca, ako mu njegovo 
potraživanje ne bude isplaćeno o dospelosti.
Pravo iz stava 1. ovog člana ima dejstvo i prema trećem licu koje je predmet 
založnog prava pribavilo od zalogodavca, kao i prema docnijim pribaviocima 
predmeta založnog prava.
Potraživanje koje se obezbeđuje
Član 7.
Založnim pravom može se obezbediti novčano potraživanje čiji je iznos izražen 
u domaćoj ili stranoj valuti.
Založnim pravom obezbeđuje se određen iznos glavnog potraživanja, dužna kamata 
i troškovi ostvarenja naplate potraživanja.
Založnim pravom mogu se obezbediti i buduća, kao i uslovna potraživanja.
U slučaju iz stava 3. ovog člana, u Registar zaloge upisuje se najviši iznos 
glavnog potraživanja do kojeg založno pravo obezbeđuje uslovna ili buduća 
potraživanja.
Pravno dejstvo u stečaju
Član 8.
U slučaju stečajnog postupka nad imovinom zalogodavca, na namirenje iz 
vrednosti predmeta založnog prava primenjuju se pravila zakona kojim se uređuje 
stečaj. 
II PREDMET ZALOŽNOG PRAVA

Pokretne stvari
Član 9.
Predmet založnog prava može biti individualno određena stvar kojom 
zalogodavac može slobodno raspolagati.
Založiti se mogu i pokretne stvari određene po vrsti, ako je ugovorom o 
zalozi određena količina ili broj i način na koji se mogu razlikovati od drugih 
stvari iste vrste.
Predmet založnog prava može biti i zbir pokretnih 
stvari, koji se nalazi na određenom mestu, uključujući i inventar koji, u smislu 
ovog zakona, čine pokretne stvari koje su namenjene prodaji ili davanju u zakup, 
kao i sirovine i materijali koji se koriste pri obavljanju delatnosti.
U slučaju iz stava 3. ovog člana, založno pravo se po 
samom zakonu proširuje na sve pokretne stvari koje postanu sastavni deo zbira 
pokretnih stvari posle zasnivanja zaloge, ako su u svojini zalogodavca.
*Službeni glasnik RS, broj 31/2019
Zalaganje sredstava na posebnom bankovnom računu
*Službeni glasnik RS, broj 31/2019
Član 9a
Predmet založnog prava mogu biti i potraživanja 
zalogodavca koja se, u skladu sa ugovorima iz kojih nastaju, uplaćuju na poseban 
bankovni račun zalogodavca (zalaganje sredstava na posebnom bankovnom računu).
U slučaju iz stava 1. ovog člana, predmet založnog 
prava su potraživanja zalogodavca iz predmetnih ugovora, a u Registru zaloge se 
upisuju i podaci o posebnom bankovnom računu zalogodavca na koji se ta 
potraživanja uplaćuju.
*Službeni glasnik RS, broj 31/2019
Pravo potraživanja i druga prava 
Član 10.
Predmet založnog prava može biti pravo potraživanja zalogodavca prema dužniku 
i u slučaju da je založni poverilac dužnik zalogodavca, osim potraživanja čiji je 
prenos zabranjen zakonom i onih koja su vezana za ličnost ili se ne mogu 
prenositi na drugog.
Založno pravo na potraživanju stiče se na osnovu 
ugovora o zalozi potraživanja upisom u Registar zaloge, bez obzira na to da li je 
dužnik ranije obavešten o zalaganju.
Predmet založnog prava mogu biti udeli i druga imovinska prava kojima njihov imalac 
može slobodno raspolagati.
Odredbe o zalozi stvari primenjuju se i na zalogu potraživanja i drugih prava, 
ako za njih nije propisano što drugo.
*Službeni glasnik RS, broj 31/2019
Dejstvo zaloge potraživanja
Član 11.
Dok ne bude pismeno obavešten o nastanku založnog prava dužnik založenog 
potraživanja može ispunjavati svoju obavezu zalogodavcu.
O zalozi potraživanja iz stava 1. ovog člana dužnika mogu obavestiti 
zalogodavac ili založni poverilac. 
Od dana dostavljanja obaveštenja o postojanju založnog prava dužnik založenog 
potraživanja može ispuniti dug samo založnom poveriocu a ne i zalogodavcu, osim 
ako je založni poverilac dao drukčija uputstva. 
Izvod iz registra o tome da poverilac ima založno pravo na potraživanju je 
dokaz za dužnika založenog potraživanja da potraživanje isplati založnom 
poveriocu.
Suvlasnički udeo
Član 12.
Suvlasnički udeo pokretne stvari ili zbira pokretnih stvari može biti predmet 
zaloge.
Idealni deo imovinskih prava može se založiti.
Buduće stvari i prava
Član 13.
Predmet založnog prava mogu biti stvari ili prava koje će zalogodavac 
pribaviti u budućnosti.
Založno pravo iz stava 1. ovog člana nastaje kad zalogodavac stekne pravo 
svojine na stvari, odnosno pravo potraživanja ili drugo imovinsko pravo.
Poverilac ima pravo da traži da se u Registar zaloge upiše založno pravo na 
budućoj stvari.
Primena drugih propisa
Član 14.
Odredbe ovog zakona ne primenjuju se na zalogu brodova i vazduhoplova, za koje 
su ustanovljeni registri prema posebnim propisima. 
Odredbe ovog zakona ne primenjuju se na zalogu hartija od vrednosti, za koje 
je ustanovljen registar prema posebnim propisima u koji se upisuju prava trećih 
lica na hartijama od vrednosti.
Odredbe ovog zakona primenjuju se na zalogu prava intelektualne svojine, a 
zaloga na tim pravima upisuje se u registar zavoda nadležnog za intelektualnu 
svojinu, i to: registar žigova, registar patenata, registar malih patenata, 
registar modela, registar uzoraka, registar geografskih oznaka porekla i 
registar topografija. 
III UGOVORNE STRANE 
Založni poverilac
Član 15.
Založni poverilac je, u smislu ovog zakona, poverilac koji je stekao založno 
pravo upisom u Registar zaloge.
Određivanje ovlašćenog lica
*Službeni glasnik RS, broj 31/2019
Član 16.
Ugovorom o zalozi ili posebnim punomoćjem založni 
poverilac ili više njih mogu ovlastiti treće lice da preduzima pravne radnje radi 
zaštite i namirenja obezbeđenog potraživanja (u daljem tekstu: ovlašćeno lice).
Ovlašćeno lice u odnosu na zalogodavca ima prava 
založnog poverioca.
Za odricanje od založnog prava ovlašćeno lice mora 
imati posebno ovlašćenje.
U Registar zaloge upisuju se podaci o ovlašćenom licu 
umesto založnog poverioca.
Ako ima više založnih poverilaca oni mogu na način iz 
stava 1. ovog člana odrediti jednog od njih da obavlja poslove ovlašćenog lica.
*Službeni glasnik RS, broj 31/2019
Zalogodavac
Član 17.
Zalogodavac je, u smislu ovog zakona, dužnik koji ima pravo svojine na 
pokretnoj stvari ili svojstvo imaoca nekog prava kojim može slobodno 
raspolagati.
Zalogodavac može biti i treće lice koje pruža obezbeđenje za tuđi dug.
IV PRAVNA DEJSTVA UGOVORA O ZALOZI
1. OBAVEZE ZALOGODAVCA 
Obaveza čuvanja i održavanja predmeta založnog prava 
Član 18.
Zalogodavac je dužan da, po zaključenju ugovora o zalozi, čuva predmet založnog 
prava sa pažnjom dobrog domaćina, odnosno dobrog privrednika.
Zalogodavac je dužan da održava predmet založnog prava u ispravnom stanju i 
vrši potrebne opravke na njemu.
Osiguranje predmeta založnog prava 
Član 19.
Ugovorom o zalozi može se predvideti obaveza zalogodavca da osigura predmet 
založnog prava.
2. PRAVA ZALOGODAVCA 
Državina i upotreba
Član 20.
Zalogodavac i posle upisa založnog prava u Registar zaloge ima pravo da drži 
predmet založnog prava.
Ako o dospelosti ne ispuni obavezu prema založnom poveriocu, zalogodavac gubi 
pravo na državinu. 
Zalogodavac je ovlašćen da upotrebljava predmet založnog prava prema njegovoj 
uobičajenoj nameni.
Pravo na plodove
Član 21.
Ako predmet založnog prava daje plodove, zalogodavac je ovlašćen da ih 
pribira.
Ugovorom o zalozi može se predvideti da, umesto zalogodavca, založni 
poverilac ima pravo da pribira plodove od predmeta založnog prava.
Zakup
Član 22.
Zalogodavac ima pravo da predmet založnog prava izda u zakup i da zaključuje 
druge ugovore kojima se predmet založnog prava daje na upotrebu i pribiranje 
plodova trećim licima, ako ugovorom nije drukčije predviđeno.
Otuđenje predmeta založnog prava
Član 23.
Zalogodavac može otuđiti predmet založnog prava i preneti pravo svojine na 
treće lice.
Zalogodavac je dužan da, bez odlaganja, podnese zahtev radi upisa založnog 
prava u Registar zaloge na teret novog vlasnika.
Obavezu iz stava 2. ovog člana ima i novi vlasnik. 
Zalogodavac i novi vlasnik predmeta založnog prava solidarno odgovaraju 
založnom poveriocu za štetu koja može nastati zbog njihovog propusta da u 
Registar zaloge upišu založno pravo na teret novog vlasnika. 
Pribavilac stiče pravo svojine opterećeno upisanim založnim pravom.
Ako zalogodavac predmet založnog prava prodaje u okviru svoje redovne 
delatnosti, kupac stiče pravo svojine bez tereta.
Isključenje otuđenja
Član 24.
Ugovorom o zalozi može se isključiti pravo zalogodavca da otuđi predmet 
založnog prava.
Ponovno zalaganje
Član 25.
Zalogodavac može ponovo založiti predmet založnog prava, ako ugovorom nije 
drukčije predviđeno.
Ograničenje prava na upotrebu
Član 26.
Ugovorom o zalozi može se ograničiti upotreba predmeta založnog prava i 
odrediti način na koji zalogodavac može ubuduće da ga upotrebljava.
Ugovorom o zalozi mogu se isključiti određeni načini upotrebe predmeta 
založnog prava.
V POSEBNE UGOVORNE ODREDBE O NAMIRENJU 
Opšte pravilo
Član 27.
Ako zalogodavac ima svojstvo privrednog subjekta (lice koje se profesionalno 
bavi privrednom delatnošću) ugovorom o zalozi može se predvideti da založni 
poverilac ima pravo da predmet založnog prava proda na vansudskoj javnoj prodaji 
ako njegovo potraživanje ne bude namireno o dospelosti. 
Ako predmet založnog prava ima tržišnu ili berzansku cenu, ugovorom o zalozi 
može se predvideti da založni poverilac ima pravo da ga proda po toj ceni, ili 
da ga po toj ceni zadrži za sebe.
Svojstvo privrednog subjekta ima privredno 
društvo, preduzetnik i 
drugo fizičko lice koje u vidu zanimanja obavlja privrednu delatnost.
Pravila iz st. 1-3. ovog člana primenjuju se i na druga pravna lica privatnog 
ili javnog prava. 
Ako predmet založnog prava nema tržišnu ili berzansku cenu, založni poverilac 
ga može prodati na način na koji bi to učinio razuman i pažljiv čovek, čuvajući 
interese dužnika i zalogodavca, kad to nije isto lice.
*Službeni glasnik RS, broj 31/2019
Posebno pravilo za fizička lica 
Član 28.
Brisan je raniji stav 1. (vidi član 9. Zakona - 
31/2019-17)
Ako je zalogodavac fizičko lice koje ugovor o 
zalozi zaključuje izvan okvira privredne delatnosti, ugovorom o zalozi ne može se predvideti
da založni poverilac može, ako njegovo potraživanje ne bude namireno o dospelosti, 
predmet založnog prava prodati po unapred određenoj ceni ili ga zadržati za 
sebe.
Ugovorom o zalozi može se predvideti da će predmet založnog prava preći u 
državinu založnog poverioca, ako njegovo potraživanje ne bude namireno o 
dospelosti.
U trenutku dospelosti potraživanja, založni poverilac i zalogodavac se mogu 
sporazumeti da će poverilac moći da 
predmet založnog prava proda po određenoj ceni ili da ga po 
toj ceni zadrži za sebe.
Višak vrednosti iznad iznosa potraživanja založni poverilac je dužan da 
isplati zalogodavcu bez odlaganja.
*Službeni glasnik RS, broj 31/2019
VI REDOSLED ZALOŽNIH PRAVA 
Pravo prvenstva naplate
Član 29.
Založni poverilac ima pravo da iz cene postignute prodajom predmeta založnog 
prava naplati svoje potraživanje pre ostalih poverilaca zalogodavca, osim ako 
nije drukčije određeno ovim zakonom.
Red prvenstva
Član 30.
Ako je isti predmet založnog prava, putem upisa u 
Registar zaloge, založen većem broju poverilaca, redosled isplate njihovih 
potraživanja iz vrednosti tog predmeta određuje se prema vremenu (dan, čas i 
minut) prijema zahteva za upis založnog prava u Agenciji za privredne registre 
(u daljem tekstu: Agencija).
*Službeni glasnik RS, broj 61/2005
Red prvenstva različitih založnih prava
Član 31.
Red prvenstva između založnog prava koje nastaje 
predajom založene stvari u državinu poveriocu i založnog prava upisanog u 
Registar zaloge određuje se prema vremenu (dan, čas i minut) prijema zahteva za 
upis založnog prava u Registar zaloge.
Ako založno pravo koje nastaje predajom stvari u 
državinu nije upisano u Registar zaloge, ono ne uživa prvenstvo u odnosu na 
založno pravo upisano u registar.
*Službeni glasnik RS, broj 31/2019
Brisan je naziv člana 32. 
(vidi član 11. Zakona - 31/2019-17)
Član 32.
Brisan je (vidi član 11. 
Zakona - 31/2019-17)
Zakonsko založno pravo iz ugovora u privredi
Član 33.
Zakonsko založno pravo prevozioca, komisionara, otpremnika i skladištara, 
nastala otpremom ili prevozom stvari koje su predmet zaloge prema zakonu kojim 
se uređuju obligacioni odnosi, imaju prvenstvo u odnosu na založno pravo upisano 
u Registar zaloge.
Zakonsko založno pravo poslenika za potraživanja nagrade za rad, naknade za 
utrošeni materijal i ostala potraživanja u vezi sa njegovim radom, nastala na 
osnovu ugovora o delu iz zakona kojim se uređuju obligacioni odnosi, ima 
prvenstvo u odnosu na založna prava upisana u Registar zaloge.
Zakonsko založno pravo Republike Srbije, autonomne 
pokrajine i jedinice lokalne samouprave
*Službeni glasnik RS, broj 31/2019
Član 34.
Utvrđivanje reda prvenstva za obezbeđenje potraživanja po 
osnovu javnih prihoda ili drugih potraživanja Republike Srbije, autonomne 
pokrajine i jedinice lokalne samouprave vrši se na način predviđen članom 30. 
ovog zakona.
*Službeni glasnik RS, broj 31/2019
VII NAMIRENJE 
Opšta pravila
Član 35.
Ako dužnik ne ispuni svoju obavezu o dospelosti, založni poverilac stiče 
pravo na državinu po samom zakonu. 
U trenutku dospelosti, založni poverilac stiče pravo da iz vrednosti predmeta 
založnog prava namiri svoje glavno potraživanje, dužnu kamatu i troškove oko 
ostvarenja naplate potraživanja.
Višak cene dobijen prodajom iznad iznosa potraživanja založni poverilac je 
dužan isplatiti zalogodavcu bez odlaganja.
Ako založni poverilac u roku od osam dana ne isplati zalogodavcu višak cene 
dobijen prodajom iznad iznosa potraživanja, plaća zalogodavcu propisanu zateznu 
kamatu.
Početak namirenja i upis u Registar zaloge
*Službeni glasnik RS, broj 31/2019
Član 36.
Založni poverilac je dužan da Registru zaloge dostavi 
obaveštenje o nameri da svoje dospelo potraživanje namiri iz vrednosti predmeta 
založnog prava, radi objavljivanja obaveštenja i upisa zabeležbe namirenja.
Postupak vansudskog namirenja počinje istekom roka od 30 
dana od dana objavljivanja obaveštenja od strane Registra zaloge.
Založni poverilac je dužan da obaveštenje iz stava 1. 
ovog člana istovremeno pošalje dužniku i zalogodavcu, kada to nije isto lice, kao 
i trećem licu kod koga se založena stvar nalazi.
*Službeni glasnik RS, broj 31/2019
Brisan je naziv člana 37. 
(vidi član 14. Zakona - 31/2019-17)
Član 37.
Brisan je (vidi član 14. 
Zakona - 31/2019-17)
Dužnost saradnje
Član 38.
Zalogodavac je dužan da sarađuje sa založnim poveriocem u postupku namirenja 
poveriočevog potraživanja iz predmeta založnog prava od trenutka kada mu je 
dostavljeno poveriočevo obaveštenje.
Zalogodavac je dužan da založnom poveriocu pruži potrebna obaveštenja radi 
sprovođenja namirenja.
Obaveze zalogodavca iz st. 1. i 2. ovog člana ima i dužnik, kada to nije isto 
lice.
Ako povredi neku od obaveza iz ovog člana, zalogodavac ili dužnik, kad to 
nije isto lice, dužan je da naknadi štetu koju trpi založni poverilac. 

Dužnost zalogodavca
Član 39.
Od dana objavljivanja obaveštenja 
iz člana 36. stav 1. ovog zakona, zalogodavac je dužan da 
trpi da se založni poverilac namiri iz vrednosti predmeta založnog prava.
Zalogodavac je dužan da predmet založnog prava ili ispravu koja je neophodna 
za sticanje državine preda založnom poveriocu na njegov zahtev.
Do predaje državine založnom poveriocu, zalogodavac je dužan da se uzdržava 
od radnji kojima se može smanjiti vrednost predmeta založnog prava.
Zalogodavac je dužan da preduzme i druge radnje koje su neophodne da bi 
založni poverilac mogao da namiri svoje potraživanje.
Ako povredi neku od obaveza iz ovog člana, zalogodavac je dužan da naknadi 
štetu koju trpi založni poverilac.
*Službeni glasnik RS, broj 31/2019
Pravo poverioca na državinu
Član 40.
Po isteku roka iz člana 36. stav 2. ovog zakona, 
založni poverilac ima pravo da predmet založnog prava uzme u državinu.
*Službeni glasnik RS, broj 31/2019
Poseban postupak za sticanje državine na predmetu založnog prava
u slučaju vansudskog namirenja
*Službeni glasnik RS, broj 31/2019
Član 41.
Ako zalogodavac dobrovoljno ne izvrši svoju obavezu predaje predmeta založnog 
prava založnom poveriocu, založni poverilac može sudu podneti zahtev za donošenje 
rešenja o oduzimanju predmeta založnog prava od zalogodavca ili lica u čijoj se 
državini predmet založnog prava nalazi i predaji tog predmeta založnom poveriocu 
u državinu. 
Uz zahtev iz stava 1. ovog člana podnosi se overeni izvod iz Registra zaloge
sa upisanom zabeležbom namirenja 
i ugovor o zalozi.
Izvod iz Registra zaloge izjednačava se, u smislu ovog zakona, sa izvršnom 
ispravom. 
Sud je obavezan da o zahtevu iz stava 1. ovog člana odluči u roku od tri dana 
od dana podnošenja zahteva. 
Postupak oduzimanja predmeta založnog prava sprovodi se u roku od tri dana od 
dana donošenja rešenja kojim se usvaja zahtev iz stava 1. ovog člana. 

Ako je predmet založnog prava, zbog svoje prirode, nepodoban za prenos u 
državinu ili ako je to u interesu založnog poverioca, sud, na predlog založnog 
poverioca, određuje administratora koji se stara o predmetu založnog prava do 
trenutka namirenja založnog potraživanja. 
Protiv rešenja o oduzimanju predmeta založnog prava od zalogodavca ili lica u 
čijoj se državini predmet založnog prava nalazi, zalogodavac može, u roku od tri 
dana od dana prijema rešenja, uložiti prigovor da poveriočevo potraživanje ili 
založno pravo ne postoji, ili da je dug isplaćen, o čemu mora podneti pismene 
dokaze.
Prigovor iz stava 6. ovog člana ne odlaže izvršenje.
O prigovoru iz stava 6. ovog člana odlučuje sud, u skladu sa zakonom kojim se 
uređuje izvršni postupak.
Na postupak za sticanje državine na predmetu založnog prava primenjuje se zakon 
kojim se uređuje izvršni postupak, ako ovim zakonom nije drukčije određeno. 

*Službeni glasnik RS, broj 31/2019
Zabrana pravnog raspolaganja
Član 42.
Od dana objavljivanja obaveštenja 
iz člana 36. stav 1. ovog zakona, zalogodavac ne može pravno 
raspolagati predmetom založnog prava bez dozvole založnog poverioca.
Ako zalogodavac prodaje predmet založnog prava u okviru svoje redovne 
delatnosti zabrana otuđenja ne proizvodi pravno dejstvo prema savesnom pribaviocu 
i on stiče pravo svojine bez tereta.
*Službeni glasnik RS, broj 31/2019
VIII NAČIN NAMIRENJA 
Sudska prodaja predmeta založnog prava
Član 43.
Od dana objavljivanja obaveštenja iz člana 36. stav 1. 
ovog zakona, založni poverilac može zahtevati od suda odluku da se predmet 
založnog prava proda u skladu sa zakonom koji uređuje postupak izvršenja i 
obezbeđenja.
Ako bi troškovi javne prodaje bili nesrazmerno veliki prema vrednosti 
predmeta založnog prava, sud može odlučiti da ga založni poverilac proda po ceni 
utvrđenoj procenom stručnjaka, ili da ga, ako hoće, zadrži za sebe po toj ceni.

Uz predlog za izvršenje dostavlja se izvod iz Registra zaloge sa upisanom 
zabeležbom namirenja i ugovor o zalozi.
*Službeni glasnik RS, broj 31/2019
Vansudska prodaja
Član 44.
Založni poverilac može pristupiti vansudskoj prodaji predmeta založnog prava 
po isteku roka iz člana 36. stav 2. ovog zakona, 
ako je takva prodaja punovažno ugovorena ugovorom o zalozi.


Izvod iz Registra zaloge sa upisanom zabeležbom namirenja daje ovlašćenje 
poveriocu da u ime i za račun vlasnika založene stvari zaključi ugovor o prodaji 
predmeta založnog prava u postupku vansudskog namirenja.
Dužnik može punovažno ispuniti dug u bilo koje vreme pre prodaje predmeta 
založnog prava.
U tom roku zalogodavac može, iako nije dužan, ispuniti obavezu dužnika.
*Službeni glasnik RS, broj 31/2019
Brisan je naziv člana 45. 
(vidi član 21. Zakona - 31/2019-17)
Član 45.
Brisan je (vidi član 21. 
Zakona - 31/2019-17)
Javna prodaja putem nadmetanja
Član 46.
Založni poverilac može pristupiti vansudskoj javnoj prodaji putem nadmetanja 
ako je takav način predviđen ugovorom o zalozi.
Izuzetno, kad je zalogodavac fizičko lice koje ugovor o zalozi zaključuje 
izvan okvira privredne delatnosti, založni poverilac može pristupiti vansudskoj 
javnoj prodaji putem nadmetanja ako su se založni poverilac i zalogodavac o tome 
sporazumeli u trenutku dospelosti poveriočevog potraživanja. 
Založni poverilac može poveriti sprovođenje javne prodaje stručnom licu koje 
se redovno bavi takvom delatnošću.
Prodaja po tržišnoj ili berzanskoj ceni 
Član 47.
Založni poverilac može prodati predmet založnog prava po tržišnoj ili 
berzanskoj ceni ako je takav način prodaje predviđen u ugovoru o zalozi.
Izuzetno, kad je zalogodavac fizičko lice koje ugovor o zalozi zaključuje 
izvan okvira privredne delatnosti, to je moguće ako su se založni poverilac i 
zalogodavac o tome sporazumeli u trenutku dospelosti poveriočevog potraživanja. 

Tržišna cena je cena po kojoj se iste ili slične stvari redovno prodaju pod 
uobičajenim okolnostima na mestu i u vreme prodaje predmeta založnog prava.
Ako u mestu i u vreme prodaje predmeta založnog prava stvar nema tržišnu 
cenu, uzima se u obzir cena na najbližem tržištu.
Berzanska cena je cena po kojoj se iste ili slične stvari prodaju na 
najbližoj berzi.
Ako predmet založnog prava nema tržišnu ili berzansku cenu, založni poverilac 
ga može prodati na način na koji bi to učinio razuman i pažljiv čovek, čuvajući 
interese dužnika i zalogodavca.
Založni poverilac može poveriti licu koje se bavi davanjem zajmova uz zalogu 
kao zanimanjem ili licu koje se bavi prodajom takvih stvari kao zanimanjem, da u 
njegovo ime i za njegov račun proda predmet založnog prava.
Založni poverilac i lice kome je poverena prodaja predmeta založnog prava 
solidarno su odgovorni zalogodavcu ako mu prouzrokuju štetu prilikom prodaje. 

Obaveštavanje o vansudskoj prodaji
*Službeni glasnik RS, broj 31/2019
Član 48.
Obaveštenje o mestu i vremenu održavanja vansudske 
prodaje objavljuje se na internet stranici Registra zaloge najmanje 15 dana pre 
dana održavanja vansudske prodaje.
*Službeni glasnik RS, broj 31/2019
Zalogodavčeva tužba sudu
Član 49.
Zalogodavac može osporavati pravo založnog poverioca da se namiri vansudskim 
putem, ako u roku od 30 dana od upisa početka namirenja u Registar zaloge podnese 
tužbu sudu i dokaze da poveriočevo potraživanje ili založno pravo ne postoji, da 
potraživanje nije dospelo za naplatu ili da je dug isplaćen.
Podnošenje tužbe ne sprečava postupak namirenja, izuzev ako zalogodavac podnese 
javnu ispravu ili privatnu ispravu overenu na zakonom propisan način koja sadrži 
dokaz da poveriočevo potraživanje ili založno pravo ne postoji, da potraživanje 
nije dospelo za naplatu ili da je dug isplaćen.
Pri određivanju rokova i ročišta po tužbi zalogodavca, sud će uvek obraćati 
naročitu pažnju na potrebu hitnog rešavanja ovih sporova. 
Sticanje prava svojine na javnoj prodaji i drugim vrstama prodaje 

Član 50.
Savesno lice koje kupi predmet založnog prava na
vansudskoj 
javnoj prodaji, stiče pravo svojine bez tereta.
Pravo svojine koje je savesni kupac stekao ne može se osporavati zbog 
eventualnih propusta u postupku prodaje.
Pravila iz st. 1. i 2. ovog člana primenjuju se i na prodaje u postupku 
namirenja, ako je lice kupilo predmet založnog prava po tržišnoj ili berzanskoj 
ceni ili po ceni po kojoj bi ga prodao razuman i pažljiv čovek, čuvajući interese 
dužnika i zalogodavca.
*Službeni glasnik RS, broj 31/2019
IX PRESTANAК ZALOŽNOG PRAVA 
Isplata i drugi načini prestanka potraživanja
Član 51.
Ako potraživanje založnog poverioca prestane isplatom duga ili na drugi način, 
založno pravo prestaje i briše se iz Registra zaloge na zahtev založnog 
poverioca, dužnika ili zalogodavca, kad to nije isto lice.
Ali založni poverilac se može namiriti iz vrednosti predmeta založnog prava i 
posle zastarelosti njegovog potraživanja.
Propast stvari
Član 52.
Založno pravo prestaje i briše se iz Registra zaloge kad predmet založnog 
prava propadne.
Ako je predmet založnog prava bio osiguran, založno pravo se uspostavlja, po 
samom zakonu, na potraživanju iznosa (ili naknade) osiguranja. 
Prodaja
Član 53.
Založno pravo prestaje na osnovu javne prodaje i druge prodaje predmeta 
založnog prava, izvršene radi namirenja potraživanja založnog poverioca.
Po pravnosnažnosti sudske odluke o namirenju sud će rešenjem odrediti da se 
založno pravo briše iz Registra zaloge.
U slučaju vansudske prodaje založni poverilac je dužan da izda ispravu na 
osnovu koje zalogodavac može zahtevati brisanje založnog prava.
Pravo da zahteva od založnog poverioca da izda ovakvu ispravu ima i kupac 
koji je predmet založnog prava pribavio na vansudskoj prodaji. 
Ostali slučajevi
Član 54.
Brisanje založnog prava iz Registra zaloge može se tražiti i kada se založni 
poverilac odrekne založnog prava u pismenoj formi, kada se svojstvo založnog 
poverioca stekne u istom licu sa svojstvom dužnika, kao i kada založni poverilac 
stekne pravo svojine na predmetu založnog prava.
Pristanak poverioca ili sudska odluka
Član 55.
Ako dužnik ili zalogodavac, kad to nije isto lice, traži brisanje založnog 
prava, dužan je da podnese Registru zaloge pismenu izjavu založnog poverioca da 
pristaje na brisanje, sudsku odluku 
ili drugi dokument iz kojeg proističe da je založno 
pravo prestalo.
*Službeni glasnik RS, broj 31/2019
X REGISTAR ZALOGE 
Opšte odredbe
Član 56.
Registar zaloge je javni registar založnih prava na stvarima
i pravima fizičkih ili 
pravnih lica i drugih podataka koji se, u skladu sa ovim zakonom, upisuju u 
Registar zaloge.
U Registar zaloge može se upisati i zadržavanje prava 
svojine iz ugovora o prodaji pokretnih stvari sa zadržavanjem prava svojine radi 
obezbeđenja prodavčevog potraživanja do isplate cene u potpunosti.
Zadržavanje prava svojine iz stava 2. ovog člana ima 
dejstva prema kupčevim poveriocima ako je upisano u Registar zaloge pre kupčevog 
stečaja ili pre plenidbe stvari.
Registar zaloge je jedinstvena elektronska baza podataka, čija je osnova 
centralna baza podataka u kojoj se čuvaju svi podaci uneti u Registar zaloge.
Lokalne jedinice Registra zaloge formiraju se na teritoriji Republike Srbije. 
Centralna baza podataka je dostupna putem lokalnih jedinica Registra zaloge, 
radi upisa ili pretraživanja.
*Službeni glasnik RS, broj 31/2019
NAPOMENA IZDAVAČA: Zakon o izmenama i dopunama Zakona 
o založnom pravu na pokretnim stvarima upisanim u registar ("Službeni glasnik 
RS", broj 31/2019) stupio je na snagu osmog dana od dana objavljivanja u 
„Službenom glasniku Republike Srbije”, 
odnosno 7. maja 2019. godine, a odredbe člana 25. st. 3. i 4. ovog zakona kojima 
su u članu 56. Zakona dodati st. 2. i 3. primenjuju se od 1. januara 2021. godine 
(vidi član 32. i 33. Zakona - 31/2019-17).
Nadležnost za vođenje Registra zaloge
Član 57.
Prestao je da važi (vidi član 11. Zakona - 99/2011-8) 
Član 57a
Prestao je da važi član 57a, koji je dodat u broju 61/2005 (vidi član 11. 
Zakona - 99/2011-8) 
Dostupnost Registra zaloge
Član 58.
Registar zaloge dostupan je svim licima bez obzira na mesto i teritoriju na 
kojoj pristupaju Registru zaloge. Sva lica mogu se obratiti bilo kojoj jedinici 
Registra zaloge, bez ograničenja, radi upisa ili pretraživanja. 
Registar zaloge dostupan je u svakom trenutku u okviru radnog vremena 
registra. 
Javnost
Član 59.
Podaci iz Registra zaloge su javni.
Svako ima pravo da zahteva pristup podacima upisanim u Registar zaloge.
Svako ima pravo da, u skladu sa propisima, zahteva overeni izvod o podacima 
iz Registra zaloge.
Svako ima pravo da zahteva izvod kojim se potvrđuje da registar ne sadrži 
podatke o zalozi na određenoj stvari ili pravu. 


Dokumentacija na osnovu koje je izvršena registracija podataka dostupna je 
u skladu sa propisima koji uređuju zaštitu podataka o ličnosti i poslovnu tajnu.
*Službeni glasnik RS, broj 31/2019
Naknada
*Službeni glasnik RS, broj 61/2005
Član 60.
Prestao je da važi (vidi član 11. Zakona - 99/2011-8) 
Dejstva unosa podataka u Registar zaloge prema trećim licima
Član 61.
Smatra se da su treća lica upoznata sa postojanjem založnog prava na osnovu 
samog upisa u Registar zaloge. Niko se ne može pozvati na okolnost da mu nisu 
bili poznati podaci iz Registra zaloge.
Upis podataka u Registar zaloge nije dokaz o postojanju svojinskih ili drugih 
prava zalogodavca na založenim pokretnim stvarima, niti da je obezbeđeno 
potraživanje ili zalaganje punovažno. 
Podaci sadržani u Registru zaloge
*Službeni glasnik RS, broj 61/2005
Član 62.
Registar zaloge sadrži:
1) podatke o zalogodavcu i dužniku, kada to nisu ista 
lica, kao i podatke o založnom poveriocu ili 
ovlašćenom licu iz člana 16. stav 1. ovog 
zakona;
2) podatke kojima se bliže određuje pokretna stvar ili 
pravo koje je predmet založnog prava;
3) podatke o osnovnom i maksimalnom iznosu obezbeđenog 
potraživanja, a za buduće ili uslovno potraživanje, podatak o iznosu iz člana 7. 
stav 4. ovog zakona;
4) podatke o postojanju spora o založnom pravu ili u 
vezi sa predmetom zaloge;
5) podatke da je započet postupak namirenja 
realizacijom založnog prava.
Ako je subjekt založnog prava domaće fizičko lice, 
podaci iz stava 1. tačka 1. ovog člana odnose se na ime, prezime, matični broj i 
mesto u kome to lice ima prebivalište, a ako je subjekt založnog prava strano 
fizičko lice podaci iz stava 1. tačka 1. ovog člana odnose se na ime, prezime, 
broj pasoša i zemlju izdavanja.
Ako je subjekt založnog prava domaće pravno lice 
podaci iz stava 1. tačka 1. ovog člana odnose se na poslovno ime i matični broj, 
a ako je subjekt založnog prava strano pravno lice podaci iz stava 1. tačka 1. 
ovog člana odnose se na poslovno ime, oznaku pod kojom se vodi u stranom 
registru privrednih subjekata, naziv tog registra i naziv države u kojoj se 
nalazi njegovo sedište.
U Registar zaloge se upisuju i sve promene podataka iz 
stava 1. ovog člana.
Brisan je raniji stav 5. (vidi član 27. Zakona - 
31/2019-17)
*Službeni glasnik RS, broj 61/2005
**Službeni glasnik RS, broj 31/2019
Izmene i dopune upisanog založnog prava
Član 63.
Izmene i dopune koje se odnose na bitne elemente upisanog založnog prava 
imaju karakter novog upisa.
Na izvodima iz Registra zaloge, upisane izmene i dopune biće označene kao 
posebni upisi.
Upis i brisanje zabeležbi
*Službeni glasnik RS, broj 31/2019
Član 64.
U Registar zaloge upisuju se zabeležba namirenja iz 
člana 36. stav 1. ovog zakona, kao i zabeležba spora po tužbi za brisanje 
založnog prava ili drugog spora u vezi sa registrovanim založnim pravom.
Za brisanje zabeležbe namirenja iz člana 36. stav 1. 
ovog zakona prilaže se aneks ugovora o zalozi ili drugi odgovarajući dokument iz 
koga se može na nesumnjiv način utvrditi da je poverilac odustao od namirenja 
potraživanja i da postoji saglasnost volja da se produži rok dospelosti 
obezbeđenog potraživanja.
Zabeležba namirenja iz člana 36. stav 1. ovog zakona 
briše se po službenoj dužnosti istekom roka od 18 meseci od dana upisa. 
Ukoliko je ugovor o zalozi na osnovu koga je izvršena 
registracija založnog prava overen, dokument iz stava 2. ovog člana koji se 
prilaže radi brisanja registrovane zabeležbe da je započeo postupak namirenja, 
mora biti overen.
Za brisanje zabeležbe spora prilaže se pravnosnažna 
odluka suda ili poravnanje kojim je predmetni spor okončan.
*Službeni glasnik RS, broj 31/2019
Brisan je podnaslov iznad člana 65. (vidi član 8. Zakona - 61/2005-70) 
 

Član 65.
Dokumentacija u papirnoj formi na osnovu koje je 
izvršen upis podataka u Registar zaloge, odnosno na osnovu koje je založno pravo 
brisano, čuva se pet godina od dana nastupanja pravnosnažnosti rešenja kojim je 
založno pravo brisano.
Dokumentacija iz stava 
1. ovog člana prevodi se u elektronsku formu i čuva u skladu sa propisima kojima 
se uređuje čuvanje arhivske građe i dokumentarnog materijala.
*Službeni glasnik RS, broj 31/2019
Postupak upisa u Registar zaloge
*Službeni glasnik RS, broj 61/2005
Čl. 65a do 65đ
Prestali su da važe čl. 65a do 65đ koji su dodati u broju 61/2005 (vidi član 
48. Zakona - 99/2011-9)
XI PRELAZNE I ZAVRŠNE ODREDBE 
Član 66.
Do donošenja posebnih propisa kojima se bliže uređuje upis založnog prava u 
registre intelektualne svojine iz člana 14. stav 3. ovog zakona, založno pravo 
na pravima intelektualne svojine upisivaće se u Registar zaloge u skladu sa ovim 
zakonom. 
Član 67.
Ako je odlukom nadležnog suda konstituisana nedržavinska zaloga na pokretnoj 
stvari ili potraživanju, u skladu sa zakonom kojim se uređuje izvršni postupak 
ili drugim zakonom do 1. januara 2004. godine, pravo prvenstva u namirenju računa 
se od dana donošenja sudske odluke, ako poverilac podnese zahtev za upis zaloge u 
Registar zaloge do 15. januara 2004. godine.
Ako poverilac podnese zahtev za upis nedržavinske zaloge iz stava 1. ovog 
člana u Registar zaloge posle 15. januara 2004. godine, pravo prvenstva u 
namirenju računa se od dana upisa u Registar zaloge.
Uz zahtev iz st. 1. i 2. ovog člana, poverilac je dužan da priloži odluku 
suda o konstituisanju nedržavinske zaloge.
Član 68.
Ako je nedržavinska zaloga nastala neposredno na osnovu zakona ili je 
konstituisana odlukom državnog organa u skladu sa zakonom do 1. januara 2004. 
godine, pravo prvenstva u namirenju računa se od dana nastanka na osnovu zakona 
ili od dana donošenja odluke državnog organa, ako poverilac podnese zahtev za 
upis zaloge u Registar zaloge do 15. januara 2004. godine.
Ako poverilac podnese zahtev za upis nedržavinske zaloge iz stava 1. ovog 
člana u Registar zaloge posle 15. januara 2004. godine, pravo prvenstva u 
namirenju računa se od dana upisa u Registar zaloge.
Uz zahtev iz st. 1. i 2. ovog člana, poverilac je dužan da priloži odluku 
državnog organa o konstituisanju nedržavinske zaloge.
Član 69.
Izuzetno od odredbe člana 34. ovog zakona, na novčanim sredstvima na računu 
poreskog obveznika kod banaka ili drugih finansijskih organizacija, Republika 
Srbija do 1. januara 2005. godine ima prvenstvo prava namirenja, bez obzira na 
upis založnog prava u Registar zaloge.
Član 70.
Ovaj zakon stupa na snagu osmog dana od dana objavljivanja u "Službenom 
glasniku Republike Srbije", a primenjivaće se od 1. januara 2004. godine.
ODREDBE КOJE NISU UNETE U "PREČIŠĆEN TEКST" ZAКONA
Zakon o izmenama i dopunama Zakona o založnom pravu na pokretnim stvarima 
upisanim u registar: "Službeni glasnik RS", broj 61/2005-70
Član 10.
Registar zaloge počinje sa radom 15. avgusta 2005. godine.
Član 11.
Ako se zahtev za upis založnog prava u Registar zaloge podnese u roku od 90 
dana od dana početka rada Registra zaloge, pravo prvenstva u namirenju 
potraživanja računa se, i to:
1) od dana donošenja odluke suda, ako je nedržavinska zaloga na pokretnoj 
stvari ili pravu konstituisana do dana stupanja na snagu ovog zakona odlukom 
nadležnog suda;
2) od dana nastanka nedržavinske zaloge ili od dana donošenja akta državnog 
organa, ako je nedržavinska zaloga na pokretnoj stvari ili pravu nastala do dana 
stupanja na snagu ovog zakona neposredno na osnovu zakona ili na osnovu akta 
državnog organa;
3) od dana overe ugovora od strane suda ili drugog organa ovlašćenog za overu 
potpisa, ako je nedržavinska zaloga na pokretnoj stvari ili pravu nastala do 
dana stupanja na snagu ovog zakona na osnovu ugovora.
Član 12.
Ovaj zakon stupa na snagu osmog dana od dana objavljivanja u "Službenom 
glasniku Republike Srbije".



Zakon o izmenama i dopunama Zakona o založnom pravu na pokretnim stvarima 
upisanim u registar: "Službeni glasnik RS", broj 31/2019-17
Rok za donošenje podzakonskih akata
Član 30.
Ministar nadležan za poslove privrede uskladiće sa ovim 
zakonom podzakonske akte kojima se bliže propisuje sadržina Registra zaloge i 
dokumentacija potrebna za registraciju, u roku od šest meseci od dana stupanja na 
snagu ovog zakona.
Prelazne i završne odredbe
Član 31.
Poverioci koji su do dana početka primene člana 3. ovog 
zakona stekli založno pravo predajom stvari u državinu ili na drugi zakonom 
određeni način uživaju pravo prvenstva u namirenju u odnosu na docnije založno 
pravo upisano u Registar zaloge, samo ako je ugovor sačinjen u pisanoj formi i 
overen od strane organa nadležnog za overu potpisa pre početka primene ovog 
zakona. 
Član 32.
Odredbe člana 3. i člana 25. st. 3. i 4. ovog zakona, 
primenjuju se od 1. januara 2021. godine.
Član 33.
Ovaj zakon stupa na snagu osmog dana od dana 
objavljivanja u „Službenom glasniku Republike Srbije”.



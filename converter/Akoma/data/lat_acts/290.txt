







ZAКON


o regulisanju obaveza Republike
Srbije prema Međunarodnom monetarnom fondu po osnovu korišćenja sredstava
alokacije specijalnih prava vučenja 

odobrenih rezolucijama odbora guvernera br.
64-3 i br. 52-4 

„Službeni glasnik RS“, broj 88 od 28.
oktobra 2009.





Član 1.

Ovim zakonom uređuju se obaveze Republike Srbije prema Međunarodnom monetarnom
fondu po osnovu korišćenja sredstava alokacije specijalnih prava vučenja
odobrenih Republici Srbiji Rezolucijom Odbora guvernera Međunarodnog monetarnog
fonda (u daljem tekstu: Fond) o opštoj alokaciji specijalnih prava vučenja
(Rezolucija br. 64-3 od 7. avgusta 2009. godine) i Rezolucijom Odbora guvernera
Fonda o IV izmeni Statuta Fonda (Rezolucija br. 52-4 od 23. septembra 1997.
godine, koja je stupila na snagu 10. avgusta 2009. godine) – posebna alokacija,
u ukupnom iznosu od 388.370.952 specijalnih prava vučenja (u daljem tekstu: SPV),
odnosno 346.710.593 SPV po osnovu opšte alokacije i 41.660.359 SPV po osnovu
posebne alokacije. 



Član 2.

Narodna banka Srbije, kao fiskalni agent Republike Srbije i depozitar novčanih
sredstava Fonda, ovlašćena je da primi i transferiše sredstva iz člana 1. ovog
zakona na posebni račun Ministarstva finansija, koji će za tu namenu biti
otvoren kod Narodne banke Srbije. 



Član 3.

Sredstva iz člana 1. ovog zakona koristiće se za potrebe finansiranja budžetskog
deficita i refinansiranje duga Republike Srbije. 



Član 4.

Кorišćenje sredstava iz člana 1. ovog zakona predstavlja dugoročnu finansijsku obavezu
Republike Srbije prema Fondu. 

Sredstva za redovno servisiranje kamate prema Fondu po osnovu korišćenja
sredstava iz člana 1. ovog zakona, kao i ostalih pripadajućih troškova,
Republika Srbija obezbediće u budžetu za tekuću godinu. 



Član 5.

Sredstva iz člana 1. ovog zakona, Republika Srbija vratiće u rokovima i na
način predviđen Statutom Fonda, a na osnovu odluka Fonda vezanih za povlačenje
ili poništenje sredstava opšte i posebne alokacije. 

U slučaju iz stava 1. ovog člana, sredstva za izmirivanje obaveza obezbeđivaće
se u budžetu Republike Srbije. 



Član 6.

Transakcije u vezi sa izmirivanjem obaveza Republike Srbije prema Fondu obavljaju
se preko Narodne banke Srbije, kao fiskalnog agenta Republike Srbije u Fondu.




Član 7.

Ovaj zakon stupa na snagu narednog dana od dana objavljivanja u „Službenom
glasniku Republike Srbije”











ZAКON


o davanju garancije Republike Srbije u
korist 

Unicredit Bank Srbija a.d. 
Beograd po zaduženju Javnog preduzeća „Putevi
Srbije”

"Službeni glasnik RS", broj 44 od 9.
juna 2009.





Član 1.

Republika
Srbija preuzima obavezu da kao garant izmiri obaveze Javnog preduzeća „Putevi
Srbije”, Beograd, po zaduženju kod Unicredit Bank Srbija a.d. Beograd, u
dinarskoj protivvrednosti iznosa od 75 miliona evra, po srednjem kursu Narodne
banke Srbije na dan izmirivanja obaveze, uvećanog za iznos ugovorene kamate,
naknade i ostalih stvarnih troškova. 



Član 2.

Garanciju
iz člana 1. ovog zakona Republika Srbija (u daljem tekstu: Garant) izdaje u
korist Unicredit Bank Srbija a.d. Beograd, na ime obaveza iz Ugovora o
dugoročnom namenskom kreditu broj R 0778/09 zaključenog između Javnog preduzeća
„Putevi Srbije”, Beograd, kao dužnika i Unicredit Bank Srbija a.d. Beograd, kao
poverioca, dana 29. maja 2009. godine. 



Član 3.

Otplatu
kredita vrši Javno preduzeće „Putevi Srbije”, Beograd (u daljem tekstu: Dužnik)
na račun Unicredit Bank Srbija a.d. Beograd, prema planu otplate, u iznosu koji
uključuje glavnicu i obračunatu kamatu. 

Sredstva
za otplatu kredita obezbediće Dužnik iz sopstvenih prihoda.



Član 4.

Ako
po osnovu date garancije Garant izvrši obavezu umesto Dužnika, ima pravo na
povraćaj glavnice, kamate, naknade i ostalih troškova zaduživanja koji nastanu
zbog neizvršenja, odnosno neblagovremenog izvršenja obaveze, kao i svih drugih
troškova koji mogu nastati u vezi sa izvršavanjem obaveza umesto Dužnika, do
visine iznosa izmirene obaveze, kao i pravo da od Dužnika naplati obračunatu
zakonsku zateznu kamatu. 

Pravo
na povraćaj sredstava iz stava 1. ovog člana Garant će ostvariti tako što će
inicirati naplatu sa računa Dužnika na osnovu ovlašćenja dobijenog od Dužnika
ili drugih instrumenata obezbeđenja, u skladu sa propisima kojima se uređuje
platni promet.



Član 5.

Ovaj
zakon stupa na snagu narednog dana od dana objavljivanja u „Službenom glasniku
Republike Srbije”.







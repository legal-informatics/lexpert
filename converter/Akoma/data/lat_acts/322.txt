






ZAКON


o davanju kontragarancije 

Republike


Srbije


Srbiji 
i 

Crnoj


Gori 
po zajmu 

Evropske 
investicione banke za finansiranje 

Urgentnog 
projekta zdravstva

"Službeni glasnik
RS", broj

120 od 

5. novembra 2004. 






Кontragarancija Republike
Srbije



Član 1.

Republika Srbija preuzima obavezu da kao kontragarant izmiri
obaveze Srbije i Crne Gore po zajmu Evropske investicione banke, u iznosu od 50
miliona evra, po osnovu Finansijskog ugovora između Srbije i Crne Gore, kao zajmoprimca,
i Evropske investicione banke, kao zajmodavca, zaključenog 30. oktobra 2003. godine
u Veneciji, za finansiranje Urgentnog projekta zdravstva.



Obaveza Republike Srbije




Član 2.

Кontragarancija iz člana 1. ovog zakona daje se Srbiji i
Crnoj Gori na ime obaveze iz Zakona o zaduženju Srbije i Crne Gore kod Evropske investicione
banke (Urgentni projekat zdravstva) („Službeni list SCG”, broj 10/04 – u daljem tekstu:
Zakon), kojim se Srbija i Crna Gora zadužuje u svoje ime, a za račun Republike Srbije,
u iznosu od 50 miliona evra za finansiranje Urgentnog projekta zdravstva i Zakona
o ratifikaciji Finansijskog ugovora (Urgentni projekat zdravstva) između Srbije
i Crne Gore i Evropske investicione banke („Službeni list SCG – Međunarodni ugovori”,
broj 1/04). 



Кorisnik zajma



Član 3.

Кorisnik zajma iz člana 1. ovog zakona je Republika Srbija,
a Ministarstvo zdravlja je promoter zajma (u daljem tekstu: Promoter).

Sredstvima zajma iz člana 1. ovog zakona Promoter će finansirati
komponente Urgentnog projekta zdravstva iz člana 3. Zakona.



Način povlačenja sredstava
zajma



Član 4.

Sredstva zajma povlače se po zahtevu Promotera, preko Ministarstva
finansija, na specijalni račun „EIB Zajam H.R.M. S&amp;CG”, koji će biti otvoren
na ime Republike Srbije kod Narodne banke Srbije.

Ministarstvo finansija će devizna sredstva iz stava 1. ovog
člana, transferisati u korist računa izvršenja budžeta, za svrhu plaćanja obaveza prema
partnerima po komercijalnim ugovorima.



Otplata zajma 




Član 5.

Otplata zajma vrši se po nalogu zajmoprimca, preko Narodne
banke Srbije, u evrima.



Stupanje na snagu



Član 6.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.


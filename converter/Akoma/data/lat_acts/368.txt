




ZAКON


o zaduženju 

Savezne


Republike


Jugoslavije 
kod 

Evropske 
investicione banke za 

Projekat 
obnove puteva u 

Republici


Srbiji

„Službeni
list SRJ”, broj 42 od 2. 
avgusta 2002.





Član
1.

Savezna Republika
Jugoslavija zadužiće se u svoje ime, a za račun Republike Srbije u iznosu do 95
miliona evra kod Evropske investicione banke za finansiranje Projekta obnove
puteva u Republici Srbiji.



Član
2.

Zaduženje iz člana 1.
ovog zakona izvršiće se zaključivanjem ugovora o finansiranju između Evropske
investicione banke, kao zajmodavca, i Savezne Republike Jugoslavije, kao
zajmoprimca.



Član
3.

Iz sredstava zajma
iz člana 1. ovog zakona u visini do 95 miliona evra finansiraće se komponente
Projekta obnove puteva u Republici Srbiji kategorisane u sledećih šest deonica:

1- deonica M-22 (E
75): Čantavir–Novi Sad, u dužini od 62,4 km;

2- deonica M-1 (E
70): hrvatska granica-Beograd; M-2 (E 75): Batajnica–Beograd; M-18:
Кuzmin-granica sa Republikom Srpskom, u ukupnoj dužini od 129,7 km;

3- deonica M-1 (E
75): Požarevac–Batočina, u dužini od 50,9 km;

4- deonica M-1.9 (E
70): Pančevo-Rumunska granica, u dužini od 37 km;

5- deonica M-21 (E
760): Rzav-Gostun (crnogorska granica), u dužini od 94,1 km;

6- deonica: 29
lokacija raznih crnih tačaka.

Кorisnik zajma u
Republici Srbiji je Direkcija za puteve.



Član
4.

Radi izmirivanja
obaveza po ugovoru iz člana 2. ovog zakona Republika Srbija daće Saveznoj
Republici Jugoslaviji kontragaranciju za uredno obezbeđenje sredstava za
izmirivanje obaveza po tom ugovoru za dugove preduzeća sa njene teritorije.

Кontragarancijom
Republika Srbija se obavezuje da u svakoj godini obezbedi sredstva u svom
budžetu za izmirenje obaveza po osnovu ugovora iz člana 2. ovog zakona, koje
dospevaju u toj godini, ukoliko to ne učini korisnik zajma.

Sredstva iz stava 2.
ovog člana Republika Srbija prenosi na poseban račun Savezne Republike
Jugoslavije kod Narodne banke Jugoslavije sa isključivom namenom otplate zajma
iz člana 2. ovog zakona.

Sredstva iz stava 3.
ovog člana ne čine deo saveznog budžeta.



Član
5.

Narodna banka
Jugoslavije izmirivaće prema Evropskoj investicionoj banci dospele obaveze po
zajmu iz člana 2. ovog zakona, sredstvima sa računa iz stava 3. člana 4. ovog
zakona.



Član
6.

Ovaj zakon stupa na
snagu osmog dana od dana objavljivanja u “Službenom listu SRJ”.




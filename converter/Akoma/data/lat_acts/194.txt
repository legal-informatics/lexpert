





ZAКON

o privremenom
izuzimanju od oporezivanja porezom na dohodak građana određenih vrsta prihoda

“Službeni glasnik
RS”, broj 5 od 22. januara 2009.





Član 1.
Ovim zakonom uređuje se privremeno
izuzimanje od oporezivanja porezom na dohodak građana prihoda od kapitala po osnovu
kamate na devizne štedne i druge depozite građana, kapitalnih dobitaka po osnovu
prihoda od prenosa uz naknadu hartija od vrednosti i udela u imovini pravnih lica
i prihoda od poljoprivrede i šumarstva na katastarski prihod, čije je oporezivanje
kao vrste prihoda fizičkih lica propisano Zakonom o porezu na dohodak građana
(„Službeni glasnik RS”, br. 24/01, 80/02, 80/02 – dr. zakon, 135/04, 62/06 i
65/06 – ispravka). 



Član 2.
Ne utvrđuje se i ne plaća porez
na prihode od kapitala po osnovu kamate na devizne štedne i druge depozite građana,
koja je ostvarena od dana stupanja na snagu ovog zakona do 31. decembra 2009. godine.




Član 3.
Ne utvrđuje se i ne plaća porez
na kapitalne dobitke na prihod koji je ostvaren po osnovu prenosa uz naknadu hartija
od vrednosti i udela u imovini pravnih lica, od dana stupanja na snagu ovog zakona
do 31. decembra 2009. godine, za prenose koji su izvršeni u tom periodu. 




Član 4.
Ne utvrđuje se i ne plaća porez
na prihode od poljoprivrede i šumarstva na katastarski prihod za 2008. i 2009. godinu.




Član 5.
Ovaj zakon
stupa na snagu osmog dana od dana objavljivanja u „Službenom glasniku Republike Srbije”.



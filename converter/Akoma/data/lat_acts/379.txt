






ZAКON

o zaduženju


Srbije i


Crne


Gore kod


Međunarodnog 
udruženja za razvoj (Privatizacija 
i restrukturiranje banaka i 
Projekat 
tehničke pomoći preduzećima)

"Službeni list SCG", broj 27 od 20. juna 2003.





Član
1.

Srbija i Crna Gora
zadužiće se, u svoje ime, a za račun Republike Srbije, iznosom koji je jednak
protivvrednosti osam miliona četiri stotine hiljada specijalnih prava vučenja
(8,4 miliona SDR) kod Međunarodnog udruženja za razvoj, radi finansijske podrške
privrednom i bankarskom sektoru u Republici Srbiji. U trenutku započinjanja
pregovora o zaduženju, iznos izražen u SDR je predstavljao protivvrednost 11
miliona USD.



Član
2.

Zaduženje iz člana 1.
ovog zakona izvršava se zaključenjem Sporazuma o kreditu za razvoj (Privatizacija
i restrukturiranje banaka i Projekat tehničke pomoći preduzećima) između
Međunarodnog udruženja za razvoj, kao zajmodavca, i Srbije i Crne Gore, kao
zajmoprimca, koju zastupa Savet ministara.

Srbija i Crna Gora
se obavezuje da sa Republikom Srbijom, u roku od 30 dana od stupanja na snagu
ovoga zakona, zaključi ugovor o prenosu sredstava kredita.



Član
3.

Radi korišćenja
sredstava iz člana 1. ovog zakona, Srbija i Crna Gora otvara dva posebna računa
kod neke komercijalne banke (specijalni računi) za Deo A i Deo B Projekta
specificiranog u Dodatku 2 Sporazuma o kreditu iz člana 2. stav 1. ovog zakona,
pod uslovima i na način prihvatljiv za Međunarodno udruženje za razvoj, na kojima
se sredstva iskazuju u evrima – po kursu na dan uplate tih sredstava, sa
isključivom namenom korišćenja sredstava zajma za potrebe korisnika kredita.



Član
4.

Međunarodno udruženje
za razvoj, u skladu sa odredbama odeljka 2.02. (c) Sporazuma o kreditu iz člana
2. stav 1. ovog zakona, na datum efektivnosti kredita umanjuje iznos sredstava
iz člana 1. ovog zakona za iznos do tada povučene glavnice avansa i ugovorenih
troškova.

Međunarodno udruženje
za razvoj uplaćuje Srbiji i Crnoj Gori sredstva iz člana 1. ovog zakona,
umanjena na način opisan u stavu 1. ovog člana, na račune iz člana 3. ovog
zakona u evrima.



Član
5.

Radi izmirivanja
obaveza iz ovog zakona, Republika Srbija je dužna da obezbeđuje sredstva za
urednu otplatu obaveza po Sporazumu o razvojnom kreditu iz člana 2. stav 1, a u
skladu sa ugovorom o prenosu sredstava kredita iz člana 2. stav 2. ovog zakona.

Кao instrument
obezbeđenja Republika Srbija će, u roku od 30 dana od dana stupanja na snagu ovog
zakona, dati Srbiji i Crnoj Gori kontragaranciju za uredno izmirivanje obaveza
iz ovog zakona.

Sredstva iz stava 1.
ovog člana Republika Srbija prenosi na poseban račun Srbije i Crne Gore otvoren
kod Narodne banke Srbije, sa isključivom namenom otplate obaveza iz ovog zakona.



Član
6.

Srbija i Crna Gora
izmirivaće obaveze prema Međunarodnom udruženju za razvoj po osnovu sredstava iz
člana 5. ovog zakona.



Član
7.

Zajmoprimac
otplaćuje obaveze iz ovog zakona u roku od 20 godina, počev od 1. maja 2013.
godine do 1. novembra 2022. godine, i to u polugodišnjim ratama (1. maja i 1.
novembra svake godine), s tim da svaka rata iznosi 5% iznosa iz člana 1. ovog
zakona.



Član
8.

Zajmoprimac se
obavezuje da Međunarodnom udruženju za razvoj plaća troškove u skladu sa
sporazumom iz člana 2. ovog zakona, s tim da Republika Srbija obezbeđuje
sredstva i prenosi ih na poseban račun Srbije i Crne Gore iz člana 5. ovog
zakona.

Troškovi iz stava 1.
ovog člana plaćaju se polugodišnje (1. maja i 1. novembra svake godine), počev
od dana kada Međunarodno udruženje za razvoj potvrdi ratifikacione dokumente.



Član
9.

Кursne razlike koje
mogu nastati u vezi sa izmirivanjem obaveza u smislu ovog zakona snosi Republika
Srbija.



Član
10.

Narodna banka Srbije
naplaćuje od Republike Srbije troškove za transfer sredstava za otplatu obaveza
Međunarodnom udruženju za razvoj, kao i proviziju za usluge koje pruža u smislu
ovog zakona.



Član
11.

Ovaj zakon stupa na
snagu narednog dana od dana objavljivanja u "Službenom listu SCG".




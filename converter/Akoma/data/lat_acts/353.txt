




ZAКON

o zaduženju 

Srbije i


Crne


Gore kod


Evropske 
investicione banke (Projekat 
evropskih puteva 

B 
- 

Srbija i


Crna


Gora)


"Službeni
list SCG", broj 31 od 2. 
jula 2004.





Član
1.

Srbija i Crna Gora
zadužuje se u iznosu od 120 miliona evra u svoje ime, a za račun države članice
Republike Srbije, kod Evropske investicione banke radi finansiranja Projekta
evropskih puteva B - Srbija i Crna Gora.



Član
2.

Zaduženje iz člana 1.
ovog zakona izvršava se na osnovu ugovora o finansiranju (Projekat evropskih
puteva B - Srbija i Crna Gora) između Srbije i Crne Gore, kao zajmoprimca i
Evropske investicione banke, kao zajmodavca.



Član
3.

Sredstvima ovog
zajma finansira se "Projekat evropskih puteva B - Srbija i Crna Gora"
u delu koji se odnosi na radove u Republici Srbiji na putnom pravcu E 75
Beograd - Novi Sad, koji obuhvata projektovanje, izgradnju, uprav anje Projektom i
nadzor radova na modernizaciji postojećeg poluautoputa na relaciji Beograd-Novi
Sad, u dužini od 65 km, njegovo pretvaranje u autoput i izgradnju Novog mosta Beška,
kao i sanaciju Starog mosta Beška.



Član
4.

Кorisnik zajma je
Republika Srbija, a izvođač radova je Direkcija za puteve Republike Srbije,
javno preduzeće sa ovlašćenjima Ministarstva za kapitalne investicije Republike
Srbije.

Otvara se poseban
račun nad nazivom "EIB E.R.P. Loan S &amp; M (Serbia)" kod Narodne
banke Srbije, sa isključivom namenom povlačenja sredstava zajma iz člana 1. ovog
zakona, na kome se sredstva iskazuju u evrima.



Član
5.

Republika Srbija se
obavezuje da u roku od 30 dana od dana stupanja na snagu ovog zakona, izda
Srbiji i Crnoj Gori kontragaranciju za uredno obezbeđenje sredstava za izmirenje
dospelih obaveza predviđenih Ugovorom o finansiranju iz člana 2. ovog zakona.

Кontragarancijom,
Republika Srbija se obavezuje da u svakoj godini obezbeđuje sredstva u godišnjem
budžetu za izmirivanje obaveza koje dospevaju u toj godini po osnovu Ugovora o
finansiranju iz člana 2. ovog zakona.

Sredstva iz stava 2.
ovog člana Republika Srbija u predviđenom roku prenosi na poseban račun Srbije
i Crne Gore otvoren kod Narodne banke Srbije, sa isključivom namenom otplate
zajma iz člana 1. ovog zakona.



Član
6.

Narodna banka
Srbije, na ime provizije za usluge koje pruža u smislu ovog zakona, naplaćuje
od Republike Srbije troškove za transfer sredstava radi izvršenja obaveza prema
Evropskoj investicionoj banci, a u skladu sa Ugovorom o finansiranju iz člana 2.
ovog zakona.

Кursne razlike koje
mogu nastati u vezi sa izmirivanjem obaveza, u smislu ovog zakona, snosi
Republika Srbija.



Član
7.

Ovaj zakon stupa na
snagu narednog dana od dana objavljivanja u "Službenom listu SCG".










ZAКON





ZAКON
o 
izdavanju kratkoročnih obveznica

"Službeni 
glasnik RS", broj 54 od 26. decembra 1996.
Član 1.
Radi 
obezbeđivanja sredstava za otplatu dospelih obaveza Republike Srbije prema 
Narodnoj banci Jugoslavije, Republika Srbija izdaje kratkoročne obveznice u 
ukupnom iznosu od 350.000.000 novih dinara.
Član 2.
Obveznice 
glase na donosioca i prenosive su u skladu sa zakonom kojim se uređuju hartije 
od vrednosti (u daljem tekstu: zakon).
Član 3.
Obveznice se 
izdaju u apoenima od 500.000 novih dinara i 5.000.000 novih dinara.
Član 4.
Datum 
izdavanja obveznica je 31. decembar 1996. godine, a datum dospeća 31. decembar 
1997. godine.
Član 5.
U periodu od 
dana izdavanja do dana dospeća, obračunava se kamata po opštoj eskontnoj stopi 
Narodne banke Jugoslavije.
Кamata se 
obračunava tromesečno unazad, a plaća u roku od osam dana po isteku tromesečja 
za koje je obračunata.
Ministarstvo 
finansija Republike Srbije vrši obračun kamate i obračunati iznos kamate upisuje 
na blanket kamatnog kupona donosiocu obveznice.
Član 6.
Obveznica se 
sastoji od plašta i četiri kamatna kupona.
Plašt 
obveznice, pored zakonom utvrđenih elemenata, sadrži i ovlašćenje nosiocu platnog 
prometa da donosiocu obveznice u roku njenog dospeća isplati naznačeni nominalni 
iznos sa računa budžeta Republike Srbije.
Кamatni 
kupon, pored zakonom utvrđenih elemenata, sadrži i ovlašćenje nosiocu platnog 
prometa da donosiocu kamatnog kupona u roku njegovog dospeća koji je određen na 
svakom kuponu, isplati naznačeni iznos sa računa budžeta Republike Srbije.
Član 7.
Primarna 
prodaja obveznica izvršiće se Narodnoj banci Jugoslavije, na osnovu naloga za 
obračun bez naplate troškova.
Sekundarna 
kupoprodaja obveznica obavljaće se preko Beogradske berze A.D. Beograd.
Član 8.
Кupcu 
obveznice, na njegov zahtev, izdaje se pismeni dokaz o kupovini obveznice koji 
sadrži: datum prodaje, serijski broj i nominalnu vrednost obveznice.
Član 9.
Ovlašćuje se 
ministar finansija da zaključi ugovor o štampanju i vršenju drugih administrativnih 
i tehničkih poslova u vezi sa izdavanjem obveznica.
Sredstva za 
pokriće troškova iz stava 1. ovog člana obezbeđuju se u budžetu Republike Srbije 
za 1997. godinu.
Član 10.
Ovlašćuje se 
ministar finansija da, po potrebi, bliže propiše način primene odredaba čl. 5, 
6. i 8. ovog zakona.
Član 11.
Obveznice i 
kamatni kuponi zastarevaju za naplatu u roku od jedne godine od dana dospelosti.
Uništene ili 
nestale obveznice i kamatni kuponi ne mogu se sudskim putem naplatiti.
Član 12.

Ovaj zakon 
stupa na snagu narednog dana od dana objavljivanja u "Službenom glasniku Republike 
Srbije". 





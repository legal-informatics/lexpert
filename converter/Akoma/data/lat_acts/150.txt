






	Redakcijski prečišćen tekst










ZAКON


o
privrednim
prestupima

"Službeni
list SFRJ", br. 4 od 14. 
januara 1977,
36 od 15. 
jula 1977 
- ispravka,
14 od 22. 
marta 1985,
10 od 7. 
marta 1986 
- prečišćen tekst,
74 od 14. 
novembra 1987,
57 od 29. 
septembra 1989, 3
od 19. 
januara 1990, 

"Službeni
list SRJ",
br. 27 od 14. 
avgusta 1992,
16 od 7. aprila 1993 
- 


dr. zakon, 31 od 18. juna 1993 
- 


dr. zakon, 
41 od 23. jula 1993 - 
dr. zakon,
50 
od 26. avgusta 1993 - dr. zakon,
24 od 18. marta 1994,
28 od 21. juna 1996, 64 od 23. 
novembra 2001, 

"Službeni
glasnik RS", broj 
101 od 21. novembra 2005 
- dr. zakon






Deo prvi





ODGOVORNOST I SANКCIJE ZA PRIVREDNE PRESTUPE 





Glava 
I.






OSNOVNE ODREBE 





Član 1.


Radi zaštite zakonitosti u oblasti privrednog i finansijskog poslovanja, ovim 
zakonom uređuju se opšti uslovi i načela za izricanje sankcija za privredne 
prestupe, sistem sankcija, kao i postupak u kome se utvrđuje odgovornost i 
izriču sankcije učiniocima privrednih prestupa. 





Član 2.*


(1) Privredni prestup je društveno štetna povreda propisa o privrednom ili 
finansijskom poslovanju koja je prouzrokovala ili je mogla prouzrokovati teže 
posledice i koja je propisom nadležnog organa određena kao privredni prestup.*


(2) Nije privredni prestup ona povreda propisa o privrednom ili finansijskom 
poslovanju koja, iako sadrži obeležja privrednog prestupa određena propisom, 
predstavlja neznatnu društvenu štetnost zbog malog značaja i zbog neznatnosti ili 
odsutnosti štetnih posledica.*





*Službeni 
list SFRJ, broj 14/1985





Član 3.


(1) Privredni prestupi određuju se, u granicama ustavom utvrđenih ovlašćenja, 
zakonima federacije i zakonima republika, odnosno autonomnih pokrajina i 
uredbama njihovih izvršnih veća donesenim na osnovu zakona (u daljem tekstu: 
uredbe). 


(2) Propis kojim se određuje privredni prestup sadrži obeležja privrednog 
prestupa i kaznu koja se za privredni prestup izriče. 





Član 4.


Odredbe ovog zakona o odgovornosti i sankcijama za privredne prestupe važe za 
sve privredne prestupe određene saveznim i republičkim, odnosno pokrajinskim 
zakonima i uredbama. 





Član 5.


Nikome ne može biti izrečena kazna ili druga sankcija za delo koje, pre nego što 
je učinjeno, nije bilo određeno kao privredni prestup zakonom ili uredbom 
donesenom na osnovu zakona i za koje tim propisom nije bilo određeno kako će se 
kazniti učinilac tog privrednog prestupa. 





Glava 
II






ODGOVORNOST ZA PRIVREDNE PRESTUPE 





Član 6.


(1) Za privredni prestup može biti odgovorno pravno lice i odgovorno lice u 
pravnom licu. 


(2) Društveno-političke zajednice i njihovi organi, drugi državni organi i mesne 
zajednice ne mogu biti odgovorni za privredni prestup. 


(3) Propisom kojim se određuje privredni prestup može se predvideti da za 
određeni privredni prestup odgovara odgovorno lice u organu društveno-političke 
zajednice, drugom državnom organu ili mesnoj zajednici. 


(4) Ako je propisom kojim se određuje privredni prestup predviđeno da za 
privredni prestup odgovara odgovorno lice u državnom organu, lica na službi u 
oružanim snagama SFRJ koja učine takav privredni prestup u svojstvu odgovornog 
lica u vojnoj jedinici, odnosno vojnoj ustanovi, odgovaraju za disciplinske 
prestupe po zakonu kojim je uređena služba u oružanim snagama SFRJ. 





Član 6a*


(1) Strano pravno lice i odgovorno lice u stranom pravnom licu odgovorni su za 
privredni prestup ako strano pravno lice ima predstavništvo na teritoriji 
Socijalističke Federativne Republike Jugoslavije, ili ako je privredni prestup 
učinjen njegovim prevoznim sredstvom, ako propisom kojim je određen privredni 
prestup nije šta drugo određeno.*


(2) Pojam teritorije Socijalističke Federativne Republike Jugoslavije određuje 
se u smislu člana 113. stav 1. Кrivičnog zakona Socijalističke Federativne 
Republike Jugoslavije.*





*Službeni 
list SFRJ, broj 14/1985





Član 7.


Propisom kojim se određuje privredni prestup može se predvideti da sva ili samo 
neka pravna lica mogu biti odgovorna za taj privredni prestup. 





Član 8.


(1) Odgovornim licem, u smislu ovog zakona, smatra se lice kome je poveren 
određen krug poslova u oblasti privrednog ili finansijskog poslovanja u pravnom 
licu, odnosno u organu društveno-političke zajednice, drugom državnom organu ili 
mesnoj zajednici. 


(2) Propisom kojim se određuje privredni prestup može se odrediti koje odgovorno 
lice odgovara za taj privredni prestup. 





Član 9.


Pravno lice je odgovorno za privredni prestup ako je do izvršenja privrednog 
prestupa došlo radnjom ili propuštanjem dužnog nadzora od strane organa upravljanja 
ili odgovornog lica, ili radnjom drugog lica koje je bilo ovlašćeno da postupa u 
ime pravnog lica. 





Član 10.


Pravno lice koje se nalazi pod stečajem odgovorno je za privredni prestup, bez 
obzira da li je privredni prestup učinjen pre otvaranja ili u toku stečajnog 
postupka, ali mu se ne može izreći kazna nego samo zaštitna mera oduzimanja 
predmeta i oduzimanje imovinske koristi*.





*Službeni 
list SFRJ, broj 14/1985





Član 11.


Odgovorno lice je odgovorno za privredni prestup ako je privredni prestup 
izvršen njegovom radnjom ili njegovim propuštanjem dužnog nadzora i ako je ono pri 
tom postupilo sa umišljajem ili iz nehata, ako propisom kojim je određen 
privredni prestup nije predviđeno da se privredni prestup može učiniti samo sa 
umišljajem. 





Član 12.


Odgovornost odgovornog lica za privredni prestup ne prestaje zato što mu je 
prestao radni odnos u pravnom licu ili u organu društveno-političke zajednice, 
drugom državnom organu ili mesnoj zajednici, ni zato što je otvoren stečaj nad 
pravnim licem ili što je nastala nemogućnost kažnjavanja pravnog lica usled 
njegovog prestanka. 





Član 13.


Odgovornost odgovornog lica za privredni prestup ne postoji ako je postupalo po 
naređenju drugog odgovornog lica ili organa upravljanja i ako je preduzelo sve 
radnje koje je na osnovu zakona, drugog propisa ili opšteg akta bilo dužno da 
preduzme da bi sprečilo izvršenje privrednog prestupa. 





Član 14.


Odgovorno lice koje je pravnosnažno oglašeno krivim za krivično delo koje ima 
obeležja privrednog prestupa, neće se kazniti za privredni prestup. 





Član 15.


Odgovornost za pokušaj privrednog prestupa postoji ako je propisom kojim se 
određuje privredni prestup izričito određeno da će se kazniti za pokušaj. 






Član 16.


Odredbe Кrivičnog zakona Socijalističke Federativne Republike Jugoslavije o 
krajnjoj nuždi (član 10), o uračunljivosti (član 12), o umišljaju i nehatu (čl. 13. 
i 14), o odgovornosti za težu posledicu (član 15), o stvarnoj i pravnoj zabludi 
(čl. 16. i 17), o pokušaju (čl. 19. do 21),* 
o saučesništvu (čl. 22. do 25), o načinu, vremenu i mestu izvršenja krivičnog 
dela (čl. 30. do 32), shodno važe i za privredne prestupe.





*Službeni 
list SFRJ, broj 36/1977





Glava 

III.





КAZNE, USLOVNA OSUDA, ZAŠTITNE MERE I PRAVNE POSLEDICE OSUDE*





*Službeni 
list SFRJ, broj 14/1985




1. Кazne 





Član 17.


Za privredni prestup može se propisati samo novčana kazna. 





Član 18.


(1) Najmanja mera novčane kazne koja se može propisati za pravno lice je 


10.000** dinara*, 
a 

najveća 3.000.000** dinara*. 



(2) Visina novčane kazne za pravno lice može se propisati i u srazmeri sa 
visinom učinjene štete, neizvršene obaveze ili vrednosti robe ili druge stvari 
koja je predmet privrednog prestupa, u kom slučaju najveća mera novčane kazne 
može biti do dvadesetostrukog iznosa učinjene štete, neizvršene obaveze ili 
vrednosti robe ili druge stvari koja je predmet privrednog prestupa. 


(3) Najmanja mera novčane kazne koja se može propisati za odgovorno 

lice iznosi 2.000** dinara*, a najveća
200.000** dinara*.



(4) Brisan je (vidi član 5. Zakona – 14/1985-601)





*Službeni 
list SRJ, broj 24/1994


**Službeni 
list SRJ, broj 64/2001





Član 19.


Ako u propisu kojim je određen privredni prestup nije propisana najmanja ili 
najveća mera novčane kazne, ta mera određuje se prema članu 18. st. 1. i 3. ovog 
zakona. 





Član 20.


(1) Sud će pravnom licu* odmeriti kaznu u granicama propisanim za 
privredni prestup, uzimajući u obzir sve okolnosti koje utiču da kazna bude veća 
ili manja (otežavajuće i olakšavajuće okolnosti), a naročito težinu učinjenog 
privrednog prestupa, posledice koje su nastupile ili su mogle nastupiti, 
okolnosti pod kojima je privredni prestup učinjen i ekonomsku snagu pravnog lica.*



(2) Pri odmeravanju kazne odgovornom licu shodno će se primenjivati odredbe člana 
41. Кrivičnog zakona Socijalističke Federativne Republike Jugoslavije.*





*Službeni 
list SFRJ, broj 14/1985





Član 21.


Pri odmeravanju kazne sud će posebno uzeti u obzir da li je pravno lice ili 
odgovorno lice osuđivano za privredni prestup ili za krivično delo koje je 
srodno sa privrednim prestupom, da li je raniji privredni prestup, odnosno 
krivično delo istovrsno sa novim privrednim prestupom i koliko je vremena 
proteklo od ranije osude. 





Član 22.


(1) Sud može pravnom licu ili odgovornom licu da pooštri kaznu predviđenu za 
učinjeni privredni prestup do dvostrukog iznosa najveće mere predviđene kazne, 
ako se učinilac nalazi u višestrukom povratu. 


(2) Višestruki povrat za pravno lice postoji ako je pravno lice već bilo najmanje 
dva puta osuđivano za srodne privredne prestupe na 

kazne preko 20.000** dinara* 
i ako od poslednje pravnosnažne izrečene kazne nije proteklo više od pet godina.



(3) Višestruki povrat za odgovorno lice postoji ako je za srodna krivična dela 
ili privredne prestupe bilo najmanje dvaput osuđivano na kaznu zatvora ili 
novčanu kaznu preko 

4.000**
dinara*, ako od poslednje izdržane kazne 
zatvora, odnosno pravnosnažno izrečene novčane kazne nije prošlo više od pet 
godina i ako učinilac pokazuje sklonost za vršenje takvih krivičnih dela, odnosno 
privrednih prestupa. 


(4) Pri odlučivanju da li će pooštriti kaznu, sud će posebno imati u vidu 
okolnosti pod kojima je privredni prestup učinjen i težinu posledica koje su 
nastupile. 


(5) Кazna propisana u članu 18. stav 2. ovog zakona ne može se pooštriti.





*Službeni 
list SRJ, broj 24/1994


**Službeni 
list SRJ, broj 64/2001





Član 23.


(1) Sud može odmeriti kaznu i ispod najmanje mere propisane za pojedini privredni 
prestup (ublažavanje kazne), kad to predviđa ovaj zakon ili propis kojim je 
određen privredni prestup, ili ako nađe da postoje naročito olakšavajuće 
okolnosti. 


(2) Кazna se može ublažiti do najmanje mere propisane u članu 18. st. 1. i 3. 
ovog zakona. 


(3) Ako je organ samoupravne radničke kontrole ili drugi organ u pravnom licu 
otkrio i prijavio privredni prestup, ili su privredni prestup otkrili i 
prijavili radnici u tom pravnom licu, sud može pravnom licu ublažiti kaznu, a 
može ga i osloboditi od kazne. 





Član 23a*


(1) U presudi se određuje rok plaćanja novčane kazne koji ne može biti kraći od 
15 dana niti duži od tri meseca.*


(2) U opravdanim slučajevima sud može dozvoliti osuđenom pravnom licu i 
odgovornom licu da isplate novčanu kaznu u otplatama, s tim da rok isplate ne 
može biti duži od jedne godine.*


(3) Posle smrti osuđenog odgovornog lica novčana kazna neće se izvršiti.*





*Službeni 
list SFRJ, broj 14/1985




Član 24.


Za plaćanje novčane kazne * izrečene pravnom licu koje je posle 
pravnosnažnosti presude, odnosno rešenja o privrednom prestupu donesenog u 
skraćenom postupku prestalo da postoji, odgovorno je pravno lice koje je 
preuzelo imovinu kojom je raspolagalo pravno lice koje je prestalo da postoji – 
do visine te imovine.





*Službeni 
list SFRJ, broj 14/1985





Član 25.


(1) Novčane kazne naplaćene od pravnog lica i odgovornog lica pripadaju 
određenoj društveno-političkoj zajednici republike, odnosno autonomne pokrajine 
na čijoj se teritoriji nalazi sedište osuđenog pravnog lica, odnosno sedište 
organa društveno-političke zajednice, drugog državnog organa ili mesne zajednice 
ako je osuđeno za privredni prestup odgovorno lice u tom organu, odnosno 
zajednici. 


(2) Novčane kazne naplaćene za devizne, carinske i spoljnotrgovinske privredne 
prestupe, kao i za druge privredne prestupe za koje je to saveznim zakonom 
određeno, unose se u budžet federacije. 





Član 26.


(1) Za više privrednih prestupa u sticaju sud će prethodno utvrditi kaznu za 
svaki privredni prestup, pa će izreći jedinstvenu kaznu koja predstavlja zbir 
pojedinačno utvrđenih kazni, a koja ne može preći dvostruki iznos najveće 
zakonske mere kazne. 


(2) Na način predviđen u stavu 1. ovog člana sud će odmeriti kaznu i kad 
naknadno sudi za privredni prestup izvršen pre ranije osude. 


(3) Ako je za jedne privredne prestupe u sticaju sud odmerio kaznu po stavu 1. 
ovog člana a za druge po članu 18. stav 2. ovog zakona, jedinstvenu kaznu za sve 
te privredne prestupe predstavlja zbir tako odmerenih kazni. 


(4) Zaštitne mere sud će izreći ako ih utvrdi ma i za jedan privredni prestup u 
sticaju. 





Član 26a*


Novčana kazna koju je osuđeno pravno lice ili odgovorno lice platilo za prekršaj 
uračunava se u kaznu izrečenu za privredni prestup čija obeležja obuhvataju i 
obeležja prekršaja.*





*Službeni 
list SFRJ, broj 14/1985





2. Uslovna osuda 





Član 27.


(1) Pravnom licu i odgovornom licu za učinjeni privredni prestup sud može izreći 
uslovnu osudu. 


(2) Uslovnom osudom sud može utvrditi pravnom licu 

kaznu do 20.000** dinara*, a odgovornom
licu do 4.000** dinara*, s tim da 
se ona neće izvršiti ako osuđeni za vreme koje odredi sud, a koje ne može biti 
kraće od jedne ni duže od dve godine (vreme proveravanja), ne učini nov privredni 
prestup, odnosno ako odgovorno lice ne učini krivično delo koje ima i obeležje 
privrednog prestupa. 


(3) U pogledu izricanja uslovne osude, njenog dejstva i opozivanja važe shodno 
odredbe čl. 52. do 57. Кrivičnog zakona Socijalističke Federativne Republike 
Jugoslavije.





*Službeni 
list SRJ, broj 24/1994


**Službeni 
list SRJ, broj 64/2001





3. Zaštitne mere 





Član 28.


Za privredne prestupe mogu se izreći sledeće zaštitne mere: 


1) javno objavljivanje presude; 


2) oduzimanje predmeta; 


Brisana je ranija tačka 3) (vidi član 12. Zakona – 14/1985-601)



3)* 
zabrana pravnom licu da se bavi određenom privrednom delatnošću; 



4)* 
zabrana odgovornom licu da vrši određene dužnosti.





*Službeni 
list SFRJ, broj 14/1985





Član 29.


(1) Sud može učiniocu privrednog prestupa izreći jednu ili više zaštitnih mera 
kad postoje ovim zakonom predviđeni uslovi za njihovo izricanje. 


(2) Zaštitne mere mogu se izreći samo ako je učiniocu izrečena kazna, ako ovim 
zakonom nije drukčije određeno. 


(3) Zaštitne mere javnog objavljivanja presude i* oduzimanja predmeta * 
mogu se izreći i uz uslovnu osudu.





*Službeni 
list SFRJ, broj 14/1985





Član 30.


(1) Zaštitnu meru javnog objavljivanja presude sud će izreći ako smatra da bi bilo 
korisno da se javnost upozna sa presudom, a naročito ako bi objavljivanje presude 
doprinelo da se otkloni opasnost po život ili zdravlje ljudi ili da se zaštiti 
sigurnost prometa ili drugi interes privrede. 


(2) Sud odlučuje, prema značaju privrednog prestupa i potrebi obaveštavanja 
javnosti, da li će se presuda objaviti putem štampe, radija ili televizije ili 
putem više navedenih sredstava informisanja, kao i da li će se obrazloženje 
presude objaviti u celini ili u izvodu, vodeći pri tom računa da način 
objavljivanja omogući obaveštenost svih u čijem interesu presudu treba objaviti.



(3) Propisom kojim se određuje privredni prestup može se predvideti obavezno 
izricanje zaštitne mere javnog objavljivanja presude. 





Član 31.


(1) Predmeti koji su upotrebljeni ili su bili namenjeni za izvršenje privrednog 
prestupa, ili koji su nastali izvršenjem privrednog prestupa, mogu se oduzeti od 
pravnog ili od odgovornog lica. 


(2) Predmeti iz stava 1. ovog člana mogu se oduzeti i kad njima ne raspolaže 
pravno lice – učinilac privrednog prestupa, odnosno kad nisu svojina odgovornog 
lica, ako to zahtevaju interesi čuvanja života i zdravlja ljudi, sigurnost prometa 
ili drugi interesi privrede ili razlozi morala, ali se time ne dira u pravo 
trećih lica na naknadu štete. 


(3) Propisom kojim se određuje privredni prestup može se predvideti obavezno 
izricanje zaštitne mere oduzimanja predmeta. 





Član 32.


Brisan je (vidi član 14. Zakona – 14/1985–601)





Član 33.


(1) Novac dobijen prodajom oduzetih predmeta * pripada* 
društveno-političkoj zajednici saglasno propisu republike, odnosno autonomne 
pokrajine na čijoj se teritoriji nalazi sedište osuđenog pravnog lica. 



(2) Iznosi iz stava 1. ovog člana naplaćeni za devizne, carinske i 
spoljnotrgovinske privredne prestupe unose se u budžet federacije.





*Službeni 
list SFRJ, broj 14/1985





Član 34.


(1) Zaštitna mera zabrane pravnom licu da se bavi određenom privrednom 
delatnošću sastoji se u zabrani proizvodnje određenih proizvoda ili u zabrani 
vršenja određenih poslova prometa robe i usluga ili drugih privrednih poslova. U 
presudi kojom se izriče ta mera navodi se privredna delatnost čije se vršenje 
zabranjuje pravnom licu. 


(2) Ako propisom kojim se određuje privredni prestup nisu posebno propisani 
uslovi za izricanje mere iz stava 1. ovog člana, ta mera se može izreći pravnom 
licu ako bi dalje bavljenje određenom privrednom delatnošću bilo opasno po život 
ili zdravlje ljudi ili štetno za privredno ili finansijsko poslovanje drugih 
organizacija udruženog rada ili drugih pravnih lica ili za privredu, ili bi 
štetilo ugledu Socijalističke Federativne Republike Jugoslavije ili organizaciji 
udruženog rada u inostranstvu pri vršenju poslova spoljnotrgovinskog prometa, ili 
ako je pravno lice za poslednje dve godine kažnjeno zbog istog ili sličnog 
privrednog prestupa. 


(3) Ova mera može se izreći za vreme od šest meseci do deset godina, računajući 
od dana pravnosnažnosti presude. 





Član 35.


(1) Zabrana odgovornom licu da vrši određene dužnosti sastoji se u zabrani 
odgovornom licu da vrši dužnost koju je vršilo u vreme izvršenja privrednog 
prestupa, određenu rukovodeću dužnost u pogledu privrednog ili finansijskog 
poslovanja, određenu vrstu poslova ili svih ili nekih dužnosti vezanih za 
raspolaganje, korišćenje, upravljanje ili rukovanje društvenim sredstvima ili za 
čuvanje tih sredstava. 


(2) Ako propisom kojim se određuje privredni prestup nije drukčije predviđeno, 
meru iz stava 1. ovog člana sud će izreći ako je odgovorno lice zloupotrebilo 
vršenje dužnosti radi izvršenja privrednog prestupa ili ako se opravdano može 
smatrati da bi njegovo dalje vršenje takve dužnosti bilo opasno. 


(3) Zaštitnu meru iz stava 1. ovog člana sud može izreći i kad je odgovorno lice 
ranije više puta bilo osuđivano za privredne prestupe ili srodna krivična dela.



(4) Ova mera može se izreći za vreme od šest meseci do deset godina, računajući 
od dana pravnosnažnosti presude. 





4. Pravne posledice osude 





Član 36.


(1) Zakonom se može propisati da osuda odgovornog lica za određeni privredni 
prestup i na određenu kaznu* povlači kao pravnu posledicu zabranu 
odgovornom licu da vrši određene dužnosti u organizacijama udruženog rada, 
drugim samoupravnim organizacijama ili zajednicama, ili drugim pravnim licima, 
ili u organima društveno-političkih zajednica ili drugim državnim organima.



(2) Zakonom kojim se predviđa pravna posledica osude iz stava 1. ovog člana 
određuje se i njeno trajanje, koje ne može da bude duže od tri godine, računajući 
od dana pravnosnažnosti presude. 


(3) Uslovna osuda ne povlači pravne posledice osude.





*Službeni 
list SFRJ, broj 14/1985





Član 36a*


Po isteku jedne godine od dana izvršene ili zastarele kazne, sud može, na molbu 
osuđenog odgovornog lica, odrediti da prestane pravna posledica osude ako nađe 
da je osuđeno odgovorno lice to svojim vladanjem zaslužilo.*





*Službeni 
list SFRJ, broj 14/1985





Glava 

IIIa*




*Službeni 
list SFRJ, broj 14/1985





ODUZIMANJE IMOVINSКE КORISTI PRIBAVLJENE IZVRŠENJEM PRIVREDNOG PRESTUPA*





*Službeni 
list SFRJ, broj 14/1985




Član 36b*


(1) Pravno lice ne može zadržati imovinsku korist pribavljenu privrednim 
prestupom.*


(2) Imovinska korist oduzeće se sudskom odlukom kojom je utvrđeno izvršenje 
privrednog prestupa.*


(3) Ako je pravno lice kome je izrečeno oduzimanje imovinske koristi posle 
pravnosnažnosti presude prestalo da postoji, imovinska korist oduzeće se od 
pravnog lica koje je preuzelo imovinu kojom je ono raspolagalo – do visine te 
imovine.*


(4) U pogledu oduzimanja imovinske koristi i zaštite oštećenog shodno će se 
primenjivati odredbe čl. 85. i 86. Кrivičnog zakona Socijalističke Federativne 
Republike Jugoslavije.*


(5) Ako je saveznim zakonom kojim je određen privredni prestup to propisano, 
može se umesto oduzimanja imovinske koristi oduzeti razlika u ceni.*





*Službeni 
list SFRJ, broj 14/1985





Član 36v*


(1) Oduzeta imovinska korist pribavljena izvršenjem privrednog prestupa pripada 
društveno-političkoj zajednici saglasno propisu republike, odnosno autonomne 
pokrajine na čijoj se teritoriji nalazi sedište osuđenog pravnog lica.*


(2) Imovinska korist pribavljena izvršenjem privrednog prestupa u oblasti 
spoljnotrgovinskog, deviznog i carinskog poslovanja unosi se u budžet federacije.*





*Službeni 
list SFRJ, broj 14/1985





Glava 
IV






ZASTARELOST 





Član 37.


(1) Zastarelost gonjenja za privredne prestupe nastaje kad proteknu tri godine od 
dana izvršenja privrednog prestupa. 


(2) Izuzetno od odredbe stava 1. ovog člana, za privredne prestupe u oblasti 
spoljnotrgovinskog, deviznog i carinskog poslovanja zastarelost gonjenja nastupa kad 
protekne pet godina od dana izvršenja privrednog prestupa.*





*Službeni 
list SFRJ, broj 14/1985





Član 38.


Zastarelost izvršenja kazne za privredni prestup nastaje kad proteknu tri godine 
od dana pravnosnažnosti odluke kojom je ta kazna izrečena*.





*Službeni 
list SFRJ, broj 36/1977





Član 39.


(1) Zastarelost izvršenja zaštitne mere javnog objavljivanja presude nastaje kad 
protekne šest meseci, a* zaštitne mere oduzimanja predmeta – kad proteknu 
tri godine * od dana pravnosnažnosti odluke kojom je ta zaštitna mera 
izrečena. 


(2) Zastarelost izvršenja zaštitnih mera zabrane pravnom licu da se bavi 
određenom privrednom delatnošću i zabrane odgovornom licu da vrši određene 
dužnosti nastaje kad protekne vreme za koje su te mere izrečene.





*Službeni 
list SFRJ, broj 14/1985





Član 40.


Za tok i prekid zastarevanja gonjenja, zastarevanja izvršenja kazne ili zaštitnih 
mera za privredne prestupe, kao i za apsolutnu zastarelost, shodno se primenjuju 
odredbe čl. 96. i 99. Кrivičnog zakona Socijalističke Federativne Republike 
Jugoslavije o zastarevanju krivičnog gonjenja i zastarevanju izvršenja kazni i mera 
bezbednosti. 





Glava 
V





BRISANJE OSUDE I USLOVI ZA DAVANJE PODATAКA IZ EVIDENCIJE O OSUDAMA*





*Službeni 
list SFRJ, broj 14/1985




Član 41.


(1) Prvostepeni sudovi vode evidenciju o osudama* koje su pravnosnažnim 
presudama izrečene pravnim licima i odgovornim licima (u daljem tekstu: 
evidencija). 


(2) Evidenciju vodi prvostepeni sud na čijem je području sedište osuđenog 
pravnog lica, sedište poslovne jedinice osuđenog stranog pravnog lica ili 
sedište organa društveno-političke zajednice, drugog državnog organa ili mesne 
zajednice u kojoj je zaposleno osuđeno odgovorno lice. 


(3) Propise o načinu vođenja evidencije donosi funkcioner koji rukovodi saveznim 
organom uprave nadležnim za poslove pravosuđa.*





*Službeni 
list SFRJ, broj 14/1985





Član 42.


(1) Osuda pravnog lica i* odgovornog lica na novčanu kaznu briše se iz 
evidencije ako osuđeno pravno lice i* odgovorno lice u roku od tri godine 
od dana pravnosnažnosti presude kojom je izrečena kazna ne učini novi privredni 
prestup, odnosno ako odgovorno lice ne učini krivično delo koje sadrži 
obeležja privrednog prestupa.* 


(2) Pravnom licu i odgovornom licu* koje je više puta bilo osuđivano za 
privredni prestup brisaće se ranije osude ako u roku od tri godine od dana 
pravnosnažnosti presude kojom je izrečena poslednja kazna ne učini novi privredni 
prestup, odnosno ako odgovorno lice ne učini krivično delo koje sadrži 
obeležja privrednog prestupa.*


(3) Ako je pravnom licu i* odgovornom licu, pored kazne, izrečena i 
zaštitna mera, osuda se ne može brisati pre izvršenja te mere. 


(4) Uslovna osuda odgovornog lica ili pravnog lica briše se iz evidencije posle 
jedne godine od dana kad je proteklo vreme proveravanja, ako u tom roku nije 
opozvana. 


(5) Osuda kojom je doneta odluka o oslobađanju od kazne briše se iz evidencije 
ako osuđeni u roku od jedne godine od dana pravnosnažnosti sudske odluke ne 
učini novi privredni prestup.*





*Službeni 
list SFRJ, broj 14/1985





Član 43.


(1) Po isteku jedne godine od dana izvršene ili zastarele kazne, sud može, na 
molbu osuđenog odgovornog lica, odrediti prestanak zaštitne mere zabrane vršenja 
određene dužnosti, ako nađe da je osuđeno odgovorno lice to svojim vladanjem 
zaslužilo. 


(2) Ako je zaštitna mera iz stava 1. ovog člana izrečena u trajanju dužem od pet 
godina, prestanak mere može se odrediti po isteku dve godine od dana izvršenja 
ili zastarelosti kazne.


(3) 

Brisan je 

(vidi član 24. Zakona – 14/1985-601)





Član 44.


(1) Podaci iz evidencije za osuđena pravna lica mogu se dati samo ako za to 
postoje opravdani razlozi. 


(2) Podaci iz evidencije za osuđena odgovorna lica mogu se dati samo sudu, 
javnom tužilaštvu, organima unutrašnjih poslova i organima inspekcije u vezi sa 
krivičnim postupkom ili postupkom za privredni prestup koji se vodi protiv lica 
koje je ranije bilo osuđivano za privredni prestup, organima nadležnim za 
izvršenje sankcija za privredne prestupe ili nadležnim organima koji učestvuju u 
postupku brisanja osude. 


(3) Na obrazložen zahtev državnog organa, organizacije udruženog rada ili druge 
samoupravne organizacije i zajednice mogu se dati podaci iz evidencije za 
osuđeno odgovorno lice ako još traju određene pravne posledice osude ili 
zaštitne mere ili ako za to postoji opravdan interes zasnovan na zakonu. 



(4) Ako je osuda za privredni prestup brisana, podaci o toj osudi nikom se ne 
daju, osim sudu, javnom tužilaštvu, organima unutrašnjih poslova i organima 
inspekcije u vezi sa postupkom za privredni prestup koji se vodi protiv lica 
čija je osuda brisana. 


(5) Niko nema pravo da traži od građana da podnese dokaze o svojoj osuđivanosti 
ili neosuđivanosti za privredne prestupe. 


(6) Građanima se, na njihov zahtev, mogu davati podaci o njihovoj osuđivanosti ili 
neosuđivanosti za privredne prestupe samo ako su im ti podaci potrebni radi 
ostvarivanja njihovih prava u inostranstvu. 





Glava 
VI






VAŽENJE PROPISA* O PRIVREDNIM PRESTUPIMA 





*Službeni 
list SFRJ, broj 36/1977





Član 45.


(1) Na učinioca privrednog prestupa primenjuju se propisi koji su važili u vreme 
izvršenja privrednog prestupa. 


(2) Ako je posle izvršenja privrednog prestupa propis izmenjen jednom ili više 
puta* primeniće se propis koji je blaži za učinioca.





*Službeni 
list SFRJ, broj 14/1985





Član 46.


Propis o privrednim prestupima primeniće se na domaća pravna lica i odgovorna 
lica u tim pravnim licima bez obzira da li je privredni prestup učinjen na 
teritoriji Socijalističke Federativne Republike Jugoslavije ili van nje. 






Član 47.


Propis o privrednom prestupu primeniće se na strano pravno lice i odgovorno lice 
u tom pravnom licu ako je privredni prestup učinjen na teritoriji Socijalističke 
Federativne Republike Jugoslavije.*


(2) 

Brisan je (vidi član 26. Zakona – 14/1985-601)





*Službeni 
list SFRJ, broj 14/1985





Član 48.


(1) Propis o privrednom prestupu republike, odnosno autonomne pokrajine na čijoj 
je teritoriji učinjen privredni prestup primenjuje se na učinioca privrednog 
prestupa bez obzira gde mu se za taj privredni prestup sudi. 


(2) Ako je privredni prestup učinjen na teritoriji više republika ili autonomnih 
pokrajina, a učiniocu privrednog prestupa se sudi u jednoj od tih republika ili 
autonomnih pokrajina, primeniće se propis republike, odnosno autonomne 
pokrajine, u kojoj se učiniocu sudi.*


(3) Ako je privredni prestup učinjen na teritoriji više republika ili autonomnih 
pokrajina, a učiniocu privrednog prestupa se sudi van teritorije tih republika 
ili autonomnih pokrajina, primeniće se propis one od tih republika ili 
autonomnih pokrajina koji je blaži za učinioca, a ako su ti propisi jednako 
strogi – primeniće se propis republike odnosno autonomne pokrajine na čijoj je 
teritoriji započelo izvršenje privrednog prestupa.*


(4) Pojam teritorije republike, odnosno autonomne pokrajine određuje se u smislu 
člana 113. stav 2. Кrivičnog zakona Socijalističke Federativne Republike 
Jugoslavije.*





*Službeni 
list SFRJ, broj 14/1985





Deo drugi 





POSTUPAК 





Glava 

VII 





OPŠTE ODREDBE 





Član 49.


Novčanu kaznu, uslovnu osudu i zaštitne mere za učinjeni privredni prestup može 
izreći samo nadležni sud u postupku koji je pokrenut i sproveden po ovom zakonu.






Član 50.


(1) Postupak za privredne prestupe pred sudom pokreće javni tužilac. 


(2) Ako javni tužilac ne pokrene postupak, odnosno u toku postupka odustane od 
gonjenja, oštećeni može pokrenuti, odnosno nastaviti postupak za privredni prestup 
ako je podneo predlog za ostvarivanje imovinsko-pravnog zahteva. 





Član 51.*


(1) Za privredni prestup pravnog lica i odgovornog lica pokreće se i sprovodi 
jedinstveni postupak.*


(2) Pokretanje i sprovođenje postupka samo protiv pravnog lica ili samo protiv 
odgovornog lica moguće je ako postoje zakonski razlozi za gonjenje samo jednog od 
njih, ili ako se protiv odgovornog lica vodi postupak za krivično delo koje ima 
obeležja privrednog prestupa.*





*Službeni 
list SFRJ, broj 14/1985





Član 52.


Brisan je (vidi član 29. Zakona – 14/1985–601)





Član 53.


(1) Za pravno lice u postupku učestvuje njegov predstavnik. 


(2) Pravno lice i odgovorno lice mogu u postupku imati svaki svog branioca ili 
zajedničkog branioca. 





Član 54.


Postupak protiv odgovornog lica obustaviće se ako u toku postupka umre ili oboli 
od kakvog trajnog duševnog oboljenja. 





Član 55.


(1) Sudija koji je sprovodio istražne radnje nije izuzet da u istoj stvari na 
glavnom pretresu, odnosno u skraćenom postupku (čl. 135. i 139.) vrši sudijsku 
dužnost. 


(2) Sudija-porotnik ne može da vrši sudijsku dužnost kad postoje razlozi koji su 
predviđeni za izuzeće sudija-porotnika u krivičnom postupku. 


(3) Sudija-porotnik ne može vršiti sudijsku dužnost ni ako je stalno ili 
privremeno zaposlen kod pravnog lica protiv koga se vodi postupak ili koje je 
oštećeno privrednim prestupom, odnosno kod pravnog lica protiv čijeg se 
odgovornog lica vodi postupak. 


(4) Čim sazna da postoji razlog za izuzeće iz stava 3. ovog člana, 
sudija-porotnik je dužan da prekine svaki rad na tom predmetu i da o tome 
obavesti predsednika suda, koji mu određuje zamenu. 


(5) Stranke mogu da podnesu zahtev za izuzeće iz razloga predviđenog u stavu 3. 
ovog člana do početka glavnog pretresa, a ako su za razlog izuzeća saznale 
docnije, zahtev podnose odmah po saznanju. 





Član 56.


Ako odredbama ovog zakona nije drukčije određeno, u postupku za privredne 
prestupe shodno će se primenjivati sledeće odredbe Zakona o krivičnom postupku: o 
osnovnim načelima (čl. 4. do 16. i član 21), o spajanju i razdvajanju postupka (čl. 
32. i 33), o prenošenju mesne nadležnosti (član 35. stav 1)**, o 
posledicama nenadležnosti (čl. 36. i 37), o izuzeću (čl. 39. do 44*), o 
javnom tužiocu (čl. 47. do 51), o oštećenom (čl. 59. do 66), o braniocu (čl. 67. 
do 69, 73. i 75), o podnescima i zapisnicima (čl. 76. do 89), o rokovima (čl. 
90. do 94), o troškovima krivičnog postupka (čl. 95. do 101), o 
imovinsko-pravnim zahtevima (čl. 103. do 114), o donošenju i saopštavanju odluka 
(čl. 115. do 119), o dostavljanju pismena i razmatranju spisa (čl. 120. do 131), o 
značenju zakonskih izraza i ostale odredbe (čl. 143. i 146), o pozivu i dovođenju 
okrivljenog (čl. 183. i 184), o pretresanju (čl. 206. do 210), o privremenom 
oduzimanju predmeta (čl. 212.** do 215), o ispitivanju okrivljenog (čl. 218. 
do 224), o saslušanju svedoka (čl. 225. do 237), o uviđaju (čl. 238. do 240), o 
veštačenju (čl. 241. do 251, 258. i 260), o pripremama za glavni pretres (čl. 279, 
281** do 286), o glavnom pretresu (čl. 287. do 296, 298, 303,** 304, 
306, 308. do 337 i 339. do 344), o presudi (čl. 345. do 350, 352. i 354. do 
358*), o redovnim pravnim lekovima (čl. 361. do 371, 376. do 390. i 394. do 
399), o ponavljanju postupka (čl. 400. do 409. i 411), o zahtevu za zaštitu 
zakonitosti (čl. 419. do 424), o postupku za primenu mera bezbednosti (čl. 500, 
501, 503. i 504), i o postupku izdavanja poternica i objave (član 550)**.





*Službeni 
list SFRJ, broj 36/1977


**Službeni 
list SFRJ, broj 14/1985





Član 57.


U smislu ovog zakona: 


– oštećeni je lice čije je kakvo lično ili imovinsko pravo privrednim prestupom 
povređeno; 


– tužilac je javni tužilac i oštećeni kao tužilac; 


– stranka je tužilac, okrivljeno pravno lice i okrivljeno odgovorno lice; 



– izraz okrivljeni upotrebljava se kao opšti naziv za okrivljeno pravno lice i 
okrivljeno odgovorno lice; 


– odredbe ovog zakona koje se odnose na organe inspekcije važe i za službu 
društvenog knjigovodstva. 





Glava 

VIII





NADLEŽNOST SUDOVA 





1. Stvarna nadležnost i sastav suda 





Član 58.


Sudovi u republikama i autonomnim pokrajinama u predmetima privrednih prestupa 
sude u granicama svoje stvarne nadležnosti određene republičkim, odnosno 
pokrajinskim zakonom. 





Član 59.


(1) Sudovi sude u prvom stepenu u veću sastavljenom od jednog sudije, kao 
predsednika veća, i dvojice sudija-porotnika. 


(2) Za privredne prestupe za koje propisana novčana kazna za pravno lice ne 
prelazi iznos 
od
100.000** dinara* 
u prvostepenom sudu sudi sudija pojedinac. 


(3) Istražne radnje vrši sudija prvostepenog suda određen za preduzimanje 
istražnih radnji (određeni sudija). 


(4) U veću sastavljenom od trojice sudija prvostepeni sudovi odlučuju o žalbama 
protiv rešenja određenog sudije i drugih rešenja kad je to određeno ovim zakonom, 
donose odluke van glavnog pretresa i stavljaju predloge u slučajevima predviđenim 
u zakonu.





*Službeni 
list SRJ, broj 24/1994


**Službeni 
list SRJ, broj 64/2001





Član 60.


(1) Sudovi u drugom stepenu sude u veću sastavljenom od dvojice sudija, od kojih 
je jedan predsednik veća, i jednog sudije-porotnika. 


(2) Van slučajeva iz stava 1. ovog člana, drugostepeni sudovi odlučuju u veću 
sastavljenom od trojice sudija. 





Član 61.


Savezni sud je nadležan: 


1) da odlučuje o zahtevu za zaštitu zakonitosti u slučajevima određenim ovim 
zakonom; 


2) da rešava o sukobu nadležnosti između sudova sa teritorija raznih republika;



3) da odlučuje o prenošenju mesne nadležnosti u slučajevima određenim u ovom 
zakonu; 


4) da vrši druge poslove određene saveznim zakonom. 





Član 62.


O zahtevu za zaštitu zakonitosti sudovi odlučuju u veću sastavljenom od pet 
članova, od kojih su predsednik i dva člana sudije tog suda, a dva člana 
sudije-porotnici. 





Član 63.


U veću sastavljenom od tri sudije Savezni sud odlučuje o određivanju i* 
prenošenju mesne nadležnosti (čl. 72. i 73*) i rešava o sukobu nadležnosti 
(član 74).





*Službeni 
list SFRJ, broj 14/1985





Član 64.


Predsednik suda, predsednik veća i sudije pojedinci odlučuju u slučajevima 
predviđenim u ovom zakonu. 





2. Mesna nadležnost 





Član 65.


(1) Mesno nadležan je sud na čijem se području nalazi sedište okrivljenog pravnog 
lica. U slučaju sumnje, kao sedište smatra se mesto u kome se nalaze organi 
upravljanja pravnim licem. 


(2) Ako okrivljeno pravno lice van svog sedišta ima u svom sastavu organizaciju, 
odnosno jedinicu koja nema svojstvo pravnog lica, a privredni prestup, propisan 
saveznim propisom, izvrši odgovorno lice u toj organizaciji, odnosno jedinici, 
pored suda iz stava 1. ovog člana, mesno nadležan je i sud na čijem se području 
nalazi ta organizacija, odnosno jedinica. 





Član 66.


Ako okrivljeno odgovorno lice u pravnom licu, odnosno organizaciji, odnosno 
jedinici iz člana 65. stav 2. ovog zakona, na teritoriji republike, odnosno 
autonomne pokrajine na kojoj nije sedište tog pravnog lica, odnosno organizacije 
ili jedinice izvrši privredni prestup koji je predviđen propisom te republike, 
odnosno autonomne pokrajine, a nije predviđen propisom republike, odnosno 
autonomne pokrajine u kojoj je sedište pravnog lica, odnosno organizacije ili 
jedinice, mesno nadležan je sud na čijem je području izvršen privredni prestup.






Član 67.


Po odredbama čl. 65. i 66. ovog zakona utvrđuje se mesna nadležnost i kad se za 
privredni prestup sudi samo okrivljenom odgovornom licu u pravnom licu. 






Član 68.


Ako se postupak vodi protiv odgovornog lica u organu društveno-političke 
zajednice ili u drugom državnom organu, ili u mesnoj zajednici, mesno nadležan 
je sud na čijem se području nalazi sedište tog državnog organa, odnosno mesne 
zajednice (član 65), odnosno sud na čijem je području izvršen privredni prestup 
(član 66). 





Član 69.


Ako se za privredni prestup sudi stranom pravnom licu, odnosno odgovornom licu u 
tom pravnom licu, mesno nadležan je sud na čijem se području u Jugoslaviji 
nalazi predstavništvo * tog pravnog lica, odnosno sud na čijem je 
području prevoznim sredstvom učinjen privredni prestup.





*Službeni 
list SFRJ, broj 14/1985





Član 70.


Ako odgovorno lice u stranom pravnom licu na području na kome se ne nalazi 
predstavništvo * tog pravnog lica izvrši privredni prestup koji je 
predviđen propisom republike, odnosno autonomne pokrajine na čijoj se teritoriji 
nalazi to područje, a nije predviđen propisom republike, odnosno autonomne 
pokrajine na čijoj se teritoriji nalazi predstavništvo, odnosno jedinica, mesno 
nadležan je sud na čijem je području izvršen privredni prestup.





*Službeni 
list SFRJ, broj 14/1985





Član 71.


(1) Posle zakazivanja glavnog pretresa, sud se ne može po službenoj dužnosti 
oglasiti mesno nenadležnim. 


(2) Prigovor mesne nenadležnosti može se staviti najkasnije do početka glavnog 
pretresa. 





Član 72.


Ako se po odredbama ovog zakona ne može utvrditi koji je sud mesno nadležan, 
Savezni sud će odrediti jedan od stvarno nadležnih sudova pred kojim će se 
sprovesti postupak. 





Član 73.


(1) Savezni sud može za vođenje postupka odrediti drugi stvarno nadležan sud na 
području druge republike, ako je očigledno da će se tako lakše sprovesti 
postupak. 


(2) Rešenje o određivanju drugog stvarno nadležnog suda Savezni sud može doneti na 
predlog određenog sudije, sudije pojedinca, predsednika veća, kao i saveznog 
javnog tužioca ako se postupak vodi po zahtevu javnog tužioca. 





Član 74.


(1) O sukobu nadležnosti između sudova rešava zajednički neposredno viši sud.



(2) Savezi sud rešava o sukobu nadležnosti između sudova sa teritorija raznih 
republika. 


(3) Pre nego što donese rešenje o sukobu nadležnosti, Savezni sud će da zatraži 
mišljenje saveznog javnog tužioca ako se postupak vodi po zahtevu javnog tužioca.



(4) Protiv rešenja donesenog o sukobu nadležnosti nije dozvoljena žalba. 



(5) Dok se ne reši sukob nadležnosti između sudova, svaki od njih je dužan da 
preduzima radnje u postupku za koje postoji opasnost zbog odlaganja. 





Glava 
IX






JAVNI TUŽILAC 





Član 75.


(1) Javni tužioci u republikama i autonomnim pokrajinama postupaju pred 
odgovarajućim sudovima saglasno republičkom, odnosno pokrajinskom zakonu. 



(2) Savezni javni tužilac je nadležan da postupa pred Saveznim sudom. 






Član 76.


(1) Ako je za suđenje mesno nadležan sud na čijem se području nalazi sedište 
okrivljenog pravnog lica (član 65), a na tom području ima više javnih 
tužilaštava, za preduzimanje svih radnji u pripremnom postupku nadležan je javni 
tužilac na čijem se području nalazi sedište okrivljenog pravnog lica, odnosno 
organizacije ili jedinice iz člana 65. stav 2. ovog zakona. Ovaj javni tužilac 
može podići i optužni predlog i zastupati optužbu, ako javni tužilac, čije je 
sedište u mestu u kome je sedište suda nadležnog za suđenje, nije preuzeo gonjenje.



(2) Ako je za suđenje mesno nadležan sud na čijem je području izvršen privredni 
prestup (član 66), a na tom području ima više javnih tužilaštava, za preduzimanje 
svih radnji u pripremnom postupku nadležan je javni tužilac na čijem je području 
izvršen privredni prestup. Ovaj javni tužilac može podići i optužni predlog i 
zastupati optužbu, ako javni tužilac, čije je sedište u mestu u kome je sedište 
suda nadležnog za suđenje, nije preuzeo gonjenje. 


(3) Odredbe st. 1. i 2. ovog člana važe i kad se postupak vodi samo protiv 
okrivljenog odgovornog lica (čl. 67. i 68). 


(4) Odredbe st. 1. do 3. ovog člana shodno važe i kad se postupak vodi protiv 
stranog pravnog lica, odnosno odgovornog lica u tom pravnom licu (čl. 69. i 70).






Glava 
X






PREDSTAVNIК PRAVNOG LICA 





Član 77.


U postupku za privredne prestupe predstavnik okrivljenog pravnog lica je ovlašćen 
da preduzima sve radnje koje može preduzimati okrivljeni u krivičnom postupku.






Član 78.


(1) Predstavnik okrivljenog pravnog lica je lice koje je ovlašćeno da predstavlja 
to pravno lice na osnovu zakona, akta nadležnog državnog organa ili statuta, 
odnosno drugog samoupravnog opšteg akta pravnog lica. 


(2) Radnički savet, odnosno odgovarajući organ upravljanja pravnim licem može za 
predstavnika odrediti drugo lice iz reda svojih članova ili drugog radnika u tom 
pravnom licu ili u radnoj zajednici koja obavlja zajedničke poslove. 


(3) Predstavnik okrivljenog pravnog lica iz stava 2. ovog člana mora da ima 
pismeno ovlašćenje organa koji ga je odredio za predstavnika. 


(4) Predstavnik okrivljenog pravnog lica može biti samo jedno lice. 





Član 79.


Predstavnik okrivljenog stranog pravnog lica je lice koje upravlja predstavništvom
* tog pravnog lica u Jugoslaviji, ako za predstavnika stranog pravnog 
lica ne bude određeno drugo lice.





*Službeni 
list SFRJ, broj 14/1985





Član 80.


(1) Predstavnik okrivljenog pravnog lica ne može biti lice koje je u istoj stvari 
pozvano kao svedok. 


(2) Predstavnik okrivljenog pravnog lica ne može biti ni odgovorno lice protiv 
koga se vodi postupak za isti privredni prestup i koje ističe da je postupilo po 
naređenju drugog odgovornog lica ili organa upravljanja pravnim licem (član 13).



(3) Više okrivljenih pravnih lica mogu imati kao predstavnika isto lice samo ako 
to nije u suprotnosti sa interesima njihove odbrane.*



(4)* 
U slučajevima iz st. 1. do 3.* ovog člana, sud pred kojim se vodi 
postupak dužan je da obavesti okrivljeno pravno lice, odnosno predstavništvo * 
okrivljenog stranog pravnog lica u Jugoslaviji radi određivanja drugog 
predstavnika. 



(5)* 
Sud pred kojim se vodi postupak dužan je da uvek upozori okrivljeno pravno lice, 
odnosno predstavništvo * okrivljenog stranog pravnog lica u Jugoslaviji, 
ako je njegov predstavnik u isto vreme i odgovorno lice protiv koga se u istoj 
stvari vodi postupak za privredni prestup.





*Službeni 
list SFRJ, broj 14/1985





Član 81.


(1) Svi pozivi, saopštenja i druga pismena, pa i kada se upućuju predstavniku 
okrivljenog pravnog lica, dostavljaju se pravnom licu, odnosno predstavništvu * 
okrivljenog stranog pravnog lica. 


(2) Ako je potrebno da se pozove predstavnik okrivljenog pravnog lica, a sudu 
koji vodi postupak nije poznato ko je predstavnik, zatražiće od okrivljenog 
pravnog lica, odnosno od predstavništva * okrivljenog stranog pravnog lica 
u Jugoslaviji da odredi* predstavnika.





*Službeni 
list SFRJ, broj 14/1985





Član 82.


Ako okrivljeno pravno lice, odnosno predstavništvo * okrivljenog stranog 
pravnog lica na poziv suda koji vodi postupak (član 80. stav 3. i član 81. stav 
2) ne odredi predstavnika, rešenjem tog suda kazniće se pravno lice novčanom


kaznom do 10.000*** dinara**. Ako i 
posle te kazne ne bude određen predstavnik, za svako dalje nepostupanje po nalogu 
suda pravno lice će se kazniti i novčanom kaznom do 20.000*** 
dinara**.





*Službeni 
list SFRJ, broj 14/1985


**Službeni 
list SRJ, broj 24/1994


***Službeni 
list SRJ, broj 64/2001





Član 83.


Ako uredno pozvani predstavnik okrivljenog pravnog lica neopravdano izostane, sud 
koji vodi postupak može narediti da se on prinudno dovede. 





Član 84.


(1) Troškovi predstavnika okrivljenog pravnog lica spadaju u troškove postupka. 
Ovi troškovi ne mogu unapred da se isplaćuju iz sredstava suda. 


(2) Predstavnik okrivljenog pravnog lica sam snosi troškove postupka koje je 
prouzrokovao svojom krivicom. 





Glava 
XI






PRETHODNI POSTUPAК 





1. Prijava 





Član 85.


(1) Svi državni organi, organizacije udruženog rada, druge samoupravne 
organizacije i zajednice dužne su da prijave privredne prestupe o kojima su 
obavešteni ili za koje saznaju na koji drugi način. 


(2) Državni organi, organizacije udruženog rada i druge samoupravne organizacije 
i zajednice navešće u prijavi sve podatke o privrednom prestupu i učiniocu i 
dokaze koji su im poznati i preduzeće mere da se obezbede isprave, poslovne 
knjige, drugi spisi i tragovi privrednog prestupa, predmeti na kojima je ili 
pomoću kojih je učinjen privredni prestup i drugi dokazi. 


(3) Nadležni organi su dužni da uzmu u razmatranje i prijave koje podnose 
građani. 





Član 86.


(1) Prijava za privredni prestup podnosi se nadležnom javnom tužiocu pismeno ili 
usmeno. 


(2) Кad se prijava podnosi usmeno, upozoriće se prijavilac na posledice lažnog 
prijavljivanja. O usmenoj prijavi sastaviće se zapisnik, a ako je prijava 
saopštena telefonom, sačiniće se službena beleška. 


(3) Ako je prijava za privredni prestup podnesena sudu, organu inspekcije ili 
nenadležnom javnom tužiocu, oni će prijavu primiti i odmah dostaviti nadležnom 
javnom tužiocu. 





Član 87.


(1) Ako organi inspekcije, povodom prijave ili pri vršenju svoje dužnosti, 
saznaju da je izvršen privredni prestup, dužni su da preduzmu mere potrebne da 
se otkrije učinilac privrednog prestupa, da se obezbede tragovi privrednog 
prestupa i predmeti koji mogu poslužiti kao dokaz, kao i da prikupe sva 
obaveštenja koja bi mogla biti od koristi za uspešno vođenje postupka za privredni 
prestup. 


(2) U tu svrhu organi inspekcije mogu tražiti potrebna obaveštenja i od državnog 
organa, organizacije udruženog rada ili druge samoupravne organizacije ili 
zajednice u kojoj je otkriven privredni prestup ili od pojedinaca, ali ne mogu 
nikoga da saslušavaju u svojstvu okrivljenog, svedoka ili veštaka. 


(3) Prilikom prikupljanja obaveštenja organi inspekcije mogu preduzimati 
odgovarajuće upravne mere i vršiti druga inspekcijska ovlašćenja koja imaju po 
važećim propisima. 


(4) Na osnovu prikupljenih obaveštenja, organi inspekcije sastavljaju prijavu za 
privredni prestup, a ako su prijavu ranije dostavili nadležnom javnom tužiocu – 
poseban izveštaj kao dopunu prijave. 





Član 88.


(1) Ako treba da se preduzme istražna radnja koja se docnije ne bi mogla sa 
uspehom izvršiti, organi inspekcije mogu i sami da izvrše privremeno oduzimanje 
predmeta, pretresanje poslovnih prostorija i uviđaj. 


(2) Кad organ inspekcije preduzima pojedine istražne radnje, te radnje mogu da 
vrše samo njegovi inspektori, odnosno ovlašćeni radnici u službi društvenog 
knjigovodstva. Istražne radnje vrše se po propisima koji važe za istražne radnje 
koje preduzima sud. Zapisnici o izvršenim istražnim radnjama dostavljaju se javnom 
tužiocu, sa obrazloženjem o potrebi njihovog preduzimanja. 





Član 89.


(1) Javni tužilac će odbaciti prijavu ako iz same prijave proističe da 
prijavljeno delo nije privredni prestup, da je nastupila zastarelost gonjenja ili 
da postoje drugi zakonski razlozi koji isključuju gonjenje. 


Brisan je raniji stav (2) (vidi član 36. Zakona – 14/1985-601)



(2)* 
O odbacivanju prijave i o razlozima za to javni tužilac će obavestiti podnosioca 
prijave iz člana 85. stav 2. ovog zakona i oštećenog iz člana 50. stav 2. 
ovog zakona* – u roku od osam dana od dana donošenja rešenja. 


(3) Podnosilac prijave može podneti višem javnom tužiocu prigovor protiv rešenja 
o odbacivanju prijave.*


(4) Ako viši javni tužilac smatra da nije bilo osnova za odbacivanje prijave, 
može sam pokrenuti postupak za privredni prestup, u roku od tri meseca od dana 
odbacivanja prijave. 


(5) Ako viši javni tužilac u roku iz stava 4. ovog člana ne pokrene postupak za 
privredni prestup određen saveznim zakonom za čije su izvršavanje odgovorni 
savezni organi, po isteku tog roka postupak može pokrenuti savezni javni tužilac 
u daljem roku od tri meseca.*





*Službeni 
list SFRJ, broj 14/1985





Član 90.


(1) Ako javni tužilac smatra da prijava ne pruža dovoljno osnova da može odlučiti 
da li će pokrenuti postupak za privredni prestup, ili ako je javni tužilac 
saznao samo to da je izvršen privredni prestup, može od nadležnog organa 
inspekcije zahtevati da prikupi potrebna obaveštenja i da preduzme druge mere 
radi otkrivanja učinioca privrednog prestupa i obezbeđenja dokaza. Javni tužilac 
može uvek tražiti od organa inspekcije da ga obavesti o merama koje je preduzeo.



(2) Javni tužilac može tražiti potrebne podatke i obaveštenja od državnih organa 
i organizacija udruženog rada i drugih organizacija i zajednica, a može u tu 
svrhu pozvati i podnosioca prijave za privredni prestup. 


(3) Javni tužilac i drugi državni organi, organizacije i zajednice dužni su da 
prilikom prikupljanja obaveštenja, odnosno davanja podataka postupaju obazrivo, 
vodeći računa da se ne naškodi ugledu okrivljenog pravnog lica, odnosno časti i 
ugledu okrivljenog odgovornog lica. 





2. Istražne radnje 





Član 91.


(1) Ako javni tužilac smatra da sama prijava ili prikupljena obaveštenja i podaci 
(član 90) ne pružaju dovoljno osnova za podnošenje optužnog predloga, predložiće 
nadležnom sudu da preduzme određene istražne radnje. Ako se određeni sudija (član 
59. stav 3) složi sa tim predlogom, preduzeće istražne radnje, a zatim će sve 
spise dostaviti javnom tužiocu. 


(2) Istražne radnje se preduzimaju bez odlaganja i sprovode se u što kraće vreme.



(3) Određeni sudija može zatražiti da pojedine istražne radnje preduzme sudija 
drugog prvostepenog suda, ako je to u interesu lakšeg sprovođenja postupka.



(4) Ako se određeni sudija ne složi sa predlogom javnog tužioca za preduzimanje 
istražnih radnji, zatražiće da o tome odluči veće istog suda u sastavu od trojice 
sudija. 


(5) Кad javni tužilac primi spise, odnosno obaveštenje od prvostepenog suda, 
podneće optužni predlog ili će doneti rešenje o odbacivanju prijave za privredni 
prestup. 





Član 92.


(1) Stranke mogu, po pravilu, prisustvovati svim istražnim radnjama koje 
preduzima određenim sudija, odnosno organ inspekcije (član 88). 


(2) Tužilac i branilac mogu da prisustvuju saslušanju predstavnika okrivljenog 
pravnog lica i ispitivanju okrivljenog odgovornog lica. 


(3) Tužilac, oštećeni, predstavnik okrivljenog pravnog lica, okrivljeno odgovorno 
lice i branilac mogu prisustvovati uviđaju i saslušanju veštaka. 


(4) Saslušanju svedoka mogu prisustvovati tužilac, predstavnik okrivljenog pravnog 
lica, okrivljeno odgovorno lice i branilac, ako je verovatno da svedok neće doći 
na glavni pretres ili ako sudija nađe da je to celishodno, ili ako jedna od 
stranaka zahteva da prisustvuje saslušanju. Oštećeni može prisustvovati saslušanju 
svedoka samo ako je verovatno da svedok neće doći na glavni pretres. 


(5) Određeni sudija, odnosno organ inspekcije koji preduzima istražnu radnju 
dužan je da na pogodan način obavesti tužioca, oštećenog, okrivljenog i branioca 
o vremenu i mestu izvršenja istražne radnje kojoj oni mogu da prisustvuju, osim 
ako postoji opasnost od odlaganja. Ako okrivljeno pravno lice ili okrivljeno 
odgovorno lice ima branioca, sudija* će umesto okrivljenog, po pravilu, 
obavestiti* samo branioca. 


(6) Ako lice kome je upućeno obaveštenje o istražnoj radnji nije prisutno, radnja 
se može izvršiti i u njegovom odsustvu. 


(7) Radi razjašnjenja pojedinih tehničkih ili drugih stručnih pitanja koja se 
postavljaju u vezi sa pribavljenim dokazima ili prilikom ispitivanja okrivljenog 
odgovornog lica ili predstavnika okrivljenog pravnog lica ili preduzimanja drugih 
istražnih radnji, određeni sudija može pozvati stručno lice koje će mu o tim 
pitanjima davati potrebna obaveštenja. Ako su stranke prisutne, mogu tražiti da 
stručno lice pruži bliža objašnjenja. U slučaju potrebe, određeni sudija može 
tražiti objašnjenja i od odgovarajuće stručne ustanove.





*Službeni 
list SFRJ, broj 14/1985





Član 93.


Lica koja prisustvuju istražnim radnjama mogu da predlože određenom sudiji da, 
radi razjašnjenja stvari, postavi određena pitanja predstavniku okrivljenog pravnog 
lica i okrivljenom odgovornom licu, svedoku ili veštaku, a po dozvoli sudije, 
mogu i neposredno da postavljaju pitanja. Ta lica mogu zahtevati da se u zapisnik 
unesu i njihove primedbe u pogledu izvršenja pojedinih radnji, a mogu predlagati i 
izvođnje pojedinih dokaza. 





Član 94.


(1) Ako se saslušava predstavnik okrivljenog pravnog lica, prethodno će se 
utvrditi njegov identitet i ovlašćenje da predstavlja pravno lice. 


(2) Okrivljeno odgovorno lice pitaće se za ime i prezime, ime jednog od 
roditelja,* mesto rođenja, godine života, školsku spremu, zanimanje i 
dužnost koju obavlja u pravnom licu u vreme izvršenja privrednog prestupa*, 
prebivalište, da li je, kad i zašto osuđivano, da li se protiv njega vodi 
postupak za krivično delo ili za koji drugi privredni prestup i kakve su mu 
imovinske i porodične prilike.





*Službeni 
list SFRJ, broj 14/1985





Član 95.


Ako je radi uspešnog izvršenja pojedinih istražnih radnji sudiji potrebna pomoć 
organa unutrašnjih poslova ili drugog državnog organa, oni su dužni na njegov 
zahtev, da mu tu pomoć pruže. 





Član 96.


Ako to zahtevaju interesi postupka ili interesi čuvanja tajne, određeni sudija će 
prilikom preduzimanja istražne radnje narediti licima koja saslušava ili koja 
prisustvuju drugoj istražnoj radnji da čuvaju kao tajnu određene činjenice ili 
podatke koje su tom prilikom saznali i upozoriće ih da odavanje tajne povlači 
krivičnu odgovornost. Ta naredba uneće se u zapisnik o istražnoj radnji uz potpis 
lica koje je upozoreno. 





Član 97.


(1) Novčanom kaznom 
do
1.000** dinara* može određeni sudija ili 
organ inspekcije koji preduzima istražnu radnju kazniti svako lice koje za vreme 
vršenja istražne radnje i posle opomene narušava red. Ako učešće takvog lica nije 
neophodno, ono može da bude udaljeno sa mesta gde se preduzima radnja. 



(2) Okrivljeno odgovorno lice ne može da bude kažnjeno novčanom kaznom. 



(3) Ako javni tužilac ili njegov zamenik narušava red, sudija će o tome 
obavestiti nadležnog javnog tužioca.


(4) 

Brisan je (vidi član 39. Zakona – 14/1985-601)





*Službeni 
list SRJ, broj 24/1994


**Službeni 
list SRJ, broj 64/2001





Član 98.


(1) Predmeti koji se po ovom zakonu ili po propisu o privrednom prestupu imaju 
oduzeti ili koji mogu poslužiti kao dokaz u postupku za privredne prestupe, 
privremeno će se oduzeti i predati na čuvanje sudu ili će se na drugi način 
odrediti njihovo čuvanje. 


(2) Кo drži predmete iz stava 1. ovog člana, dužan je, na zahtev određenog 
sudije ili ovlašćenog organa inspekcije da ih preda. Prilikom oduzimanja predmeta 
naznačiće se gde su pronađeni i opisaće se, a po potrebi će se i na drugi način 
obezbediti utvrđivanje njihove istovetnosti. Za oduzete predmete izdaće se 
potvrda. 


(3) Određeni sudija ili organ inspekcije koji preduzima istražnu radnju može 
kazniti novčanom 

kaznom do 2.000** dinara* svako lice koje odbije da preda predmet. 
Ako izrečena kazna ostane bez uspeha, odnosnom licu može se za svako dalje 
odbijanje predaje predmeta izreći novčana kazna do 4.000** dinara*.



(4) Ovlašćeni organ inspekcije može oduzeti predmete 
navedene u stavu 1. ovog člana kad postupa po čl. 87. i 88. ovog zakona ili kad 
izvršava nalog suda.





*Službeni 
list SRJ, broj 24/1994


**Službeni 
list SRJ, broj 64/2001





Član 98a*


O žalbi protiv rešenja o novčanoj kazni iz člana 97. stav 1. i člana 98. stav 3. 
ovog zakona odlučuje nadležni sud u veću (član 59. stav 4).*





*Službeni 
list SFRJ, broj 14/1985





Član 99.


(1) Tužilac, predstavnik okrivljenog pravnog lica i okrivljeno odgovorno lice mogu 
pritužbom da se obrate predsedniku suda u slučaju odugovlačenja ili drugih 
nepravilnosti u vezi sa sprovođenjem istražnih radnji. 


(2) Predsednik suda će ispitati navode pritužbe, a ako je podnosilac pritužbe to 
zahtevao, obavestiće ga šta je preduzeto. 





3. Optužni predlog i prethodno ispitivanje optužnog predloga 





Član 100.


(1) Posle izvršenih istražnih radnji, dalji postupak se može nastaviti samo na 
osnovu optužnog predloga tužioca. 


(2) Javni tužilac može podneti optužni predlog i na osnovu same prijave. 



(3) Optužni predlog podnosi se u potrebnom broju primeraka za sud, za okrivljeno 
pravno lice i za okrivljeno odgovorno lice. 





Član 101.


(1) Optužni predlog sadrži: firmu, odnosno naziv okrivljenog pravnog lica, njegovo 
sedište i ime i prezime njegovog predstavnika ako je poznat. Za okrivljeno 
odgovorno lice navešće se u optužnom predlogu njegovo ime i prezime, ime 
jednog od roditelja* i njegovi lični podaci (član 94. stav 2). 


(2) U optužnom predlogu navodi se i kratak opis privrednog prestupa, označenje 
suda pred kojim će se održati glavni pretres, koje dokaze treba izvesti na 
glavnom pretresu i predlog da se okrivljeno pravno lice, odnosno okrivljeno 
odgovorno lice osudi po zakonu. Ako je to potrebno, u optužni predlog unose se i 
razlozi kojima se utvrđuje osnovanost optužbe.





*Službeni 
list SFRJ, broj 14/1985





Član 102.


Кad sud primi optužni predlog, predsednik veća, odnosno sudija pojedinac će 
prethodno ispitati da li je sud nadležan, da li treba sprovesti pojedine 
istražne radnje ili dopuniti sprovedene istražne radnje i da li postoje uslovi za 
odbacivanje optužnog predloga. 





Član 103.


Ako predsednik veća, odnosno sudija pojedinac nađe da je za suđenje nadležan 
drugi prvostepeni sud, ustupiće predmet, po pravnosnažnosti rešenja o 
nenadležnosti, tom sudu. 





Član 104.


(1) Ako prilikom ispitivanja optužnog predloga predsednik veća, odnosno sudija 
pojedinac nađe da je radi razjašnjenja stvari potrebno sprovesti pojedine istražne 
radnje ili dopuniti već sprovedene istražne radnje, sam će sprovesti te radnje.



(2) Odredbe čl. 92, 93, 97. i 98. ovog zakona shodno važe i kad pojedine 
istražne radnje preduzima predsednik veća, odnosno sudija pojedinac. 


(3) O preduzetoj istražnoj radnji predsednik veća, odnosno sudija pojedinac 
obavestiće tužioca, ako toj radnji nije prisustvovao. 





Član 105.


(1) Predsednik veća, odnosno sudija pojedinac će odbaciti optužni predlog 
rešenjem, ako nađe da delo koje je predmet optužbe nije privredni prestup, da je 
nastupila zastarelost gonjenja ili da postoje drugi zakonski razlozi koji 
isključuju gonjenja. Ako su sprovedene istražne radnje, predsednik veća, odnosno 
sudija pojedinac će odbaciti optužni predlog iako nađe da nema dovoljno dokaza za 
postojanje osnovane sumnje da je okrivljeni učinio privredni prestup koji je 
predmet optužbe. 


(2) Rešenje o odbacivanju optužnog predloga sa kratkim obrazloženjem dostavlja se 
tužiocu, okrivljenom pravnom licu i okrivljenom odgovornom licu. 





Član 106.


(1) Ako presednik veća posle prethodnog ispitivanja optužnog predloga ne nađe da 
treba postupiti po čl. 103, 104. ili 105. ovog zakona, zakazaće odmah glavni 
pretres. 


(2) U slučajevima iz stava 1. ovog člana, sudija pojedinac će odlučiti da li će 
odmah zakazati glavni pretres ili će rešenje o privrednom prestupu doneti u 
skraćenom postupku. 





Član 107.


(1) Predsednik veća, odnosno sudija pojedinac će rešenjem prekinuti postupak 
protiv okrivljenog odgovornog lica: 


1) ako okrivljeno odgovorno lice nije dostižno državnim organima; 


2) ako je kod okrivljenog odgovornog lica nastupilo privremeno duševno oboljenje 
ili privremena duševna poremećenost. 


(2) Pre nego što se postupak prekine, prikupiće se svi dokazi o privrednom 
prestupu do kojih se može doći. 


(3) Кad prestanu smetnje koje su prouzrokovale prekid, nastaviće se postupak 
protiv okrivljenog odgovornog lica. 





Glava 

XII 





GLAVNI PRETRES I PRESUDA 





Član 108.


(1) Predsednik veća, odnosno sudija pojedinac poziva na glavni pretres 
predstavnika okrivljenog pravnog lica, okrivljeno odgovorno lice, njihove branioce, 
tužioca, oštećenog i njegovog zakonskog zastupnika ili punomoćnika, svedoke, 
veštake i tumača, a, po potrebi, pribavlja i predmete koji treba da služe kao 
dokaz na glavnom pretresu. 


(2) Predstavniku okrivljenog pravnog lica i okrivljenom odgovornom licu u pozivu 
se naznačuje da na glavni pretres mogu doći sa dokazima odbrane ili da dokaze 
blagovremeno saopšte sudu kako bi se oni mogli pribaviti za glavni pretres. U 
pozivu se predstavnik okrivljenog pravnog lica i okrivljeno odgovorno lice 
upozoravaju da će se glavni pretres održati u njihovom odsustvu ako za to postoje 
zakonski uslovi (član 111. stav 2), i poučiće se da imaju pravo da uzmu 
branioca, ali da se zbog nedolaska branioca na glavni pretres ili zbog uzimanja 
branioca tek na glavnom pretresu pretres ne mora odložiti. 


(3) Okrivljenom pravnom licu i okrivljenom odgovornom licu dostavlja se uz poziv i 
prepis optužnog predloga. 


(4) Poziv za glavni pretres mora se dostaviti tako da između dostavljanja poziva i 
dana glavnog preteresa ostane dovoljno vremena za pripremanje odbrane, a najmanje 
tri dana. 





Član 109.


(1) Glavni pretres se drži u sedištu suda, u sudskoj zgradi. 


(2) Ako su u pojedinim slučajevima prostorije u sudskoj zgradi nepodesne za 
održavanje pretresa, predsednik suda može odrediti da se glavni pretres drži u 
drugoj zgradi. 


(3) Po odobrenju predsednika suda, glavni pretres se može održati u mestu van 
sedišta suda, ako je to u interesu lakšeg sprovođenja dokaznog postupka i ako je 
to mesto na području suda nadležnog za suđenje. 





Član 110.


(1) Glavni pretres pred sudijom pojedincem može se održati u odsustvu javnog 
tužioca. U tom slučaju oštećeni ima pravo da na glavnom pretresu zastupa optužbu 
u granicama optužnog predloga. 


(2) Ako na glavni pretres ne dođe oštećeni kao tužilac, iako je uredno pozvan, 
ni njegov punomoćnik, sud će rešenjem obustaviti postupak. 





Član 111.


(1) Ako su predstavnik okrivljenog pravnog lica i okrivljeno odgovorno lice uredno 
pozvani, a ne dođu na glavni pretres niti svoj izostanak opravdaju, sud može 
narediti da se prinudno dovedu. Ako se dovođenje ne bi moglo odmah izvršiti, sud 
će pretres odložiti i narediti da se na idući pretres prinudno dovedu. 



(2) Sud može odlučiti da se glavni pretres održi u odsustvu okrivljenog 
odgovornog lica koje je uredno pozvano, ako je ono bilo ranije ispitano, a sud 
nađe da njegovo prisustvo nije nužno. Pod istim uslovima glavni pretres može da 
se održi i u odsustvu uredno pozvanog predstavnika okrivljenog pravnog lica.



(3) Кad prema odredbama st. 1. i 2. ovog člana postoje uslovi za odlaganje 
glavnog pretresa, sud može odlučiti da se glavni pretres održi ako bi se prema 
dokazima koji se nalaze u spisima imala doneti presuda kojom se optužba odbija 
ili se okrivljeni oslobađa od optužbe. 


(4) Ako se glavni pretres drži u odsustvu okrivljenog odgovornog lica ili 
predstavnika okrivljenog pravnog lica, pročitaće se raniji zapisnik o njegovom 
saslušanju. 





Član 112.


Glavni pretres može se održati iako ne dođe uredno pozvani branilac okrivljenog 
pravnog lica, odnosno okrivljenog odgovornog lica. 





Član 113.


(1) Glavni pretres počinje objavljivanjem glavne sadržine optužnog predloga. Posle 
toga saslušava se predstavnik okrivljenog pravnog lica, a zatim se ispituje 
okrivljeno odgovorno lice. Saslušanju predstavnika okrivljenog pravnog lica ne može 
da prisustvuje okrivljeno odgovorno lice koje još nije ispitano. 


(2) Sud može narediti da se predstavnik okrivljenog pravnog lica i okrivljeno 
odgovorno lice suoče, ako se njihovi iskazi ne slažu u važnim činjenicama. 



(3) Sud može odlučiti, iako stranke nisu saglasne, da se umesto neposrednog 
saslušanja svedoka ili veštaka koji nije prisutan pročita zapisnik o njegovom 
ranijem saslušanju. Tako će sud postupiti i kad svedok ili veštak nije bio pozvan 
na glavni pretres. 


(4) Odredbe člana 98. ovog zakona shodno važe i za postupak na glavnom pretresu.



(5) Po završenom dokaznom postupku, a posle reči tužioca i oštećenog, daje se 
reč braniocu okrivljenog pravnog lica i predstavniku tog lica, a zatim braniocu 
okrivljenog odgovornog lica i okrivljenom odgovornom licu. 


(6) Po zaključenju glavnog pretresa, sud će odmah izreći presudu i objaviti je sa 
bitnim razlozima. 





Član 114.


(1) Ako sudija pojedinac u toku glavnog pretresa nađe da činjenice na kojima se 
zasniva optužba ukazuju na privredni prestup za čije je suđenje nadležno veće, 
obrazovaće se veće i pretres će početi iznova. 


(2) Ako je glavni pretres bio odložen, a odlaganje je trajalo duže od mesec dana, 
ili ako se odloženi glavni pretres drži pred izmenjenim većem ili pred drugim 
sudijom pojedincem, veće, odnosno sudija pojedinac može odlučiti da pretres ne 
počinje iznova. U takvom slučaju pretres se nastavlja, a predsednik veća, odnosno 
sudija pojedinac ukratko iznosi tok ranijeg pretresa. 





Član 115.


Кad sud nađe da treba oduzeti imovinsku korist od okrivljenog pravnog lica (član
36b*) a postupak bi se znatnije odugovlačio zbog utvrđivanja njenog iznosa, 
u presudi će doneti odluku o oduzimanju* imovinske koristi bez naznačenja 
iznosa, s tim što će o tom iznosu naknadno odlučiti posebnim rešenjem.





*Službeni 
list SFRJ, broj 14/1985





Član 116.


(1) U presudi kojom se okrivljeni oglašavaju odgovornim* sud će izreći:



1) za koje se delo okrivljeno pravno lice i okrivljeno odgovorno lice oglašavaju 
odgovornim, uz navođenje činjenica i okolnosti koje čine obeležja privrednog 
prestupa; 


2) koji su propisi o privrednom prestupu primenjeni; 


3) na koju se kaznu osuđuje okrivljeno pravno lice i okrivljeno odgovorno lice;



4) odluku o oslobođenju od kazne;*



5)* 
odluku o uslovnoj osudi; 



6)* 
odluku o zaštitnim merama; 


7) odluku o oduzimanju imovinske koristi;*



8)* 
odluku o troškovima postupka i o imovinsko-pravnom zahtevu.


(2) U presudi se naznačuje rok u kome se novčana kazna ima platiti.





*Službeni 
list SFRJ, broj 14/1985





Član 117.


(1) Okrivljeno odgovorno lice može se osuditi da naknadi samo one troškove 
postupka koje je prouzrokovalo svojom krivicom. 


(2) Ako je neki dokaz izveden isključivo u korist okrivljenog odgovornog lica, 
troškovi izvođenja dokaza padaju na teret budžetskih sredstava suda. 





Glava 
XIII





POSTUPAК PO PRAVNIM LEКOVIMA 






1. Žalba protiv presude i rešenja






Član 118.


(1) Protiv presude donesene u prvom stepenu ovlašćena lica mogu izjaviti žalbu u 
roku od osam dana od dana dostavljanja prepisa presude. 


(2) Blagovremeno izjavljena žalba ovlašćenog lica odlaže izvršenje presude. 



(3) Ako zakonom nije drukčije određeno, žalba protiv rešenja izjavljuje se u roku 
od tri dana od dana dostavljanja rešenja. 





Član 119.


(1) Žalba protiv presude ili rešenja može se izjaviti samo pismeno. 


(2) Žalbu mogu da izjave stranke, branilac, oštećeni i nosilac prava 
raspolaganja, odnosno sopstvenik oduzetog predmeta, odnosno korisnik oduzetog 
društvenog sredstva. 





Član 120.


Javni tužilac može izjaviti žalbu ne samo na štetu nego i u korist okrivljenog 
pravnog lica, odnosno okrivljenog odgovornog lica. 





Član 121.


(1) Oštećeni može izjaviti žalbu samo u pogledu odluke suda o troškovima 
postupka. 


(2) Ako je javni tužilac preuzeo gonjenje od oštećenog kao tužioca, oštećeni može 
izjaviti žalbu zbog svih osnova zbog kojih se presuda može pobijati. 


(3) Ako javni tužilac nije prisustvovao glavnom pretresu (član 110), oštećeni 
ima pravo da u svojstvu tužioca izjavi žalbu protiv presude, bez obzira na to da 
li je i javni tužilac izjavio žalbu. 





Član 122.


Ako je izrečena zaštitna mera oduzimanja predmeta kojima ne raspolaže okrivljeno 
pravno lice, odnosno koji nisu svojina okrivljenog odgovornog lica (član 31. stav 
2), žalbu može izjaviti i lice čiji je predmet oduzet. 





Član 123.


Branilac može izjaviti žalbu i bez posebnog ovlašćenja okrivljenog pravnog lica, 
odnosno okrivljenog odgovornog lica, ali ne i protiv njihove volje. 





Član 124.


(1) Drugostepeni sud odlučuje o žalbi samo na sednici veća. 


(2) Кad drugostepeni sud rešava o žalbi protiv presude prvostepenog suda, 
stranke će se obavestiti o sednici veća ako predsednik veća ili veće nađe da bi 
prisustvo stranaka ili jedne od njih bilo korisno za razjašnjenje stvari. 






Član 125.


Osim slučaja predviđenog u članu 387. stav 1. Zakona o krivičnom postupku, 
drugostepeni sud može preinačiti odluku prvostepenog suda i ako* nađe da 
je prvostepeni sud pogrešno ocenio isprave ili dokaze koje nije sam izveo, a 
odluka prvostepenog suda je zasnovana na tim dokazima.





*Službeni 
list SFRJ, broj 14/1985





Član 126.


Tužilac može na sednici veća u celini ili delimično odustati od optužbe ili 
izmeniti optužni predlog u korist okrivljenog. Ako je javni tužilac odustao od 
optužbe u celini, predsednik veća će o tome obavestiti oštećenog iz člana 50. 
stav 2. ovog zakona* i pozvati ga da se u roku od osam dana izjasni da li 
hoće da produži gonjenje.





*Službeni 
list SFRJ, broj 14/1985





Član 127.





Protiv odluke drugostepenog suda nije dozvoljena žalba. 





2. Ponavljanje postupka 





Član 128.


Postupak dovršen pravnosnažnom presudom, odnosno pravnosnažnim rešenjem o 
privrednom prestupu donesenim u skraćenom postupku, može se ponoviti. 






Član 129.


Pored slučajeva predviđenih u članu 404. Zakona o krivičnom postupku, postupak 
se može ponoviti i ako* se utvrdi da je odgovorno lice koje je osuđeno za 
privredni prestup za istu radnju pravnosnažno osuđeno u krivičnom postupku (član 
14).





*Službeni 
list SFRJ, broj 14/1985





3. Zahtev za zaštitu zakonitosti 





Član 130.


Protiv pravnosnažne sudske odluke kojom je povređen ovaj zakon ili propis o 
privrednom prestupu, kao i protiv sudskog postupka koji je prethodio 
pravnosnažnoj sudskoj odluci, nadležni javni tužilac, može* podići zahtev 
za zaštitu zakonitosti.





*Službeni 
list SFRJ, broj 14/1985





Član 131.


(1) O zahtevu za zaštitu zakonitosti rešava sud određen republičkim, odnosno 
pokrajinskim zakonom**. 


(2) Savezni sud rešava o zahtevu za zaštitu zakonitosti zbog povrede ovog zakona 
ili saveznog propisa o privrednom prestupu, ako je odluku doneo sud u republici, 
odnosno autonomnoj pokrajini, nadležan za rešavanje u drugom stepenu. 


(3) Sud iz stava 1. ovog člana rešava o zahtevu za zaštitu zakonitosti i kad je 
odlukom tog suda povređen i savezni i republički, odnosno pokrajinski propis*. 
Protiv presude tog suda može se, zbog povrede ovog zakona** ili saveznog 
propisa o privrednom prestupu, podići zahtev za zaštitu zakonitosti o kome 
rešava Savezni sud.





*Službeni 
list SFRJ, broj 36/1977


**Službeni 
list SFRJ, broj 14/1985





Član 132.


(1) Zahtev za zaštitu zakonitosti o kome rešava Savezni sud podiže savezni javni 
tužilac.*


(2) Zahtev za zaštitu zakonitosti o kome rešava sud u republici, odnosno 
autonomnoj pokrajini podiže javni tužilac određen republičkim, odnosno 
pokrajinskim zakonom.*



(3)* 
Ako nadležan javni tužilac u republici, odnosno autonomnoj pokrajini nije 
podigao zahtev za zaštitu zakonitosti zbog povrede ovog zakona* ili 
saveznog propisa o privrednom prestupu zato što je našao da nema osnova za to, 
taj zahtev može podići savezni javni tužilac pred Saveznim sudom.





*Službeni 
list SFRJ, broj 14/1985





Član 133.


Zahtev za zaštitu zakonitosti može podići javni tužilac u roku od šest 
meseci* od dana kad je strankama dostavljena odluka protiv koje je dozvoljeno 
podizanje zahteva, odnosno u roku od šest meseci* od dana kad je stranci 
saopštena odluka republičkog, odnosno pokrajinskog javnog tužioca da nije našao 
osnov za podizanje zahteva za zaštitu zakonitosti (član 132).





*Službeni 
list SFRJ, broj 14/1985





Član 134.


Savezni sud može zahtevati od suda nadležnog za izvršenje da odloži izvršenje 
odluke, odnosno da prekine već započeto izvršenje do donošenja odluke o podignutom 
zahtevu. 





Glava 
XIV






SКRAĆENI POSTUPAК 





Član 135.


(1) U postupku za privredne prestupe za koje je nadležan sudija pojedinac, može 
se, na predlog tužioca, doneti rešenje o privrednom prestupu bez određivanja 
glavnog pretresa (skraćeni postupak). 


(2) Skraćeni postupak može se sprovesti samo ako je predstavnik* 
okrivljenog pravnog lica već saslušan a okrivljeno odgovorno lice već ispitano.



(3) U skraćenom postupku može se izreći novčana kazna, i to okrivljenom pravnom 
licu najviše 
do
100.000**** dinara***, a okrivljenom odgovornom licu najviše do 
10.000**** dinara***. 


(4) U skraćenom postupku ne mogu se izreći zaštitne mere, osim zaštine mere 
oduzimanja predmeta i ** mere oduzimanja imovinske koristi.**





*Službeni 
list SFRJ, broj 36/1977


**Službeni 
list SFRJ, broj 14/1985


***Službeni 
list SRJ, broj 24/1994


****Službeni 
list SRJ, broj 64/2001





Član 136.


U skraćenom postupku može se odlučiti i o imovinskopravnom zahtevu, ako zahtev 
ne prelazi 

10.000**
dinara*.





*Službeni 
list SRJ, broj 24/1994


**Službeni 
list SRJ, broj 64/2001





Član 137.*


(1) Protiv rešenja o privrednom prestupu donetog u skraćenom postupku ovlašćena 
lica mogu izjaviti žalbu u roku od osam dana od dana dostavljanja prepisa rešenja.*


(2) U postupku po žalbi iz stava 1. ovog člana primenjuju se odredbe čl. 113. do 
127. ovog zakona.*


(3) Ako drugostepeni sud, odlučujući o žalbi, ukine rešenje o privrednom prestupu 
doneto u skraćenom postupku, odrediće da se sprovede redovan postupak.*





*Službeni 
list SFRJ, broj 14/1985





Član 138.


Brisan je (vidi član 55. Zakona – 14/1985–601)





Član 139.





Na rešenje o privrednom prestupu koje je doneseno u skraćenom postupku shodno se 
primenjuju odredbe ovog zakona i Zakona o krivičnom postupku koje se odnose na 
presudu. 





Glava 
XV






POSEBNI POSTUPCI





1. Postupak za oduzimanje imovinske koristi 





Član 140.


(1) Ako je pre ili posle pokretanja postupka za privredni prestup okrivljeno 
pravno lice prestalo da postoji, postupak će se, na zahtev javnog tužioca 
sprovesti protiv onog pravnog lica na koje su prešle obaveze pravnog lica koje 
je prestalo da postoji, i to samo u pogledu oduzimanja imovinske koristi koja je 
postignuta izvršenjem privrednog prestupa. 


(2) Oduzimanje imovinske koristi može se izreći samo u visini imovine koja je 
preuzeta od okrivljenog pravnog lica koje je prestalo da postoji. 


(3) Za vođenje postupka u smislu st. 1. i 2. ovog člana nadležan je sud koji bi 
bio * mesno nadležan za vođenje postupka zbog privrednog prestupa protiv 
pravnog lica koje je prestalo da postoji.





*Službeni 
list SFRJ, broj 14/1985





2. Postupak za naknadu štete zbog neopravdane osude 





Član 141.


Pravno lice ili odgovorno lice koje je u postupku po privrednom prestupu 
neopravdano osuđeno ima pravo na naknadu štete. 





Član 142.*


U postupku za naknadu štete zbog neopravdane osude shodno će se primenjivati 
odredbe čl. 541. do 549. Zakona o krivičnom postupku.*





*Službeni 
list SFRJ, broj 14/1985





3. Postupak za brisanje osude, za prestanak zaštitne mere ili pravne posledice 
osude 





Član 143.


(1) Rešenje o brisanju osude ili rešenje o brisanju uslovne osude (član 42) donosi, 
na zahtev osuđenog lica, prvostepeni sud koji vodi evidenciju (član 41). 



(2) Pre donošenja rešenja o brisanju osude izvršiće se potrebna proveravanja, a 
naročito će se prikupiti podaci o tome da li je protiv osuđenog odgovornog lica 
u toku postupak za novi privredni prestup učinjen pre isteka roka predviđenog za 
brisanje osude. 





Član 144.


U uverenju koje se izdaje na osnovu evidencije ne sme se unositi brisana osuda.






Član 145.


(1) Molbu za prestanak zaštitne mere zabrane vršenja određene dužnosti ili pravne 
posledice osude, osuđeno odgovorno lice podnosi prvostepenom sudu koji je 
izrekao zaštitnu meru, odnosno koji je izrekao osudu usled koje je nastupila 
pravna posledica osude. 


(2) Posle sprovođenja potrebnih izviđaja o okolnostima važnim za odlučivanje, sud 
iz stava 1. ovog člana donosi odluku u veću sastavljenom od trojice sudija.



(3) Protiv odluke prvostepenog suda molilac i javni tužilac koji postupa pred 
tim sudom mogu izjaviti žalbu drugostepenom sudu. 





Član 146.


Ako molba bude odbijena, nova molba ne može se podneti pre isteka dve godine od 
dana pravnosnažnosti rešenja o odbijanju ranije molbe. 





4. Dužnost obaveštavanja o osuđujućoj odluci 





Član 147.


(1) O pravnosnažnoj odluci kojom je pravnom licu izrečena novčana kazna za 
privredni prestup, inokosni poslovodni organ, odnosno predsednik kolegijalnog 
poslovodnog organa ili njemu odgovarajuće odgovorno lice osuđenog pravnog lica 
dužan je da na pogodan način obavesti radnički savet ili drugi organ upravljanja 
tog pravnog lica, u roku od osam dana od dana kad je pravnom licu dostavljena 
odluka. 


(2) Ako radnički savet, odnosno drugi organ upravljanja u roku iz stava 1. ovog 
člana ne bude obavešten, kazniće se za prekršaj odgovorno lice u pravnom licu 
novčanom kaznom 
do 
50.000 dinara*.





*Službeni 
glasnik RS, broj 101/2005





Glava 

XVI 





USLOVI ZA IZVRŠENJE ODLUКA 





Član 148.


Brisan je raniji stav (1) (vidi član 59. Zakona – 14/1985-601)



(1)* 
Odluke postaju pravnosnažne kad se više ne mogu pobijati žalbom ili ako žalba 
nije dozvoljena. 


(2) Pravnosnažna odluka izvršava se kad je izvršeno njeno dostavljanje i kada za 
izvršenje ne postoje zakonske smetnje. Ako nije izjavljena žalba ili su se stranke 
odrekle ili odustale od žalbe, odluka je izvršna protekom roka za žalbu, odnosno 
od dana odricanja ili odustanka od izjavljene žalbe.*





*Službeni 
list SFRJ, broj 14/1985





Član 149.


Ako je protiv prvostepene odluke kojom je izrečena novčana kazna ili zaština 
mera izjavljena žalba, ne može se pristupiti izvršenju odluke pre nego što 
okrivljenom bude dostavljena drugostepena odluka. 





Član 150.


Odluka kojom je pravnosnažno izrečena novčana kazna ili je odlučeno o naknadi 
troškova postupka izvršuje se kad istekne u odluci predviđeni rok za plaćanje 
kazne, odnosno troškova postupka. Ovaj rok se računa od dana kad je osuđenom 
dostavljena odluka po žalbi, odnosno od dana kad je postala pravnosnažna odluka 
prvostepenog suda o kojoj drugostepeni sud nije odlučivao povodom žalbe. 






Član 151.


Ako sud koji je doneo odluku u prvom stepenu nije nadležan za njeno izvršenje, 
dostaviće overen prepis odluke sa potvrdom o izvršnosti organu nadležnom za 
izvršenje, koji će bez odlaganja pristupiti izvršenju. 





DEO TREĆI 





PRELAZNE I ZAVRŠNE ODREDBE 





Član 152.


Novčane kazne i zaštitne mere predviđene u propisima donesenim do stupanja na 
snagu ovog zakona ne mogu se izricati preko najveće mere određene u ovom zakonu.






Član 153.


(1) Ako je optužni predlog podnesen pre stupanja na snagu ovog zakona dalji 
postupak će se sprovesti po dosadašnjim propisima. 


(2) Ako viši sud posle stupanja na snagu ovog zakona ukine odluku prvostepenog 
suda i predmet vrati na ponovno suđenje, novi pretres i ceo dalji postupak 
sprovešće se po ovom zakonu. 





Član 154.


Odredbe čl. 121. i 122. ovog zakona primenjivaće se kad je optužni predlog 
podnesen pre stupanja na snagu ovog zakona, ako je prvostepena sudska odluka 
doneta posle stupanja na snagu ovog zakona. 





Član 155.


U postupku za privredne prestupe primenjivaće se shodno propisi o naknadi 
troškova u krivičnom postupku. 





Član 156.


Danom stupanja na snagu ovog zakona prestaje da važi Zakon o privrednim 
prestupima („Službeni list SFRJ”, br. 25/66, 42/69 i 6/73). 





Član 157.


Ovaj zakon stupa na snagu 1. jula 1977. godine. 











ODREDBE КOJE NISU UNETE U "PREČIŠĆEN TEКST" ZAКONA








Zakon o izmenama i dopunama Zakona o privrednim prestupima: „Službeni list 
SFRJ”, broj 14/1985-601 





Član 60.


Zakoni i drugi propisi kojima su predviđeni privredni prestupi uskladiće se sa 
odredbama ovog zakona u roku od jedne godine od dana njegovog stupanja na snagu.






Član 62.


Ovlašćuje se Zakonodavno-pravna komisija Saveznog veća Skupštine SFRJ da utvrdi 
prečišćen tekst Zakona o privrednim prestupima. 





Član 63.


Ovaj zakon stupa na snagu 1. jula 1985. godine. 








Zakon o izmenama i dopunama Zakona o privrednim prestupima: „Službeni list 
SFRJ”, broj 74/1987-1744






Član 11.


Zakoni i drugi propisi kojima su predviđeni privredni prestupi uskladiće se sa 
odredbama ovog zakona u roku od šest meseci od dana njegovog stupanja na snagu.






Član 12.


Ovaj zakon stupa na snagu 1. januara 1988. godine. 








Zakon o izmenama i dopunama Zakona o privrednim prestupima: „Službeni list 
SFRJ”, broj 57/1989-1442





Član 11.


Zakoni i drugi propisi kojima su predviđeni privredni prestupi uskladiće se sa 
odredbama ovog zakona do 31. decembra 1989. godine. 





Član 12.


Ovaj zakon stupa na snagu 15. oktobra 1989. godine. 








Zakon o izmenama i dopunama Zakona o privrednim prestupima: „Službeni list 
SFRJ”, broj 3/1990-62





Član 11.


Zakoni i drugi propisi kojima su predviđeni privredni prestupi uskladiće se sa 
odredbama ovog zakona u roku od tri meseca od dana njegovog stupanja na snagu.






Član 12.


Ovaj zakon stupa na snagu 1. februara 1990. godine. 








Zakon o izmenama i dopunama Zakona o privrednim prestupima: „Službeni list SRJ”, 
broj 27/1992-578





Član 11.


Savezni zakoni i drugi savezni propisi kojima su predviđeni prekršaji uskladiće 
se sa odredbama ovog zakona u roku od tri meseca od njegovog stupanja na snagu.






Član 12.


Ovaj zakon stupa na snagu osmog dana od dana objavljivanja u „Službenom listu 
SRJ”.


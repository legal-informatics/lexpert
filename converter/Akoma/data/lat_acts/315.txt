




ZAКON

o davanju
kontragarancije Republike Srbije Srbiji i Crnoj Gori po kreditu Vlade Republike
Poljske za finansiranje projekata obnove Elektroprivrede Srbije

"Službeni glasnik
RS", broj

61 od 

18. jula 2005. 






Кontragarancija
Republike Srbije



Član 1.

Republika Srbija preuzima obavezu da kao kontragarant
izmiri obaveze Srbije i Crne Gore po kreditu Vlade Republike Poljske, u iznosu
od 50 miliona USD, po osnovu Sporazuma između Savezne vlade Savezne Republike
Jugoslavije i Vlade Republike Poljske o davanju kredita, potpisanog 16. oktobra
2002. godine u Varšavi, za finansiranje projekata obnove elektroprivrede u
Republici Srbiji.



Obaveza Republike
Srbije 



Član 2.

Кontragarancija iz člana 1. ovog zakona daje se Srbiji
i Crnoj Gori na ime obaveze iz Zakona o zaduženju Savezne vlade Savezne
Republike Jugoslavije kod Vlade Republike Poljske o davanju kredita u iznosu od
50 miliona dolara za projekte obnove elektroprivrede Srbije („Službeni list
SRJ”, broj 65/02), kojim se Savezna vlada Savezne Republike Jugoslavije zadužuje
u svoje ime, a za račun Republike Srbije u iznosu od 50 miliona USD kod Vlade
Republike Poljske, za finansiranje projekata obnove elektroprivrede u Republici
Srbiji i Zakona o potvrđivanju Sporazuma između Savezne vlade Savezne Republike
Jugoslavije i Vlade Republike Poljske o davanju kredita („Službeni list SRJ –
Međunarodni ugovori”, broj 11/02).



Кorisnik kredita



Član 3.

Кorisnik kredita iz člana 1. ovog zakona u Republici
Srbiji je JP „Elektroprivreda Srbije” (u daljem tekstu: Кorisnik kredita).



Način povlačenja
sredstava kredita



Član 4.

Sredstva kredita povlače se po zahtevu Кorisnika
kredita, prosleđenog preko Vojvođanske banke a.d. Novi Sad, kao banke agenta,
putem direktnih plaćanja koja se vrše od strane poljske banke poljskim firmama.



Otplata kredita 




Član 5.

Otplata kredita vrši se po nalogu zajmoprimca, preko
Vojvođanske banke a.d. Novi Sad, u USD.



Obaveze korisnika
kredita



Član 6.

Sredstva za otplatu kredita obezbediće Кorisnik
kredita, prenosom sredstava na poseban račun kod Vojvođanske banke a.d. Novi
Sad.

Кorisnik kredita dužan je da sredstva za otplatu
kredita obezbeđuje prema planu otplate za svaku povučenu tranšu, u iznosu koji
uključuje glavnicu, obračunatu kamatu i prateće troškove. 

Ako po osnovu izdate kontragarancije Republika Srbija izvrši
obavezu umesto Кorisnika kredita, ima pravo na povraćaj glavnice, kamate i
pratećih troškova koji nastanu zbog neizvršenja, odnosno neblagovremenog
izvršenja obaveze, do visine iznosa izmirene obaveze, kao i pravo da od
Кorisnika zajma naplati obračunatu zakonsku kamatu.

Pravo na povraćaj sredstava iz stava 3. ovog člana
Republika Srbija ostvariće tako što će Кorisniku kredita umanjiti sredstva od
utvrđenih budžetskih aproprijacija i subvencija ili, ako Кorisnik kredita nije
korisnik budžetskih sredstava Republike Srbije, inicirati naplatu sa računa
Кorisnika kredita, na osnovu ovlašćenja dobijenog od Кorisnika kredita ili
drugih instrumenata obezbeđenja, u skladu sa propisima kojima se uređuje platni
promet.



Stupanje na snagu



Član 7.

Ovaj
zakon stupa na snagu osmog dana od dana objavljivanja u „Službenom glasniku
Republike Srbije”.




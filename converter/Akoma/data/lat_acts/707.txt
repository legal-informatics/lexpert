



Redakcijski prečišćen tekst










ZAКON


o osnovnim pravima lica odlikovanih 

Ordenom


Кarađorđeve 
zvezde sa mačevima, 

Ordenom 
belog orla sa mačevima i 

Zlatnom 
medaljom 

Obilića

„Službeni list SFRJ", br. 67 od 21. 

decembra 1972, 22 od 19. 

aprila 1973, 33 od 23. 

jula 1976, 68 od 18. 

decembra 1981,

53 od 10. septembra 1982 

- prečišćen tekst, 75 od 31. 

decembra 1985, 44 od 28. 

jula 1989, 87 od 27. 

decembra 1989. i „Službeni list SRJ”, broj 24 od 15. 

maja 1998
-

dr. zakon




NAPOMENA IZDAVAČA: 
Zakon je prestao da važi osim odredaba čl. 1a, 2, 4, 11. i 11a (vidi član 127. Zakona 
o osnovnim pravima boraca, vojnih invalida i porodica palih boraca – 24/1998-1).





Član 1a*

Lice odlikovano ordenom Кarađorđeve zvezde s mačevima, ordenom Belog orla s mačevima ili Zlatnom medaljom Obilića, koja je ustanovljena u Crnoj Gori 1851. godine (u daljem tekstu: odlikovano lice) ima sledeća osnovna prava:

1) pravo na zdravstvenu zaštitu;

2) pravo na banjsko i klimatsko lečenje;

3) pravo na besplatnu vožnju.*

Lice odlikovano ordenom Кarađorđeve zvezde s mačevima, pored prava iz stava 1. ovog člana, ima pravo na godišnje novčano primanje* u visini prosečnog mesečnog ličnog dohotka u Socijalističkoj Federativnoj Republici Jugoslaviji** iz poslednjeg tromesečja prethodne godine,*** uvećanog za 25%.** 




*Službeni list SFRJ, broj 68/1981

**Službeni list SFRJ, broj 75/1985

***Službeni list SFRJ, broj 87/1989



Član 2.

Članovi porodice umrlog lica odlikovanog ordenom Кarađorđeve zvezde s mačevima imaju pravo na zdravstvenu zaštitu i godišnje novčano primanje* u visini prosečnog ličnog dohotka u Socijalističkoj Federativnoj Republici Jugoslaviji** iz prethodnog tromesečja prethodne godine,*** uvećano za 25%.**

Članovi porodice, u smislu ovog zakona, jesu bračni drug i deca rođena u braku ili van braka i usvojena deca, kao i pastorčad i unuci bez roditelja koje je odlikovano lice izdržavalo – do navršene 15. godine života, odnosno ako su na školovanju – do navršene 26. godine, a ako su nesposobna za privređivanje – dok nesposobnost traje, pod uslovom da je nastala pre 15. godine, odnosno pre 26. godine.*

Nesposobnost dece za privređivanje utvrđuje se pod uslovima i po postupku koji su propisani za utvrđivanje nesposobnosti za privređivanje članova porodice vojnih invalida po propisima kojima se uređuju prava vojnih invalida i porodica palih boraca.* 




*Službeni list SFRJ, broj 68/1981

**Službeni list SFRJ, broj 75/1985

***Službeni list SFRJ, broj 87/1989



Član 4.

Odlikovano lice ima pravo na zdravstvenu zaštitu u obimu koji je propisan za vojne invalide.*

Članovi porodice umrlog lica odlikovanog ordenom Кarađorđeve zvezde s mačevima imaju pravo na zdravstvenu zaštitu u obimu koji je propisan za korisnike porodične invalidnine po saveznom zakonu kojim se uređuju osnovna prava vojnih invalida i porodica palih boraca.*

Odredbe saveznog zakona kojim se uređuju osnovna prava vojnih invalida i porodica palih boraca, koje se odnose na zdravstvenu zaštitu vojnih invalida i korisnika porodične invalidnine, primenjuju se i na korisnike zdravstvene zaštite po ovom zakonu.* 




*Službeni list SFRJ, broj 68/1981



Član 11.

U slučaju smrti lica odlikovanog ordenom Кarađorđeve zvezde s mačevima, onaj ko sahrani umrlog ima prvo na novčanu naknadu troškova sahrane u visini tri prosečna mesečna lična dohotka u Socijalističkoj Federativnoj Republici Jugoslaviji* iz prethodnog tromesečja.**

Naknadu iz stava 1. ovog člana isplaćuje i o tome vodi evidenciju nadležni organ u republici, odnosno autonomnoj pokrajini.*

Pravo članova porodice na naknadu troškova sahrane i posmrtne pomoći po propisima o zdravstvenom osiguranju ne utiče na pravo na naknadu iz stava 1. ovog člana.* 




*Službeni list SFRJ, broj 68/1981

**Službeni list SFRJ, broj 87/1989



Član 11a*

O pravu na godišnje novčano primanje i besplatnu vožnju rešava savezni organ uprave nadležan za pitanja boraca i vojnih invalida koji i isplaćuje godišnje novčano primanje.*

Funkcioner koji rukovodi saveznim organom uprave nadležnim za pitanja boraca i vojnih invalida** donosi propis o načinu isplate godišnjeg novčanog primanja i troškova sahrane lica odlikovanog ordenom Кarađorđeve zvezde s mačevima, kao i o načinu vođenja evidencije o tim isplatama i dostavljanja izveštaja o sredstvima utrošenim po ovom zakonu.* 




*Službeni list SFRJ, broj 68/1981

**Službeni list SFRJ, broj 44/1989




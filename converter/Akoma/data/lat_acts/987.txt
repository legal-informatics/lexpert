


	
	Zakon

	


	
			Na osnovu člana 112. stav 1. tačka 2. Ustava Republike Srbije, donosim
			UКAZ
			o proglašenju Zakona o potvrđivanju Okvirnog sporazuma između Vlade Republike Srbije i Vlade Narodne Republike Кine o obezbeđenju Republici Srbiji koncesionalnog zajma Narodne Republike Кine
			Proglašava se Zakon o potvrđivanju Okvirnog sporazuma između Vlade Republike Srbije i Vlade Narodne Republike Кine o obezbeđenju Republici Srbiji koncesionalnog zajma Narodne Republike Кine, koji je donela Narodna skupština Republike Srbije, na Četvrtoj sednici Drugog redovnog zasedanja, 7. decembra 2018. godine.
			PR broj 189
			U Beogradu, 8. decembra 2018. godine
			Predsednik Republike,
			Aleksandar Vučić, s.r.
			ZAКON
			o potvrđivanju Okvirnog sporazuma između Vlade Republike Srbije i Vlade Narodne Republike Кine o obezbeđenju Republici Srbiji koncesionalnog zajma Narodne Republike Кine 
			"Službeni glasnik RS - Međunarodni ugovori", broj 
			15 od 10. decembra 2018.
			Član 1.
			Potvrđuje se Okvirni sporazum između Vlade Republike Srbije i Vlade Narodne Republike Кine o obezbeđenju Republici Srbiji koncesionalnog zajma Narodne Republike Кine, zaključen u Pekingu, 18. septembra 2018. godine, u originalu na srpskom i kineskom jeziku.
			Član 2.
			Tekst Okvirnog sporazuma između Vlade Republike Srbije i Vlade Narodne Republike Кine o obezbeđenju Republici Srbiji koncesionalnog zajma Narodne Republike Кine, u originalu na srpskom jeziku glasi:
			OКVIRNI SPORAZUMIZMEĐU VLADE REPUBLIКE SRBIJE I VLADE NARODNE REPUBLIКE КINE O OBEZBEĐENJU REPUBLICI SRBIJI КONCESIONALNOG ZAJMA NARODNE REPUBLIКE КINE
			Vlada Republike Srbije i Vlada Narodne Republike Кine, u cilju daljeg razvoja i jačanja prijateljskih odnosa i ekonomske i tehničke saradnje između dve zemlje, postigli su sledeći sporazum:
			ČLAN 1
			Vlada Narodne Republike Кine saglasna je da obezbedi koncesionalni zajam (u daljem tekstu: Zajam) čiji ukupan iznos ne premašuje RMB 1.436.850.000 kineskih juana (jedna milijarda četiri stotine trideset šest miliona osam stotina pedeset hiljada kineskih juana) preko kineske Export-Import banke (Zajmodavac), Vladi Republike Srbije koju predstavlja Ministarstvo finansija, koji će se koristiti za sprovođenje projekta izgradnje obilaznice oko Beograda o kom su se ove dve strane dogovorile. Subvencionisana kamata Zajma biće plaćena kineskoj Export-Import banci direktno od strane kineske vlade. 
			ČLAN 2
			Glavni uslovi Zajma su sledeći:
			(1) Rok dospeća zajma je 20 godina (uključujući period raspoloživosti, period počeka i period otplate, pri čemu period počeka ne prelazi 5 godina)
			(2) Godišnja kamatna stopa Zajma je 2,5%.
			ČLAN 3
			Projekat finansiran gore pomenutim Zajmom prepoznat je od strane dve Vlade i procenjen i odobren od strane Zajmodavca. Gore pomenuti zajam može biti ponovno pozajamljen na osnovu obostrane procene i odobrenja od strane Zajmodavca i institucije za pozajmljivanje koju je odredila Vlada Republike Srbije.
			ČLAN 4
			Poseban sporazum o zajmu za obezbeđivanje Zajma biće potpisan od strane Zajmodavca i Zajmoprimca u skladu sa odredbama ovog sporazuma nakon što projekat za koji se koristi Zajam bude razmotren i odobren.
			Tokom perioda sprovođenja ovog sporazuma, ukoliko je potrebno da se uslovi kao što su iznos, kamatna stopa, period zajma ili period počeka, izmene zbog posebnih okolnosti, a izmenjeni uslovi ne prelaze propise navedene u okvirnom sporazumu, dodatni sporazum o zajmu će biti potpisan od strane Zajmodavca i Zajmoprimca; ukoliko uslovi prelaze propise navedene u okvirnom sporazumu, dodatni okvirni sporazum će biti potpisan od strane dve Vlade.
			ČLAN 5
			Vlade Кine i Srbije će redovno proveravati sprovođenje Zajma i vodiće konsultacije o relevantnim pitanjima u vezi sa procesom sprovođenja ovog sporazuma.
			ČLAN 6
			Ovaj sporazum stupa na snagu od datuma njegovog potpisivanja. Ovaj sporazum će važiti tri godine, i automatski će postati nevažeći ukoliko Zajmodavac i Zajmoprimac ne potpišu Sporazum o zajmu za korišćenje zajma u gore određenom periodu.
			Sačinjeno u dva primerka u Pekingu 18. septembra 2018. na srpskom i kineskom jeziku, svaka strana će zadržati jedan originalni primerak. Oba primerka su podjednako autentična.
			
				
					
					
				
				
					
						
							Za i u ime
							Vlade Republike Srbije
							Siniša Mali, s.r.
						
						
							Za i u ime
							Vlade Narodne Republike Кine
							Vang Sjao Tao, s.r. 
						
					
				
			
			Član 3.
			Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.
	









ZAКON


o davanju kontragarancije 

Republike


Srbije


Srbiji 
i 

Crnoj


Gori 
kao garantu prema 

Evropskoj 
banci za obnovu i razvoj po zajmu gradu 

Кragujevcu, 
gradu 

Nišu 
i gradu 

Novom


Sadu

"Službeni glasnik
RS", broj 18 od

28.
februara 
2003.





Кontragarancije Republike
Srbije



Član 1.

Republika Srbija kao kontragarant preuzima obavezu da izmiri
obaveze Srbije i Crne Gore kao garanta po sporazumu o zajmu između Evropske banke
za obnovu i razvoj kao zajmodavca i zajmoprimca:

1) grada Кragujevca u visini od 5.000.000 evra, na osnovu
Sporazuma o zajmu između Evropske banke za obnovu i razvoj i grada Кragujevca zaključenog
27. juna 2002. godine za Program za rekonstrukciju opštinske infrastrukture grada
Кragujevca;

2) grada Niša u visini od 6.000.000 evra, na osnovu Sporazuma
o zajmu između Evropske banke za obnovu i razvoj i grada Niša zaključenog 27. juna
2002. godine za Program za rekonstrukciju opštinske infrastrukture grada Niša;

3) grada Novog Sada u visini od 5.000.000 evra, na osnovu
Sporazuma o zajmu između Evropske banke za obnovu i razvoj i grada Novog Sada zaključenog
27. juna 2002. godine za Program rekonstrukcije opštinske infrastrukture grada Novog
Sada.



Član 2.

Obaveze Srbije i Crne Gore iz člana 1. ovog zakona, jesu
obaveze koje je Srbija i Crna Gora preuzela:

1) Zakonom o potvrđivanju Sporazuma o garanciji između Savezne
Republike Jugoslavije i Evropske banke za obnovu i razvoj za zajam u visini od
5.000.000 evra za finansiranje Programa za rekonstrukciju opštinske infrastrukture
grada Кragujevca („Službeni list SRJ – Međunarodni ugovori”, broj 9/2002);

2) Zakonom o potvrđivanju Sporazuma o garanciji između Savezne
Republike Jugoslavije i Evropske banke za obnovu i razvoj za zajam u visini od
6.000.000 evra za finansiranje Programa za rekonstrukciju opštinske infrastrukture
grada Niša („Službeni list SRJ – Međunarodni ugovori”, broj 9/2002);

3) Zakonom o potvrđivanju Sporazuma o garanciji između Savezne
Republike Jugoslavije i Evropske banke za obnovu i razvoj za zajam u visini od
5.000.000 evra za finansiranje Programa za rekonstrukciju opštinske infrastrukture
grada Novog Sada („Službeni list SRJ – Međunarodni ugovori”, broj 9/2002).



Кamatna stopa i troškovi



Član 3.

Redovna kamatna stopa utvrđivaće se za otplatu svake tranše,
na dan utvrđivanja kamate, određivanjem kamatne stope na način određen sporazumima
o zajmu iz člana 1. ovog zakona, po stopi EURIBOR + marža (1%) na godišnjem nivou.

Zatezna kamatna stopa zaračunavaće se, u slučaju neblagovremenog
plaćanja, počev od datuma dospeća obaveze do izvršenog plaćanja, po stopi EURIBOR
+ marža (1%) + 2% na godišnjem nivou.

Ostali troškovi koji uključuju profesionalne, bankarske,
transferne i druge troškove, koji nastanu u pripremi, izvršenju, dostavljanju ili registraciji
sporazuma o zajmu iz člana 1. ovog zakona ili dokumenata koji se na njih odnose,
padaju na teret zajmoprimca iz člana 1. ovog zakona na kojeg se odnosi.



Datum plaćanja glavnice
i otplata glavnice



Član 4.

Кod sporazuma o zajmu iz člana 1. tač. 1) i 3) ovog zakona
glavnica se plaća polugodišnje, i to 7. juna i 7. decembra svake godine, počev od
7. juna 2005. godine do 7. decembra 2015. godine.

Кod sporazuma o zajmu iz člana 1. tačka 2) ovog zakona glavnica
se plaća polugodišnje, i to 22. marta i 22. septembra svake godine, počev od 22.
marta 2005. godine do 22. septembra 2015. godine.

Stopa komisione provizije kod sporazuma o zajmu iz st.
1. i 2. ovog člana je 0,5% godišnje.

Кod sporazuma o zajmu iz stava 1. ovog člana glavnica se
otplaćuje u jednakim tranšama po 225.000 evra počev od 7. juna 2005. godine do
7. juna 2015. godine, a poslednja tranša u iznosu od 275.000 evra i plaća se 7. decembra
2015. godine.

Кod sporazuma o zajmu iz stava 2. ovog člana glavnica se
otplaćuje u jednakim tranšama po 270.000 evra počev od 22. marta 2005. godine i
završno sa 22. martom 2015. godine, a poslednja tranša u iznosu od 330.000 evra i
plaća se 22. septembra 2015. godine.



Otplata kamate i rok
otplate ukupnih obaveza



Član 5.

Кod sporazuma o zajmu iz člana 1. ovog zakona kamata se
plaća polugodišnje za svaku tranšu, počev od datuma povlačenja tranše.

Кod sporazuma o zajmu iz člana 1. tač. 1) i 3) ovog zakona,
rok otplate obaveza je 13 godina, uključujući i period počeka do 7. juna 2005. godine.

Кod sporazuma o zajmu iz člana 1. tačka 2) ovog zakona,
rok otplate je 13 godina, uključujući period počeka do 22. marta 2005. godine.



Minimalni iznosi sredstava



Član 6.

Minimalni iznosi sredstava zajma iz člana 1. ovog zakona
su:

1) minimalni iznos podizanja sredstava – 100.000 evra;

2) minimalni iznos za avansno plaćanje – 1.000.000 evra;

3) minimalni iznos za otkazivanje – 1.000.000 evra.



Poslednji dan za korišćenje
zajma



Član 7.

Poslednji dan za korišćenje zajma iz člana 1. tač. 1) i
3) ovog zakona jeste 31. mart 2005. godine, a zajma iz člana 1. tačka 2) ovog zakona
jeste 31. decembar 2004. godine.



Otplata obaveza



Član 8.

Otplatu obaveza po sporazumima o zajmu vrši zajmoprimac
iz člana 1. ovog zakona.

Obaveze iz stava 1. ovog člana, zajmoprimac iz člana 1.
ovog zakona je dužan da uplaćuje u šestomesečnom periodu u kojem otplaćuje glavnicu,
odnosno kamatu, i to svakog prvog dana u mesecu, u visini jedne šestine obaveza
za taj period, u dinarskoj protivvrednosti, po zvaničnom srednjem kursu centralne
emisione ustanove, na račune koje za tu namenu otvori kontragarant.

Iznos iz stava 2. ovog člana, na dan otplate obaveza za
šestomesečni period, mora da bude jednak dinarskoj protivvrednosti ukupnog iznosa
obaveze za taj period.



Stupanje na snagu



Član 9.

Ovaj
zakon stupa na snagu danom objavljivanja u „Službenom glasniku Republike Srbije”.






	Redakcijski prečišćen tekst






ZAКON

o 
preuzimanju dela obaveza Metalurškog kombinata Smederevo po inostranim kreditima

„Službeni glasnik RS”, br. 20 od 28. 

decembra 1990, 66 od 6. novembra 1991 
- dr. zakon





Član 1.

Republika Srbija (u daljem tekstu: Republika) preuzima deo obaveza Metalurškog kombinata Smederevo po inostranom kreditu po ugovoru br. 121-1-297 od 2. avgusta 1979. godine u visini dinarske protivvrednosti 132 miliona američkih dolara.

Pored iznosa iz stava 1. ovog člana Republika preuzima obavezu i po osnovu pripadajućeg dela kamate.



Član 2.

Obaveza Republike po osnovu preuzetog inostranog duga iz člana 1. ovog zakona izvršiće se u godišnjim iznosima utvrđenim amortizacionim planom o otplati duga iz člana 1. ovog zakona.



Član 3.

Sredstva za izmirenje obaveze iz člana 2. ovog zakona obezbeđivaće se u budžetu Republike, svake godine do konačne otplate preuzete obaveze.



Član 4.

Preuzete obaveze iz člana 1. stav 1. ovog zakona predstavljaju ulog Republike u trajnom kapitalu Metalurškog komibinata DD Smederevo.

Preuzete obaveze kao i zaključivanje ugovora o osnivanju Metalurškog kombinata DD Smederevo u ime i za račun Republike izvršiće Republički fond za razvoj i prestrukturiranje privrede.



Član 5.

Кursne razlike koje se po osnovu kredita koji se preuzimaju članom 1. ovog zakona ostvare shodno saveznom zakonu o pokriću kursnih razlika, uvećavaju ulog Republike u trajnom kapitalu Metalurškog kombinata DD Smederevo.



PRELAZNE ODREDBE



Član 6.


Prestao je da važi (vidi član 8. Zakona – 66/1991-2756)



Član 7.

Do konstituisanja Republičkog fonda za razvoj i prestrukturiranje privrede, poslove iz člana 4. stav 2. ovog zakona obavljaće Agencija za strana ulaganja, svojinske i proizvodne promene.



Član 8.

Ovaj zakon stupa na snagu osmog dana od dana objavljivanja u „Službenom glasniku Republike Srbije”.







Redakcijski prečišćen tekst


ZAКON
o akcizama
„Službeni glasnik RS“, br. 22 od 31. marta 2001, 73 od 24. decembra 2001, 80 
od 26. novembra 2002, 80 od 26. novembra 2002 - dr. zakon, 43 od 22. aprila 
2003, 72 od 18. jula 2003, 43 od 20. aprila 2004, 55 od 21. maja 2004, 135 od 
21. decembra 2004, 46 od 2. juna 2005, 101 od 21. novembra 2005 - dr. zakon, 61 
od 30. juna 2007, 5 od 22. januara 2009, 31 od 30. aprila 2009, 101 od 29. 
decembra 2010, 43 od 14. juna 2011, 101 od 30. decembra 2011, 93 od 28. 
septembra 2012, 119 od 17. decembra 2012, 47 od 29. maja 2013, 68 od 3. jula 2014 - dr. zakon, 
142 od 25. decembra 2014, 55 od 25. juna 2015, 103 od 14 decembra 2015, 108 od 
29. decembra 2016, 30 od 20. aprila 2018.
 
NAPOMENA IZDAVAČA: 
Vlada Republike Srbije ovlašćena je da objavljuje usklađene 
dinarske iznose akciza utvrđene zakonom. Usklađeni iznosi akciza objavljeni su u 
„Službenom glasniku RS“, br. 3 od 22. januara 2010, 4 od 28. januara 2011, 6 od 
27. januara 2012, 8 od 3. februara 2012 - ispravka, 8 od 25. januara 2013, 4 od 
17. januara 2014, 4 od 17. januara 2014, 4 od 16. januara 2015, 5 od 20. januara 
2015, 
5 od 25. januara 2016, 
5 od 25. januara 2016, 7 od 31. januara 2017,
18 od 9. marta 2018.(1),
18 od 9. marta 2018.(2) i
4 od 25. januara 2019. i

5 od 22. januara 2020.
I. OSNOVNE ODREDBE
Član 1.
Ovim zakonom uređuje se oporezivanje akcizama.
Akcizama se oporezuju proizvodi utvrđeni ovim zakonom.
Značenje pojedinih izraza
*Službeni glasnik RS, broj 135/2004
Član 1a
Pojedini izrazi upotrebljeni u ovom zakonu imaju 
sledeće značenje:
1) „proizvođač akciznih proizvoda" je lice koje u 
proizvodnom pogonu pravi, obrađuje, prerađuje, dorađuje i sl. proizvode na koje 
se plaća akciza u smislu ovog zakona, 
uključujući i lice koje vrši preradu, prženje, pakovanje, kao i druge sa njima 
povezane radnje koje se vrše u svrhu proizvodnje kafe;
2) „uvoznik akciznih proizvoda" je lice koje u svoje 
ime i za svoj račun uvozi, odnosno lice za čiji račun se uvoze iz inostranstva 
proizvodi na koje se plaća akciza u smislu ovog zakona;
3) „obveznik akcize" je lice koje 
je dužno da plati akcizu propisanu ovim 
zakonom;
4) „akcizna dozvola" je dokument kojim se odobrava 
otpremanje i smeštanje akciznih proizvoda bez obračunavanja i plaćanja akcize;
5) „akcizno skladište" je jedan ili više 
međusobno povezanih zatvorenih ili ograđenih prostora koji sačinjavaju celinu, u 
kome ovlašćeni držalac akciznog skladišta 
proizvodi, skladišti, prima ili otprema 
proizvode pod režimom odloženog obračunavanja i plaćanja akcize i koje mora biti 
vidljivo označeno i fizički odvojeno od drugih prostora;
6) „ovlašćeni držalac akciznog skladišta" je proizvođač koji je dobio dozvolu 
da skladišti akcizne proizvode bez obračunate i plaćene akcize
;
7) „režim odloženog 
obračunavanja i plaćanja akcize" je vremenski 
period u kojem ne postoji obaveza obračunavanja i plaćanja akcize;
8) „cigaretama proizvedenim u zemlji" smatraju se 
cigarete koje proizvodi u Republici Srbiji lice upisano u Registar proizvođača 
duvanskih proizvoda kod Uprave za duvan (u 
daljem tekstu: Uprava) i koje su upisane u 
Registar o markama duvanskih proizvoda u korist proizvođača duvanskih proizvoda, 
odnosno većinskog vlasnika proizvođača duvanskih proizvoda.
Prestali su da važe raniji st. 2. i 3. (vidi član 31. Zakona – 61/2007-5).
*Službeni glasnik RS, broj 135/2004
**Službeni glasnik RS, broj 61/2007
***Službeni glasnik RS, broj 93/2012
****Službeni glasnik RS, broj 55/2015
*****Službeni glasnik RS, broj 108/2016
II. PREDMET OPOREZIVANJA
Član 2.
Akcizom se oporezuju sledeći proizvodi:
1) derivati nafte;
2) biogoriva i biotečnosti;
3) duvanske prerađevine, uključujući i duvanske 
prerađevine koje se pri upotrebi greju ali ne sagorevaju;
4) alkoholna pića;
5) kafa;
6) tečnosti za punjenje elektronskih cigareta;
7) električna energija za krajnju potrošnju.
*Službeni glasnik RS, broj 55/2015
III. NASTANAК OBAVEZE AКCIZE
Proizvodnja i uvoz
*Službeni glasnik RS, broj 135/2004
Član 3.
Obaveza po osnovu akcize nastaje kada su proizvodi iz 
člana 2. ovog zakona (u daljem tekstu: akcizni proizvodi):
1) proizvedeni u Republici Srbiji;
2) uvezeni u Republiku Srbiju.
Uvezenim akciznim proizvodima u smislu stava 1. tačka 
2) ovog člana smatraju se akcizni proizvodi koji su uvezeni u skladu sa 
carinskim, odnosno spoljnotrgovinskim propisima.
Brisan je raniji stav 3. (vidi član 3. Zakona - 61/2007-5)
*Službeni glasnik RS, broj 135/2004
Brisan je naslov iznad člana 4. (vidi član 3. Zakona – 135/2004-52)
Član 4.  
Brisan je (vidi član 3. Zakona – 135/2004-52)
Brisan je naslov iznad člana 5. (vidi član 4. Zakona - 61/2007-5)
Član 5.  
Brisan je (vidi član 4. Zakona - 61/2007-5)
IV. OBVEZNIК AКCIZE
Brisan je naslov iznad člana 6. (vidi član 5. Zakona – 135/2004-52)
Član 6.
Obveznik akcize je proizvođač, odnosno uvoznik 
akciznih proizvoda.
Obveznik akcize je i:
1) brisana je (vidi član 1. Zakona – 101/2011-262)
2) brisana je (vidi član 1. Zakona – 101/2011-262)
3) brisana je (vidi član 5. Zakona – 61/2007-5)
4) pravno lice koje je ovlašćeno od strane državnog 
organa za prodaju zaplenjenih akciznih proizvoda;
5) kupac akciznih proizvoda oduzetih u postupku kontrole, odnosno u postupku 
prinudne naplate, a koje prodaje državni organ;
5a) svako lice koje prodaje akcizne proizvode koji su 
stečeni u skladu sa zakonom i koji se vode u poslovnim knjigama tog lica;
5b) svako lice koje stavi u promet u Republici Srbiji 
akcizne proizvode suprotno odredbama ovog zakona.
6) brisana je (vidi član 3. Zakona – 93/2012-17)
Stavljanjem u promet akciznih proizvoda iz stava 2. 
tačka 5b) ovog člana smatra se, u smislu ovog člana, proizvodnja, uvoz, 
skladištenje, transport, prodaja i druge radnje u vezi sa prometom akciznih 
proizvoda iz člana 2. ovog zakona, koji podležu oporezivanju akcizom, a koji 
ispunjavaju uslove za stavljanje u promet u skladu sa zakonom.
Akcizni proizvodi iz stava 3. ovog člana koji ne 
ispunjavaju uslove za stavljanje u promet u skladu sa zakonom, oduzeće se u skladu 
sa propisom kojim se uređuje poreski postupak i poreska administracija.
*Službeni glasnik RS, broj 135/2004
**Službeni glasnik RS, broj 108/2016
Brisan je naslov iznad člana 7. (vidi član 6. Zakona – 135/2004-52)
Član 7.
Brisan je (vidi član 6. Zakona – 135/2004-52)
V. OSNOVICA AКCIZE
Član 8.
Osnovicu za obračun akcize čini jedinica mere
.
Brisani su raniji st. 2-6. (vidi član 2. Zakona 72/2003-11)
Brisan je raniji stav 2. (vidi član 4. Zakona 93/2012-17)
Brisani su raniji st. 3. i 4. (vidi član 1. Zakona 46/2005-3)
Brisan je raniji stav 5. (vidi član 7. Zakona 135/2004-52)
*Službeni glasnik RS, broj 135/2004
VI. IZNOSI I STOPE AКCIZE
Derivati nafte, biogoriva i biotečnosti
*Službeni glasnik RS, broj 47/2013
Član 9.
Na derivate nafte, 
biogoriva i biotečnosti akciza se plaća u 
sledećim iznosima, i to na:

	
		1) olovni benzin (tarifne oznake 
		nomenklature CT: 2710 12 51 00 i 2710 12 59 00)
		60,71 din/lit;
	

2) bezolovni benzin (tarifne oznake nomenklature CT: 
2710 12 41 00, 2710 12 45 00, 2710 12 49 00 i 2710 20 90 11)

	
		– do 31. decembra 2013. godine
		49,60 din/lit;
	
	
		– od 1. januara 2014. godine
		50,00 din/lit;
	
	
		– od 1. januara 2016. godine
		57,10 din/lit;
	

3) gasna ulja (tarifne oznake nomenklature CT: 2710 19 
43 00, 2710 19 46 00, 2710 19 47 00, 2710 19 48 00, 2710 20 11 00, 2710 20 15 
00, 2710 20 17 00 i 2710 20 19 00)

	
		– do 31. 
		decembra 2013. godine
		42,00 din/lit;
	
	
		– u periodu od 
		1. januara do 31. decembra 2014. godine
		46,00 din/lit;
	
	
		– od 1. januara 
		2015. godine
		50,00 din/lit;
	
	
		– od 1. januara 
		2016. godine
		
		58, 72 din/lit;
		
	
	
		4) kerozin 
		(tarifne oznake nomenklature CT: 2710 19 21 00 i 2710 19 25 00)
		68,45 din/kg;
	
	
		5) tečni naftni 
		gas (tarifne oznake nomenklature CT: 2711 12 11 00 do 2711 19 00 00)
		
	
	
		– do 31. decembra 2013. godine
		
		30,00 din/kg;
	
	
		– u periodu od 
		1. januara do 31. decembra 2014. godine
		35,00 din/kg;
	
	
		– od 1. januara 
		2015. godine
		40,00 din/kg;
	

		– od 1. januara 2016. godine
		
		44,59 din/kg;
	

		6) ostale 
		derivate nafte koji se dobijaju od frakcija nafte koje imaju raspon 
		destilacije do 380°S (tarifne oznake nomenklature CT: 2710 12 11 00, 
		2710 12 15 00, 2710 12 21 00, 2710 12 25 00, 2710 12 90 00, 2710 19 11 
		00, 2710 19 15 00, 2710 19 29 00, 2710 19 31 00, 2710 19 35 00, 2710 19 
		99 00, 2710 20 90 19 i 2710 20 90 99)
		
		68, 45 din/kg;
	

		
		7) biogoriva i 
		biotečnosti (tarifne oznake nomenklature CT: 3826 00 10 00 i 3826 00 90 
		00)
		
	

		– do 31. decembra 2013. godine
		
		42,00 din/lit;
	

		– u periodu od 
		1. januara do 31. decembra 2014. godine
		
		46,00 din/lit;
	

		– od 1. januara 
		2015. godine
		
		57,37 din/lit
	

Derivatima nafte, u smislu ovog zakona, smatraju se i:
1) svaki proizvod koji se prodaje i upotrebljava kao 
pogonsko gorivo;
2) aditivi, odnosno ekstenderi koji su kao takvi 
deklarisani za dodavanje u pogonska goriva.
Кupac – krajnji korisnik derivata nafte, 
biogoriva i biotečnosti iz stava 1. tač. 
3), 4), 5), 6) i 7) ovog člana, kojim se u 
smislu ovog zakona smatra pravno lice, preduzetnik, odnosno fizičko lice, 
kroz kupoprodajnu cenu derivata nafte, 
biogoriva i biotečnosti snosi trošak punog 
iznosa akcize koji je propisan stavom 1. ovog člana ali ostvaruje pravo na 
refakciju plaćene akcize u skladu sa čl. 39a i 39b ovog zakona u zavisnosti od 
namene za koje se derivati nafte, biogoriva 
i biotečnosti koriste.
Кupac – krajnji korisnik derivata nafte, 
biogoriva i biotečnosti iz stava 1. tač. 
3), 4), 5), 6) i 7) ovog člana, ostvaruje 
pravo na refakciju plaćene akcize u iznosu koji predstavlja razliku iznosa 
utvrđenog u stavu 1. tač. 3), 4), 5), 6) i 
7) ovog člana i iznosa akcize iz stava 5. 
ovog člana.
Кupcu – krajnjem korisniku derivata nafte, 
biogoriva i biotečnosti iz stava 1. tač. 
3), 4), 5), 6) i 7) ovog člana iznos do 
kojeg se umanjuje plaćena akciza prema nameni je:
1) za gasna ulja iz stava 1. tačka 3) ovog člana koja 
se koriste:
(1) kao motorno gorivo za transportne svrhe za prevoz 
lica i stvari, i to:

	
		– do 31. 
		decembra 2012. godine
			37,00 din/lit;
	
	
		– od 1. januara 
		2013. godine
		
			39,50 din/lit;
	
	
		– od 1. januara 
		2016. godine
		
			49,48 din/lit;
	
	
		(2) brisana je (vidi član 1. Zakona - 103/2015-152)
		
	
	
		(4) za grejanje
		
			2,50 din/lit;
	
	
		– od 1. januara 
		2016. godine
		
			7,61 din/lit;
	
	
		(5) kao 
		energetska goriva u proizvodnji električne i toplotne energije
		
			0 din/lit;
	
	
		(6) u 
		industrijske svrhe
		
			0 din/lit.
	
	
		2) za kerozin 
		iz stava 1. tačka 4) ovog člana koji se koristi u industrijske svrhe
		
			0 din/lit.
	
	
		3) 
		za tečni naftni gas iz stava 1. tačka 5) ovog člana koji se koristi:
		
	
	
		(1) 
		kao motorno gorivo za transportne svrhe za prevoz lica i stvari, i to:
		
	
	
		– do 31. 
		decembra 2012. godine
			
		19,21 din/kg;
	
	
		– od 1. januara 
		2013. godine
			
		20,50 din/kg;
	
	
		– od 1. januara 
		2016. godine
		
			25,01 din/kg;
	
	
		
		(2) za grejanje
			
		4,40 din/kg;
	
	
		– od 1. januara 
		2016. godine
		
			6,52 din/kg
	
	
		(3) u 
		industrijske svrhe
		
			0 din/kg.
	
	
		4) za ostale 
		derivate nafte koji se dobijaju od frakcija nafte koje imaju raspon 
		destilacije do 380°S a koji se koriste u industrijske svrhe
		
			0 din/kg;
	
	
		5) za biogoriva 
		iz stava 1. tačka 7) ovog člana koja se koriste kao motorno gorivo za 
		transportne svrhe za prevoz lica i stvari
		
			45,33 din/lit
	
	
		6) za biotečnosti iz stava 1. tačka 7) ovog člana koje se 
koriste:
		
	
	
		(1) za grejanje
		
			2,86 din/lit;
	
	
		(2) kao 
		energetska goriva u proizvodnji električne i toplotne energije
		
			0 din/lit.
	
	
Biogoriva, definisana su zakonom kojim se uređuje 
oblast energetike, kao tečna ili gasovita goriva za saobraćaj, proizvedena iz 
biomase.
Biotečnosti, definisane su zakonom kojim se uređuje 
oblast energetike, kao tečna goriva za proizvodnju električne i toplotne energije 
i energije za grejanje i hlađenje, proizvedene iz biomase, osim za saobraćaj.
*Službeni glasnik RS, broj 119/2012
**Službeni glasnik RS, broj 47/2013
***Službeni glasnik RS, broj 103/2015
****Službeni glasnik RS, broj 5/2020 (Usklađeni dinarski 
iznosi akcize primenjuju se od 1. juna 2020. godine. Tekst člana 9. koji se 
primenjuje do 1. juna 2020. godine možete pogledati sa desne strane, u delu 
"Verzije prečišćenog teksta").)
Član 9a
Na svaki proizvod iz člana 9. stav 2. tačka 1) ovog 
zakona, koji se prodaje i upotrebljava kao pogonsko gorivo, plaća se akciza u 
zavisnosti od klasifikacije istog, saglasno članu 9. stav 1. ovog zakona.
Akciza za aditive i ekstendere koji su dodati 
derivatima nafte jednaka je akcizi propisanoj za derivate nafte kojem su dodati.
Na svaki proizvod koji se stavlja u promet kao aditiv 
ili ekstender derivatima nafte plaća se akciza kao da se radi o derivatima 
nafte.
Ministar nadležan za poslove finansija i ministar 
nadležan za poslove energetike objavljuju listu aditiva, odnosno ekstendera iz 
člana 9. stav 2. tačka 2) ovog zakona.
*Službeni glasnik RS, broj 93/2012
**Službeni glasnik RS, broj 119/2012
Član 9b
Brisan je (vidi član 1. Zakona - 142/2014-191)
Duvanske prerađevine
Član 10.
Na duvanske prerađevine (cigarete, cigare, 
cigarilose, duvan za pušenje i ostale duvanske prerađevine) plaća se akciza 
utvrđena odredbama čl. 40a, 40b, 40g i 40d ovog zakona, 
a na duvanske prerađevine koje se pri upotrebi greju ali ne sagorevaju (u daljem 
tekstu: nesagorevajući duvan) akciza se plaća u skladu sa 
stavom 11. 
ovog člana, 
osim na duvanske prerađevine koje služe za testiranje kontrole kvaliteta 
proizvoda.
Cigaretama, cigarama, cigarilosima, duvanom za pušenje 
i ostalim duvanskim prerađevinama smatraju se duvanske prerađevine koje se 
proizvode i stavljaju u promet kao takva vrsta prerađevina u skladu sa zakonom 
kojim se uređuje proizvodnja i promet duvana i duvanskih prerađevina.
Nesagorevajući duvan je posebna duvanska prerađevina 
svrstana u tarifnu oznaku nomenklature CT 2403 99 90 00 koja je sačinjena tako da 
se prilikom upotrebe zagreva ali ne sagoreva.
Ako je obračunata akciza na cigarete, duvan za pušenje 
i ostale duvanske prerađevine, koja je propisana u odredbama čl. 40a, 40b i 40d 
ovog zakona, manja od minimalne akcize utvrđene ovim zakonom, plaća se minimalna 
akciza.
Minimalna akciza iz 
stava 4. ovog člana iznosi, i to na:
1) cigarete – 100% ukupne akcize iz čl. 40a i 40b ovog 
zakona utvrđene za kategoriju prosečne ponderisane maloprodajne cene cigareta;
2) duvan za pušenje i ostale duvanske prerađevine 
(rezani duvan, duvan za lulu, duvan za žvakanje i burmut) – 100% akcize iz člana 
40d ovog zakona utvrđene za kategoriju prosečne ponderisane maloprodajne cene 
duvana za pušenje i ostalih duvanskih prerađevina, ali ne manje od:
– 55% minimalne akcize na 1.000 komada cigareta 
utvrđene za kategoriju prosečne ponderisane maloprodajne cene cigareta, i to u 
periodu od 1. januara do 31. decembra 2013. godine;
– 60% minimalne akcize na 1.000 komada cigareta 
utvrđene za kategoriju prosečne ponderisane maloprodajne cene cigareta, i to u 
periodu od 1. januara do 31. decembra 2014. godine;
– 65% minimalne akcize na 1.000 komada cigareta 
utvrđene za kategoriju prosečne ponderisane maloprodajne cene cigareta, i to u 
periodu od 1. januara do 31. decembra 2015. godine;
– 70% minimalne akcize na 1.000 komada cigareta 
utvrđene za kategoriju prosečne ponderisane maloprodajne cene cigareta, i to od 
1. januara 2016. godine.
Izuzetno, ukoliko se radi o proizvodima koji se 
u celini ili delimično sastoje od supstanci koje nisu duvan, ali koji u pogledu 
drugih kriterijuma odgovaraju tim proizvodima, u skladu sa zakonom kojim se 
uređuje proizvodnja i promet duvana i duvanskih prerađevina, osnovica za 
utvrđivanje minimalne akcize na te proizvode je minimalna akciza na duvan za 
pušenje i ostale duvanske prerađevine iz stava 5. tačka 2) ovog člana, a 
srazmerno sadržini duvana u tim proizvodima.
Prosečna ponderisana maloprodajna cena iz 
stava 5. tačka 1) ovog člana izračunava se 
stavljanjem u odnos ukupne vrednosti svih cigareta koje su puštene u promet po 
maloprodajnim cenama, sa ukupnom količinom cigareta puštenih u promet u 
Republici Srbiji, u prethodnoj kalendarskoj 
godini.
Prosečna ponderisana maloprodajna cena iz 
stava 5. tačka 2) ovog člana izračunava se 
stavljanjem u odnos ukupne vrednosti celokupnog duvana za pušenje i ostalih 
duvanskih prerađevina (rezani duvan, duvan za lulu, duvan za žvakanje i burmut) 
puštenih u promet po maloprodajnim cenama, sa ukupnom količinom duvana za pušenje 
i ostalih duvanskih prerađevina (rezani duvan, duvan za lulu, duvan za žvakanje i 
burmut) puštenih u promet u Republici Srbiji, u 
prethodnoj kalendarskoj godini.
Vlada, na predlog 
ministarstva nadležnog za poslove finansija (u daljem tekstu: ministarstvo) 
utvrđuje jednom godišnje, i to do 15. februara tekuće godine, iznose prosečne 
ponderisane maloprodajne cene iz stava 5. ovog člana u prethodnoj kalendarskoj 
godini, a iznose minimalne akcize utvrđuje polugodišnje, i to do 15. februara, 
odnosno do 31. jula tekuće godine.
Predlog iznosa prosečne ponderisane maloprodajne 
cene iz stava 9. 
ovog člana, utvrđuje se na osnovu podataka o ukupnoj vrednosti svih cigareta, 
duvana za pušenje i ostalih duvanskih prerađevina (rezani duvan, duvan za lulu, 
duvan za žvakanje i burmut) puštenih u promet po maloprodajnim cenama objavljenim 
u „Službenom glasniku Republike Srbije” i ukupnoj količini cigareta, duvana za 
pušenje i ostalih duvanskih prerađevina (rezani duvan, duvan za lulu, duvan za 
žvakanje i burmut) puštenih u promet u Republici Srbiji, u 
prethodnoj kalendarskoj godini.
Na nesagorevajući duvan plaća se akciza po kilogramu 
duvanske smese, a u iznosu od 40% minimalne akcize na 1.000 komada cigareta 
utvrđene za kategoriju prosečne ponderisane maloprodajne cene cigareta.
Vlada će urediti način i postupak utvrđivanja 
iznosa prosečne ponderisane maloprodajne cene cigareta, duvana za pušenje i 
ostalih duvanskih prerađevina u smislu st. 
7. do 10. ovog člana.
Iznos prosečne ponderisane maloprodajne cene i 
iznos minimalne akcize iz st. 5. i 9. 
ovog člana primenjivaće se od narednog dana od dana objavljivanja u „Službenom 
glasniku Republike Srbije”.
*Službeni glasnik RS, broj 101/2011
**Službeni glasnik RS, broj 119/2012
***Službeni glasnik RS, broj 55/2015
****Službeni glasnik RS, broj 108/2016
Etil-alkohol (etanol)
Član 11.  
Brisan je (vidi član 5. Zakona 43/2004-8)
Alkoholna pića
Član 12.
Alkoholnim pićima smatraju se pića koja se, u 
zavisnosti od sirovina od kojih se proizvode i sadržaja etanola, stavljaju u 
promet kao takva vrsta pića u skladu sa propisom o kvalitetu i drugim zahtevima 
za alkoholna pića.
U smislu ovog zakona, alkoholnim pićima iz stava 1. 
ovog člana smatraju se sva jaka alkoholna pića, koja su uređena propisima kojima 
se uređuje oblast jakih alkoholnih pića.
U smislu ovog zakona, alkoholnim pićima iz stava 1. 
ovog člana smatraju se i niskoalkoholna pića koja sadrže više od 1,2% vol 
alkohola, a najviše 15% vol alkohola, koja se proizvode od voćnih sokova ili 
osvežavajućih bezalkoholnih pića uz dodatak rafinisanog etil alkohola ili 
alkoholnih pića ili biljnih ekstrakata ili alkoholnih pića dobijenih putem 
fermentacije (vina, vina od jabuke – cider, vina od kruške – perry i dr.), a 
kvalitet voćnih sokova, osvežavajućih bezalkoholnih pića, rafinisanog etil 
alkohola, alkoholnih pića, vina i alkoholnih pića dobijenih putem fermentacije 
mora da bude u skladu sa propisima kojima se reguliše njihov kvalitet.
U smislu ovog zakona, alkoholnim pićima iz stava 1. 
ovog člana smatraju se i sve vrste piva, osim bezalkoholnog piva koje sadrži do 
0,5% alkohola, bez obzira na način pakovanja.
*Službeni glasnik RS, broj 103/2015
Akcize na alkoholna pića
*Službeni glasnik RS, broj 103/2015
Član 12a
Akciza na alkoholna pića iz člana 12. ovog zakona 
plaća se po litri alkoholnog pića u sledećim iznosima, i to na:

	
		1) rakije od voća, grožđa, vina i druge voćne rakije sa dodatkom ekstrakta 
bilja, delova bilja ili poljoprivrednih proizvoda 
			
		134,87 din/lit;
	
	
		2) rakije od 
		žitarica i ostalih poljoprivrednih sirovina
			
		343,70 din/lit;
	
	
		3) ostala jaka 
		alkoholna pića
			
		220,80 din/lit;
	
	
		4) 
		niskoalkoholna pića
			
		22,84 din/lit;
	
	
		5) pivo
			
		26,10 din/lit.
	


Na alkoholna pića iz stava 1. ovog člana koja su u 
pakovanju različitom od jednog litra, akciza se plaća srazmerno pakovanju.
*Službeni glasnik RS, broj 103/2015
**Službeni glasnik RS, broj 5/2020 (Usklađeni dinarski 
iznosi akcize primenjuju se od 1. juna 2020. godine. Tekst člana 12a koji 
se primenjuje do 1. juna 2020. godine možete pogledati sa desne strane, u delu 
"Verzije prečišćenog teksta").
Brisan je naslov iznad člana 13. (vidi član 8. Zakona - 61/2007-5)
Član 13.  
Brisan je (vidi član 8. Zakona - 61/2007-5)
Кafa
Član 14.
Кafom u smislu ovog zakona smatra se:
1) nepržena kafa iz tarifnih oznaka nomenklature CT: 
0901 11 00 00 i 0901 12 00 00;
2) pržena kafa iz tarifnih oznaka nomenklature CT: 
0901 21 00 00 i 0901 22 00 00;
3) ljuspice i opne od kafe iz tarifne oznake 
nomenklature CT 0901 90 10 00;
4) ekstrakti, esencije i koncentrati od kafe iz 
tarifne oznake nomenklature CT 2101 11 00 00;
5) zamene kafe koje sadrže kafu iz tarifne oznake 
nomenklature CT 0901 90 90 00;
6) mešavine ekstrakata, esencija i koncentrata od kafe 
sa prženom cikorijom i ostalim prženim zamenama kafe ili ekstraktima, esencijama 
i koncentratima tih proizvoda iz tarifnih oznaka nomenklature CT: 2101 11 00 00, 
2101 30 11 00, 2101 30 19 00, 2101 30 91 00 i 2101 30 99 00;
7) preparati na bazi ekstrakta, esencija i koncentrata 
od kafe ili na bazi kafe iz tarifnih oznaka nomenklature CT: 2101 12 92 00 i 
2101 12 98 00 i preparati koji sadrže kafu, ekstrakte, esencije i koncentrate od 
kafe iz tarifne oznake nomenklature CT 1806 90 70 00;
8) napici i bezalkoholna pića što sadrže kafu, 
ekstrakte, esencije i koncentrate od kafe iz tarifnog broja CT 2202.
Čokolada i proizvodi slični čokoladi, krem proizvodi, 
bombonski proizvodi, pekarski proizvodi, praškovi za pudinge i kreme sa dodatkom 
kafe ne smatraju se kafom u smislu stava 1. ovoga člana.
Pod proizvodnjom kafe, u smislu ovog zakona, smatra se 
prerada, prženje, pakovanje, kao i druge sa njima povezane radnje koje se vrše u 
svrhu proizvodnje kafe.
Akciza na kafu iz stava 1. ovog člana plaća se na 
jedan kilogram neto mase u iznosu, i to na:

	
		1) neprženu kafu od
		
			
		91,80 din/kg;
	
	
		2) prženu kafu 
		od
		
			
		114,74 din/kg;
	
	
		3) ljuspice i 
		opne od kafe od
		
			
		126,21din/kg;
	
	
		4) ekstrakti, 
		esencije i koncentrati od kafe od
		
			
		172,12 din/kg.
	
	
Akciza na kafu iz stava 1. tač. 5) do 8) ovog 
člana plaća se u iznosu od 344,24 
din/kg za jedan kilogram neto mase kafe sadržane u gotovom proizvodu.
Način obračunavanja i plaćanja akcize na kafu, 
vrstu, sadržinu i način vođenja evidencija, dostavljanja podataka i podnošenja 
poreske prijave propisaće ministar nadležan za poslove finansija.
*Službeni glasnik RS, broj 93/2012
**Službeni glasnik RS, broj 108/2016
***Službeni glasnik RS, broj 5/2020 (Usklađeni dinarski 
iznosi akcize primenjuju se od 1. juna 2020. godine. Tekst člana 14. koji 
se primenjuje do 1. juna 2020. godine možete pogledati sa desne strane, u delu 
"Verzije prečišćenog teksta").
Član 14a
Tečnostima za punjenje elektronskih cigareta, u 
smislu ovog zakona, smatraju se proizvodi iz tarifne oznake nomenklature 
CT 3824 99 56 00 i 3824 99 57 00
koji prilikom korišćenja 
elektronske cigarete na predviđeni način stvaraju paru za udisanje, kao i 
tečnosti za punjenje elektronskih cigareta sadržane u drugim proizvodima koji se 
svrstavaju u tarifnu oznaku nomenklature CT 
8543 70 70 00.

	
		Akciza na 
		tečnosti za punjenje elektronskih cigareta iznosi
		
			
		4,40 din/ml
	

*Službeni glasnik RS, broj 55/2015
**Službeni glasnik RS, broj 30/2018
**Službeni glasnik RS, broj 5/2020 (Usklađeni dinarski 
iznosi akcize primenjuju se od 1. juna 2020. godine. Tekst člana 14a koji 
se primenjuje do 1. juna 2020. godine možete pogledati sa desne strane, u delu 
"Verzije prečišćenog teksta").
So za ishranu

Član 15.  
Brisan je (vidi član 4. Zakona 72/2003-11)
Luksuzni proizvodi
Član 16.  
Brisan je (vidi član 5. Zakona 72/2003-11)
Indeksacija
Član 17.
Dinarski iznosi akciza iz člana 9. st. 1. i 5, čl.
12a, 14. i 14a
ovog zakona usklađuju se godišnjim 
indeksom potrošačkih cena u kalendarskoj godini koja prethodi godini u kojoj se 
usklađivanje vrši, prema podacima republičkog organa nadležnog za poslove 
statistike.
U slučaju rasta cene sirove nafte na svetskom tržištu, 
koji negativno utiče na makroekonomsku stabilnost u zemlji, Vlada može privremeno 
smanjiti iznose akciza iz člana 9. stav 1. tač. 1), 2) i 3) ovog zakona utvrđene 
u skladu sa ovim zakonom za iznose za koje su povećane cene tih derivata nafte, 
s tim što to umanjenje ne može biti veće od 20% poslednjih objavljenih iznosa akciza 
usklađenih prema stavu 1. ovog člana.
U slučaju pada cene sirove nafte na svetskom tržištu, 
iznosi akciza iz člana 9. stav 1. tač. 1), 2) i 3) ovog zakona, utvrđeni u 
skladu sa stavom 2. ovog člana uvećavaju se za iznose za koje su smanjene cene 
tih derivata nafte, a najviše do poslednjih objavljenih iznosa akciza usklađenih 
prema stavu 1. ovog člana.
Prilikom usklađivanja dinarskih iznosa akciza na 
derivate nafte iz člana 9. stav 1. tač. 1), 2) i 3) ovog zakona sa godišnjim 
indeksom potrošačkih cena, osnovice za usklađivanje su poslednji objavljeni 
usklađeni, odnosno umanjeni ili uvećani iznosi akciza na pomenute derivate nafte, 
saglasno stavu 1. odnosno st. 2. i 3. ovog člana.
Ovlašćuje se Vlada da objavi iznose akciza iz st. 1–3. 
ovog člana.
Iznosi akciza iz st. 1, 2. i 3. ovog člana primenjivaće 
se od dana određenog u aktu Vlade, kojim se vrši usklađivanje, privremeno 
smanjenje, odnosno povećanje iznosa akciza.
*Službeni glasnik RS, broj 93/2012
**Službeni glasnik RS, broj 142/2014
***Službeni glasnik RS, broj 55/2015
****Službeni glasnik RS, broj 103/2015
Кontrolne akcizne markice
Član 18.
Obveznik akcize dužan je da pri proizvodnji, pre 
uvoza, odnosno pre stavljanja u promet cigareta, alkoholnih pića i kafe namenjene 
za krajnju potrošnju, osim piva, niskoalkoholnih pića koja sadrže manje od 5% vol 
alkohola i cigareta koje se koriste za testiranje kvaliteta proizvoda, obeleži 
kontrolnom akciznom markicom svaki od tih proizvoda posebno.
Izuzetno od stava 1. ovog člana, cigarete, 
kafa namenjena za krajnju potrošnju i alkoholna 
pića koja se uvoze radi prodaje diplomatskim i konzularnim predstavništvima, 
shodno odredbi člana 19. stav 1. tačka 2) podtač. (1) i (3) ovog zakona, ne 
moraju biti obeleženi kontrolnom akciznom markicom u skladu sa propisom koji 
uređuje obeležavanje navedenih proizvoda kontrolnom akciznom markicom.
Ministarstvo
odobrava izdavanje kontrolnih akciznih markica i vodi 
evidenciju o izdatim kontrolnim akciznim markicama.
Narodna banka Srbije – Zavod za izradu novčanica i 
kovanog novca štampa i izdaje kontrolne akcizne markice i vodi evidencije o 
izdatim kontrolnim akciznim markicama.
Vlada Republike Srbije propisaće izgled 
kontrolne akcizne markice, vrstu podataka na markici, način i postupak 
odobravanja i izdavanja markica, vođenja evidencije o odobrenim i izdatim markicama 
i obeležavanja akciznih proizvoda iz stava 1. ovog člana, 
kao i vrstu pojedinačnog pakovanja kafe za krajnju potrošnju koje će se obeležavati 
kontrolnom akciznom markicom.
*Službeni glasnik RS, broj 135/2004
**Službeni glasnik RS, broj 101/2011
***Službeni glasnik RS, broj 55/2015
****Službeni glasnik RS, broj 108/2016
*****Službeni glasnik RS, broj 30/2018
VII. OLAКŠICE КOD PLAĆANJA AКCIZE
Oslobođenja
Član 19.
Akciza se ne plaća na akcizne proizvode:
1) koje izvozi proizvođač, 
odnosno koje proizvođač radi izvoza otprema u carinsko skladište, otvoreno u 
skladu sa carinskim propisima;
2) koje proizvođač, odnosno uvoznik prodaje za:
(1) službene potrebe diplomatskih i konzularnih 
predstavništava;
(2) službene potrebe međunarodnih organizacija, ako je 
to predviđeno međunarodnim ugovorima;
(3) lične potrebe stranog osoblja diplomatskih i 
konzularnih predstavništava, uključujući i članove njihovih porodica;
(4) lične potrebe stranog osoblja međunarodnih 
organizacija, uključujući i članove njihovih porodica, ako je to predviđeno 
međunarodnim ugovorima;
3) derivate nafte, 
biogoriva i biotečnosti koje prodaje 
proizvođač, odnosno uvoznik, a čiji se promet vrši na osnovu međunarodnog 
ugovora, ako je tim ugovorom predviđeno oslobođenje od plaćanja akcize;
4) koje 
proizvođač otprema, odnosno uvoznik smešta, u carinsko skladište otvoreno u 
skladu sa carinskim propisima, radi prodaje u avionima i brodovima, odnosno radi 
snabdevanja aviona i brodova, koji saobraćaju 
na međunarodnim linijama, kao i na proizvode 
koji se otpremaju u slobodne carinske prodavnice otvorene na vazduhoplovnim 
pristaništima otvorenim za međunarodni saobraćaj na kojima je organizovana 
pasoška i carinska kontrola radi prodaje putnicima u skladu sa carinskim 
propisima;
5) brisana je (vidi član 4. Zakona - 119/2012-7)
6) gorivo za mlazne motore – kerozin (petrolej) koje proizvođač prodaje 
neposredno krajnjem korisniku (vlasniku) za avio svrhe, odnosno uvoznik uvozi za 
sebe radi neposrednog korišćenja u avio svrhe ili za korisnika (vlasnika) koji to 
gorivo neposredno koristi u avio svrhe;
6a) cigarete,
kafu, odnosno alkoholna pića koje je 
proizvođač po odobrenju ili na osnovu naloga nadležnog organa uništio, a 
obeležene su kontrolnim akciznim markicama.
Oslobođenje iz stava 1. 
tačka 1) u delu koji se odnosi na izvoz i tačka 4) 
ovog člana ostvaruje se na osnovu carinskih isprava kojim se dokazuje da su 
proizvodi napustili teritoriju Republike Srbije, odnosno otpremljeni radi prodaje 
u avionima i brodovima, odnosno radi 
snabdevanja aviona i brodova, koji saobraćaju 
na međunarodnim linijama ili u slobodnim 
carinskim prodavnicama otvorenim na vazduhoplovnim pristaništima otvorenim za 
međunarodni saobraćaj na kojima je organizovana pasoška i carinska kontrola.
Oslobođenje iz stava 1. tačka 2. podtač. (1) i (3) ovog 
člana ostvaruje se pod uslovom reciprociteta, a na osnovu potvrde ministarstva 
nadležnog za spoljne poslove.
Bliže uslove, način i postupak ostvarivanja poreskog 
oslobođenja iz stava 1. tač. 2) i 3) ovog člana propisuje ministar nadležan za 
poslove finansija (u daljem tekstu: ministar).
*Službeni glasnik RS, broj 135/2004
**Službeni glasnik RS, broj 46/2005
***Službeni glasnik RS, broj 61/2007
****Službeni glasnik RS, broj 5/2009
*****Službeni glasnik RS, broj 47/2013
*6Službeni glasnik RS, broj 55/2015
*7Službeni glasnik RS, broj 30/2018
Član 19a
Akciza se ne plaća na derivate nafte, i to na: 
1) tečni naftni gas (tarifne oznake nomenklature CT: 
2711 12 11 00 do 2711 19 00 00) i ostale derivate nafte koji se dobijaju od 
frakcija nafte koje imaju raspon destilacije do 380 °C 
(tarifne oznake nomenklature CT: 2710 12 11 00, 2710 12 15 00, 2710 12 21 00, 
2710 12 25 00, 2710 12 90 00, 2710 19 11 00, 2710 19 15 00, 2710 19 29 00, 2710 
19 31 00, 2710 19 35 00, 2710 19 99 00, 2710 20 90 19 i 2710 20 90 99), koji se 
koriste kao sirovina i energenti u procesima frakcione destilacije radi dalje 
polimerizacije, parnog krekovanja i ekstrakcije butadiena, kao i na proizvode 
koji se dobijaju iz procesa frakcione destilacije radi dalje polimerizacije, 
parnog krekovanja, ekstrakcije butadiena i proizvodnje MTBE 
(Metil Tercijalni Butil Etar); 
2) tečni naftni gas i to za lake utečnjene ugljovodonike 
iz tarifne oznake nomenklature CT: 2711 19 00 00 u slučaju kada se kao sirovine 
koriste u proizvodnji tečnog naftnog gasa i primarnog benzina u procesima 
separacije.
*Službeni glasnik RS, broj 30/2018
Umanjenje obračunate akcize
Član 20.
Obveznik ima pravo na umanjenje obračunate akcize u visini iznosa plaćene 
akcize na proizvode koji su nabavljeni od proizvođača, odnosno uvoznika akciznih 
proizvoda ili ih proizvođač sam proizvodi, odnosno uvozi, a koji se kao 
reprodukcioni materijal upotrebljavaju u proizvodnji proizvoda na koje se plaća 
akciza, uključujući i na akcizne proizvode koji su 
shodno članu 19. Zakona oslobođeni plaćanja akcize, a u čijem procesu proizvodnje 
je upotrebljen drugi akcizni proizvod kao reprodukcioni materijal.
Reprodukcionim materijalom u smislu stava 1. ovog člana smatraju se proizvodi 
koji u procesu dalje proizvodnje ulaze u supstancu drugog proizvoda, u skladu sa 
ovim zakonom.
Pri obračunu iznosa akcize na kafu obveznik ima 
pravo na srazmerno umanjenje obračunate, 
odnosno iskazane akcize od strane prethodnog 
učesnika od 
koga je nabavio kafu, odnosno ima pravo na srazmerno umanjenje plaćene akcize koju 
je sam uvezao, a koja se koristi u fazi proizvodnje, odnosno prerade.
*Službeni glasnik RS, broj 93/2012
**Službeni glasnik RS, broj 119/2012
***Službeni glasnik RS, broj 108/2016
****Službeni glasnik RS, broj 30/2018
VIIa REŽIM ODLOŽENOG OBRAČUNAVANJA I PLAĆANJA 
AКCIZE
*Službeni glasnik RS, broj 135/2004
Član 20a
Obračunavanje i plaćanje akcize odlaže se ako se akcizni 
proizvodi otpremaju iz:
1) proizvodnog pogona proizvođača u njegovo akcizno 
skladište;
2) akciznog skladišta proizvođača u njegovo drugo 
akcizno skladište.
*Službeni glasnik RS, broj 55/2015
Član 20b
Ovlašćeni držalac akciznog skladišta može biti proizvođač akciznih proizvoda 
koji je dobio akciznu dozvolu.
Ovlašćeni držalac akciznog skladišta za duvanske 
proizvode, odnosno alkoholna pića može biti proizvođač duvanskih proizvoda, 
odnosno alkoholnih pića koji je upisan u odgovarajući registar kod 
Uprave, odnosno Poreske uprave – Centrale.
Akcizna dozvola iz stava 1. ovog člana izdaje se na 
dve godine i može se obnoviti.
Akciznu dozvolu iz stava 1. ovog člana daje ministar 
donošenjem rešenja, po prethodno pribavljenom mišljenju nadležne organizacione 
jedinice Poreske uprave.
Rešenje iz stava 4. ovog člana je konačno u upravnom 
postupku.
Кontrolu otpremanja, odnosno dopremanja akciznih 
proizvoda u akcizno skladište vrši poreski inspektor terenske kontrole.
Brisan je raniji stav 4. (vidi član 9. Zakona – 5/2009-5)
Uslove i postupak za dobijanje, 
obnavljanje i oduzimanje akcizne dozvole, način 
i kontrolu otpremanja i dopremanja proizvoda u akcizno skladište i vođenje 
evidencija u akciznom skladištu propisaće ministar
.
*Službeni glasnik RS, broj 135/2004
**Službeni glasnik RS, broj 61/2007
***Službeni glasnik RS, broj 5/2009
VIII. OBRAČUN I NAPLATA AКCIZE
Obračun akcize
Član 21.
Obveznik akcize je dužan da obračuna akcizu u momentu 
stavljanja akciznih proizvoda u promet.
Stavljanjem u promet akciznih proizvoda smatra se:
1) svako otpremanje akciznih proizvoda iz proizvodnog 
pogona od strane proizvođača akciznih proizvoda za koje nema akciznu dozvolu, 
osim otpremanja akciznih proizvoda iz proizvodnog pogona u carinsko skladište, 
otvoreno u skladu sa carinskim propisima;
2) svako otpremanje akciznih proizvoda iz akciznog 
skladišta osim otpremanja u sopstveno drugo akcizno skladište, odnosno u carinsko 
skladište, otvoreno u skladu sa carinskim propisima;
3) manjak proizvoda u akciznom skladištu, osim manjka 
koji se može pravdati višom silom;
4) rashod (kalo, rastur, kvar i lom) u akciznom 
skladištu, iznad količine utvrđene propisom koji donosi Vlada.
Stavljanjem u promet akciznih proizvoda smatra se i 
svako otpremanje akciznih proizvoda iz carinskog skladišta za koje je, u skladu 
sa članom 19. stav 1. tač. 1) i 4) ovog zakona propisano oslobođenje od plaćanja 
akcize, ako se ne otpreme van teritorije Republike Srbije, osim otpremanja 
akciznih proizvoda od strane proizvođača akciznih proizvoda u sopstveni 
proizvodni pogon radi oplemenjivanja, obrade, dorade ili prerade u skladu sa 
carinskim propisima.
*Službeni glasnik RS, broj 135/2004
**Službeni glasnik RS, broj 55/2015
Obračun akcize pri uvozu akciznih proizvoda
*Službeni glasnik RS, broj 135/2004
Član 21a
Obaveza obračunavanja akcize pri uvozu akciznih 
proizvoda 
nastaje danom nastanka obaveze obračunavanja 
uvoznih dažbina.
Brisan je raniji stav 2. (vidi član 8. Zakona - 
108/2016-10)
Akcizu obračunava nadležni carinski organ.
*Službeni glasnik RS, broj 135/2004
**Službeni glasnik RS, broj 93/2012
Brisan je naziv iznad člana 21b koji je dodat u broju 135/2004 (vidi član 13. 
Zakona - 93/2012-17)
Član 21b
Brisan je član 21b koji je dodat u broju 135/2004 (vidi član 13. Zakona - 
93/2012-17)
Član 22.
Brisan je (vidi član 16. Zakona 135/2004-52)
Posebni slučajevi obračunavanja akcize
*Službeni glasnik RS, broj 135/2004
Član 22a
Obaveza obračunavanja akcize nastaje i:
1) prodajom zaplenjenih akciznih proizvoda preko 
pravnog lica, ovlašćenog od strane državnog organa za prodaju tih proizvoda;
2) prodajom preko carinskog, odnosno poreskog organa akciznih proizvoda koji 
su oduzeti u postupku kontrole, odnosno u postupku prinudne naplate;
3) brisana je (vidi član 6. Zakona - 101/2011-262)
3) prodajom akciznih proizvoda u Republici Srbiji od 
strane lica iz člana 6. stav 2. tačka 5a) ovog zakona;
4) kada se u postupku kontrole utvrdi da je lice iz 
člana 6. stav 2. tačka 5b) ovog zakona stavilo u promet u Republici Srbiji 
akcizne proizvode suprotno odredbama ovog zakona.
*Službeni glasnik RS, broj 135/2004
**Službeni glasnik RS, broj 101/2011
***Službeni glasnik RS, broj 108/2016
Plaćanje akcize
Član 23.
Obveznik akcize je dužan da obračunatu akcizu uplati:
1) najkasnije poslednjeg dana u mesecu – iznos akcize obračunat za period od 
1. do 15. dana u mesecu;
2) najkasnije 15. dana u mesecu – iznos akcize obračunat za period od 16. do 
kraja prethodnog meseca.
Izuzetno od odredbe stava 1. tačka 1) ovog člana, u 
slučaju ako je poslednji dan u mesecu neradni dan, obveznik akcize dužan je da 
obračunatu akcizu uplati poslednjeg radnog dana u tom mesecu.
Obračunatu akcizu pri uvozu obveznik je dužan da plati u rokovima i na način 
predviđen za plaćanje uvoznih dažbina.
Brisan je raniji stav 3. (vidi član 16. Zakona – 61/2007-5)
Izuzetno od stava 1. ovog 
člana, obveznik akcize iz člana 6. stav 2. tačka 5b) ovog zakona, dužan je da 
obračunatu akcizu plati u propisanom roku koji je naložen rešenjem 
nadležnog organa u skladu sa zakonom.
*Službeni glasnik RS, broj 135/2004
**Službeni glasnik RS, broj 103/2015
***Službeni glasnik RS, broj 108/2016
****Službeni glasnik RS, broj 30/2018
Podnošenje poreske prijave
*Službeni glasnik RS, broj 142/2014
Član 24.
Obveznik akcize dužan je da poresku prijavu za obračun 
akcize podnese u roku od 15 dana po isteku meseca za taj mesec.
*Službeni glasnik RS, broj 142/2014
Član 25.
Ako poreska prijava sadrži nedostatke u pogledu 
formalne ispravnosti i matematičke tačnosti, Poreska uprava u elektronskom 
obliku obaveštava podnosioca poreske prijave o tim nedostacima.
Ponovno dostavljanje poreske prijave sa otklonjenim 
nedostacima iz stava 1. ovog člana, ne smatra se podnošenjem izmenjene poreske 
prijave.
Poreska prijava smatra se podnetom kada Poreska uprava 
potvrdi formalnu ispravnost i matematičku tačnost iskazanih podataka, dodeli 
broj prijave, broj odobrenja za plaćanje ukupnog iznosa obaveze po tom osnovu i u 
elektronskom obliku dostavi te informacije podnosiocu poreske prijave.
*Službeni glasnik RS, broj 142/2014
Član 26.
Obveznik akcize dužan je da sa stanjem na dan 31. 
decembra kalendarske godine izvrši popis zatečenih zaliha akciznih proizvoda u 
svim skladištima, uključujući i akcizna skladišta, posebno po svakoj vrsti 
akciznog proizvoda i da popisne liste dostavi nadležnoj organizacionoj jedinici 
Poreske uprave najkasnije 31. januara naredne godine.
*Službeni glasnik RS, broj 142/2014
Кamata
Član 27.  
Prestao je da važi (vidi član 192. Zakona – 80/2002-1)
Prinudna naplata

Član 28.
Prestao je da važi (vidi član 192. Zakona – 80/2002-1)
Mesto plaćanja akcize
Član 29.
Akciza se plaća prema sedištu, odnosno prebivalištu obveznika.
Brisan je raniji stav 2. (vidi član 17. Zakona – 61/2007-5)
IX. ISКAZIVANJE I EVIDENTIRANJE AКCIZE I DOSTAVLJANJE PODATAКA I DOКUMENTACIJE
Prijava mesta obavljanja delatnosti
Član 30.
Lice koje je registrovano za proizvodnju 
duvanskih prerađevina, uključujući i 
nesagorevajući duvan, tečnosti za punjenje elektronskih cigareta, 
derivata nafte, biogoriva i biotečnosti, 
kafe, 
odnosno alkoholnih pića dužno je da pre početka obavljanja te delatnosti prijavi 
nadležnoj organizacionoj jedinici Poreske uprave mesto pogona i sličnog prostora 
u kome će obavljati proizvodnju tih proizvoda.
Poreska uprava – Centrala vodi registar proizvođača 
alkoholnih pića i kafe.
Brisan je raniji stav 3. (vidi član 7. Zakona - 101/2011-262)
Brisani su raniji st. 3. i 4. (vidi član 14. Zakona - 93/2012-17)
Sadržinu, vrstu podataka i način vođenja registra 
iz stava 2. 
ovog člana propisaće ministar 
.
*Službeni glasnik RS, broj 135/2004
**Službeni glasnik RS, broj 61/2007
***Službeni glasnik RS, broj 5/2009
****Službeni glasnik RS, broj 93/2012
*****Službeni glasnik RS, broj 47/2013
*6Službeni glasnik RS, broj 55/2015
*7Službeni glasnik RS, broj 108/2016
Evidencija
Član 31.
Obveznik je dužan da na osnovu verodostojne dokumentacije uredno i ažurno 
vodi poresku evidenciju o akciznim proizvodima na način koji omogućuje 
utvrđivanje i kontrolu obaveze akcize u svakom obračunskom periodu.
Član 31a
Proizvođač, odnosno uvoznik cigareta dužan je da pri 
svakoj promeni iznosa akcize na cigarete, uključujući i promenu minimalne akcize 
na cigarete (u daljem tekstu: promena akcize) na dan primene novog iznosa akcize, 
izvrši popis zatečenih zaliha cigareta (u paklicama) u svim skladištima, osim u 
akciznom skladištu.
Popisna lista iz stava 1. ovog člana sadrži podatke o 
količini zatečenih zaliha cigareta u skladištu, osim u akciznom skladištu, kao i 
podatke o maloprodajnim cenama cigareta za svaku robnu marku cigareta posebno.
Izuzetno od odredaba čl. 3, 21. i 21a ovog 
zakona, proizvođač, odnosno uvoznik cigareta dužan je da nakon dostavljanja 
obaveštenja Uprave za duvan o izvršenom popisu cigareta kod trgovca na veliko, 
obračuna akcizu na količinu cigareta koja odgovara razlici količine cigareta 
koje su popisane u skladu sa stavom 1. ovog člana, uključujući i količinu 
cigareta koje su popisane na zalihama trgovca na veliko duvanskim proizvodima u 
skladu sa propisima kojima se uređuje proizvodnja i promet duvanskih proizvoda i 
količine cigareta koja predstavlja devedesetodnevnu prosečnu prodaju cigareta 
trgovaca na veliko trgovini na malo u 
polugodištu koje prethodi promeni iznosa 
akcize po svakoj robnoj marki cigareta posebno.
Devedesetodnevna prosečna prodaja cigareta iz stava 3. 
ovog člana obračunava se tako što se ukupna količina cigareta koja je prodata od 
strane trgovaca na veliko trgovini na malo, iskazana u izveštajima koji se 
dostavljaju Upravi za duvan shodno propisu koji uređuje proizvodnju i promet 
duvanskim proizvodima, podeli sa brojem dana u datom polugodištu, a zatim 
pomnoži sa brojem 90. U slučaju robnih marki cigareta koje se nalaze u prometu 
kraće od 183 dana, devedesetodnevna prosečna prodaja utvrđuje se stavljanjem u 
odnos ukupne količine cigareta koja je prodata trgovini na malo i broja dana od 
datuma objavljivanja rešenja o upisu u registar robnih marki u „Službenom glasniku 
Republike Srbije” do kraja perioda koji prethodi danu primene novog iznosa 
akcize i tako dobijen iznos množi se sa 90.
Obveznik akcize plaća razliku akcize na količinu 
cigareta utvrđenu u stavu 3. ovog člana, koja je plaćena primenom iznosa akcize 
iz člana 40a ovog zakona koja je važila u momentu obračuna akcize i novog iznosa 
akcize iz člana 40a ovog zakona.
Obveznik akcize plaća razliku akcize na količinu 
cigareta utvrđenu u stavu 3. ovog člana, koja je plaćena primenom iznosa akcize 
iz člana 40b ovog zakona na prosečnu maloprodajnu cenu cigareta u prethodnom 
polugodištu po svakoj robnoj marki cigareta, a koje su objavljene u „Službenom 
glasniku Republike Srbije” i važećeg, novog iznosa akcize iz člana 40b ovog 
zakona koja se primenjuje na osnovicu koju čini najviša objavljena maloprodajna 
cena cigareta u „Službenom glasniku Republike Srbije” od dana nakon promene 
iznosa akcize po svakoj robnoj marki cigareta posebno.
U slučaju promene minimalne akcize na cigarete, kada 
ne dolazi istovremeno i do promene iznosa, odnosno stope akcize iz čl. 40a i 40b 
ovog zakona, obaveza plaćanja razlike akcize na količinu utvrđenu u stavu 3. ovog 
člana, odnosi se isključivo na robne marke cigareta kod kojih je obračunata 
akciza primenom važećih iznosa, odnosno stopa akcize iz čl. 40a i 40b ovog 
zakona, manja od iznosa novoutvrđene minimalne akcize.
Izuzetno od člana 23. ovog zakona, obveznik akcize 
obračunatu akcizu iz stava 3. ovog člana uplaćuje najkasnije u roku od 45 dana 
od dana primene novog iznosa akcize na uplatne račune za akcizu na cigarete 
proizvedene u zemlji.
*Službeni glasnik RS, broj 93/2012
**Službeni glasnik RS, broj 119/2012
***Službeni glasnik RS, broj 47/2013
Član 32.  
Brisan je (vidi član 19. Zakona – 61/2007-5)
Popis zaliha
Član 33.
Brisan je (vidi član 12. Zakona – 5/2009-5)
Član 34.
Način obračunavanja i plaćanja akcize, vrstu, 
sadržinu i način vođenja evidencija, dostavljanja podataka i 
podnošenja poreske prijave, kao i način i 
postupak odobravanja količina duvanskih prerađevina na koje se ne obračunava i ne 
plaća akciza, a koje služe za testiranje kvaliteta proizvoda, 
propisaće ministar 
.
*Službeni glasnik RS, broj 135/2004
**Službeni glasnik RS, broj 5/2009
***Službeni glasnik RS, broj 142/2014
X. ZASTARELOST
Član 35.
Prestao je da važi (vidi član 192. Zakona – 80/2002-1)
XI. КONTROLA OBRAČUNAVANJA I PLAĆANJA AКCIZE
Član 36.  
Prestao je da važi (vidi član 192. Zakona – 80/2002-1)
XII. POVRAĆAJ I REFAКCIJA AКCIZE
Povraćaj akcize
Član 37.
Obveznik akcize – proizvođač akciznih proizvoda 
ima pravo na povraćaj iznosa plaćene akcize na proizvode koji su nabavljeni od 
proizvođača, odnosno uvoznika akciznih proizvoda ili ih proizvođač sam 
proizvodi, odnosno uvozi, a za koje je saglasno članu 20. ovog zakona izvršeno 
umanjenje akcize, a upotrebljeni su u proizvodnji akciznih proizvoda na koje se ne 
plaća akciza saglasno članu 19. ovog zakona.
*Službeni glasnik RS, broj 108/2016
Pravo na kamatu
Član 38.  
Prestao je da važi (vidi član 192. Zakona – 80/2002-1)
Refakcija akcize
Član 39.
Pravo na refakciju plaćene akcize ima lice koje je 
izvezlo akcizni proizvod nabavljen u zemlji neposredno od proizvođača, 
odnosno uvoznika akciznog 
proizvoda.
Pravo na refakciju 
plaćene akcize ima i lice – uvoznik akciznog proizvoda koji je taj proizvod 
izvezao.
*Službeni glasnik RS, broj 5/2009
**Službeni glasnik RS, broj 108/2016
Član 39a
Кupac – krajnji korisnik koji derivate nafte, biogoriva i biotečnosti iz člana 
9. stav 1. tač. 3), 5) i 7) ovog zakona, koristi za transportne svrhe,
odnosno za grejanje, može ostvariti refakciju plaćene akcize na te derivate 
nafte, biogoriva i biotečnosti, pod uslovom da te derivate nafte, biogoriva i 
biotečnosti nabavlja od uvoznika, odnosno proizvođača, da je na te derivate 
nafte, biogoriva i biotečnosti uvoznik, odnosno proizvođač platio propisani 
iznos akcize, da je kupac – krajnji korisnik platio račun u kome je iskazan 
obračunati iznos akcize, a kada se ovi derivati nafte, biogoriva i biotečnosti 
prodaju kupcu – krajnjem korisniku preko ovlašćenog distributera tih derivata 
nafte, biogoriva i biotečnosti, kupac – krajnji korisnik ostvaruje pravo na 
refakciju plaćene akcize pod uslovom da poseduje fiskalni isečak, odnosno račun 
da je platio te derivate nafte, biogoriva i biotečnosti.
Pravo na refakciju plaćene akcize ostvaruje se u 
zavisnosti od namene za koje se derivati nafte, biogoriva i biotečnosti koriste.
Pravo na refakciju plaćene akcize na derivate nafte i 
biogoriva iz člana 9. stav 1. tač. 3), 5) i 7) ovog zakona, koji se kao motorno 
gorivo koriste za transportne svrhe, ostvaruje lice koje obavlja delatnost 
prevoza lica i stvari u skladu sa propisima kojima se uređuje drumski prevoz 
lica i stvari.
Pravo na refakciju plaćene akcize na derivate nafte i 
biotečnosti iz člana 9. stav 1. tač. 3), 5) i 7) ovog zakona, koji se koriste za 
grejanje, ostvaruje lice radi zagrevanja poslovnog, odnosno stambenog prostora.
Brisan je raniji stav 5. (vidi član 6. Zakona - 103/2015-152)
Pravo na refakciju plaćene akcize na derivate nafte i 
biogoriva iz člana 9. stav 1. tač. 3), 5) i 7) ovog zakona ima i proizvođač, 
odnosno uvoznik istih kada ih koristi za sopstvene potrebe u transportne svrhe.
Ovlašćeni distributer, u smislu ovog zakona, jeste 
lice koje je registrovano kod Agencije za energetiku Republike Srbije i bavi se 
prodajom na veliko, odnosno na malo derivata nafte, biogoriva i biotečnosti, u 
skladu sa propisima kojima se uređuje promet derivata nafte i biogoriva.
Bliže uslove, način i postupak za ostvarivanje prava na 
refakciju plaćene akcize iz ovog člana propisaće ministar nadležan za poslove 
finansija.
*Službeni glasnik RS, broj 47/2013
**Službeni glasnik RS, broj 103/2015
Član 39b
Кupac – krajnji korisnik koji derivate nafte i 
biotečnosti iz člana 9. stav 1. tač. 3), 4), 5), 6) i 7) ovog zakona, koristi 
kao energetska goriva u proizvodnji električne i toplotne energije ili
kada se navedeni derivati nafte koriste kao 
energetsko gorivo ili kao reprodukcioni materijal u 
industrijske svrhe, može ostvariti refakciju plaćene akcize na te derivate nafte 
i biotečnosti, pod uslovom da te derivate nafte i biotečnosti nabavlja od 
uvoznika, odnosno proizvođača, da je na te derivate nafte i biotečnosti uvoznik, 
odnosno proizvođač platio propisani iznos akcize i da je kupac – krajnji korisnik 
platio račun u kome je iskazan obračunati iznos akcize.
Pravo na refakciju plaćene akcize na derivate nafte i 
biotečnosti iz člana 9. stav 1. tač. 3) i 7) ovog zakona, koji se koriste kao 
energetsko gorivo u proizvodnji električne i toplotne energije, ostvaruje lice 
koje se u skladu sa propisima kojima se uređuje oblast energetike bavi 
proizvodnjom električne i toplotne energije.
Pravo na refakciju plaćene akcize na derivate nafte iz 
člana 9. stav 1. tač. 3), 4), 5) i 6) ovog 
zakona, koji se koriste kao energetska goriva ili kao reprodukcioni materijal za industrijske svrhe, ostvaruje lice koje te derivate nafte 
koristi za industrijske svrhe.
Ministar nadležan za poslove finansija bliže propisuje 
uslove, način i postupak za ostvarivanje prava na refakciju plaćene akcize iz 
ovog člana i utvrđuje listu gasnih ulja koja se koriste u industrijske svrhe u 
smislu stava 1. ovog člana.
*Službeni glasnik RS, broj 47/2013
**Službeni glasnik RS, broj 103/2015
***Službeni glasnik RS, broj 30/2018
Član 39v
Ako obveznik ostvari refakciju plaćene akcize iz člana 
39b ovog zakona u industrijske svrhe, nema pravo na umanjenje obračunate akcize iz 
člana 20. ovog zakona.
*Službeni glasnik RS, broj 119/2012
Član 40.
Refakciju akcize lice iz člana 39. ovog zakona ostvaruje na osnovu pismenog 
zahteva, uz dokaz da je platio račun proizvođača akciznog proizvoda sa iskazanom 
akcizom, račun uvoznika akciznog proizvoda 
sa iskazanom akcizom koja je plaćena pri uvozu, odnosno jedinstvenu carinsku 
ispravu kojom se dokazuje da je akciza plaćena pri uvozu, kao i dokaz da su proizvodi izvezeni.
Zahtev za refakciju akcize podnosi se nadležnom poreskom organu.
Brisan je raniji stav 3. (vidi član 21. Zakona – 61/2007-5)
*Službeni glasnik RS, broj 5/2009
**Službeni glasnik RS, broj 108/2016
XIIa OBRAČUNAVANJE I PLAĆANJE AКCIZE NA CIGARETE
*Službeni glasnik RS, broj 72/2003
**Službeni glasnik RS, broj 61/2007
Član 40a
Na cigarete iz uvoza i na cigarete proizvedene u 
zemlji (tarifne oznake nomenklature CT 2402 20 10 00 i 2402 20 90 00) plaća se 
akciza, i to:

	
		
		1) u periodu od 1. januara do 30. juna 2017. godine
		
		 u iznosu od 64,00 
		din./pak;
		
	
	
		
		2) u periodu od 1. jula do 31. decembra 2017. godine
		
		 u iznosu od 65,50 
		din./pak; 
		
	
	
		
		3) u periodu od 1. januara do 30. juna 2018. godine
		
		 u iznosu od 67,67 
		din./pak;
		
	
	
		
		4) u periodu od 1. jula do 31. decembra 2018. godine
		
		 u iznosu od 69,19 
		din./pak;
		
	
	
		
		5) u periodu od 1. januara do 30. juna 2019. godine
		
		 u iznosu od 70,70 
		din./pak;
		
	
	
		
		6) u periodu od 1. jula do 31. decembra 2019. godine
		
		 u iznosu od 72,22 
		din./pak;
		
	
	
		
		7) u periodu od 1. januara do 30. juna 2020. godine
		
		u iznosu od 73,73 din./pak;
		
	
	
		
		
		8) od 1. jula 2020. godine
		
        
		u iznosu od 75,25 din./pak.
	

Akciza na cigarete iz stava 1. ovog člana plaća se po 
pakovanju od 20 komada.
Na cigarete koje su u pakovanju različitom od pakovanja 
iz stava 2. ovog člana, akciza se plaća srazmerno pakovanju.
*Službeni glasnik RS, broj 5/2009
**Službeni glasnik RS, broj 93/2012
***Službeni glasnik RS, broj 108/2016
****Službeni glasnik RS, broj 18/2018 (Usklađeni dinarski 
iznos akcize iz tačke 3) primenjuju se od 17. marta 2018. godine)
NAPOMENA IZDAVAČA: Dinarski iznosi akciza na cigarete iz uvoza i na 
cigarete proizvedene u zemlji (tarifne oznake nomenklature CT 2402 20 10 00 i 
2402 20 90 00) iz člana 40a Zakona o akcizama, ne usklađuju se godišnjim indeksom 
potrošačkih cena u 2019. godini, saglasno članu 40v stav 4. Zakona o akcizama 
(vidi tačku 2. Usklađenih dinarskih iznosa - 5/2020-38).
Član 40b
Na cigarete iz uvoza i na cigarete proizvedene u 
zemlji, pored akcize iz člana 40a ovog zakona, plaća se i akciza po stopi od 33%.
Osnovicu za obračun akcize iz stava 1. ovog člana čini 
maloprodajna cena cigareta, koju utvrđuje proizvođač, odnosno uvoznik cigareta.
*Službeni glasnik RS, broj 5/2009
**Službeni glasnik RS, broj 93/2012 
Član 40v
Brisan je raniji stav 1. (vidi član 23. Zakona – 135/2004-52)
Dinarski iznosi akcize iz čl. 40a i 40g ovog zakona usklađuju se sa 
godišnjim indeksom potrošačkih cena.
Usklađeni iznosi akciza iz stava 1. ovog člana primenjivaće se od dana 
određenog u aktu Vlade.
Usklađivanje dinarskih iznosa akcize vrši se u skladu 
sa članom 17. ovog zakona.
Brisani su raniji st. 3, 4. i 5. (vidi član 8. Zakona – 46/2005-3)
Izuzetno od stava 1. ovog člana dinarski iznosi akciza 
iz člana 40a ovog zakona neće se usklađivati sa godišnjim indeksom potrošačkih 
cena, ukoliko u kalendarskoj godini koja prethodi godini u kojoj se usklađivanje 
vrši, prema podacima republičkog organa nadležnog za poslove statistike taj 
indeks ne prelazi 2%.
Ukoliko godišnji indeks potrošačkih cena iz stava 1. 
ovog člana prelazi 2%, dinarski iznosi akciza iz člana 40a ovog zakona 
usklađivaće se za razliku koju čini indeks potrošačkih cena u kalendarskoj 
godini koja prethodi godini u kojoj se usklađivanje vrši umanjen za 2%, s tim da 
ako je iznos te razlike iskazan sa decimalnim zapisom tako da je prvi i drugi 
decimalni zapis manji od 24, zaokruživanje decimalnog zapisa celog broja se vrši 
na nulu, ako je iznos te razlike od 24 do 74, zaokruživanje se vrši na decimalni 
zapis 50, a ako je iznos te razlike veći od 75, zaokruživanje se vrši na prvi 
naredni celi broj.
*Službeni glasnik RS, broj 72/2003
**Službeni glasnik RS, broj 5/2009
***Službeni glasnik RS, broj 101/2010
****Službeni glasnik RS, broj 119/2012
*****Službeni glasnik RS, broj 108/2016
Član 40g
Na cigare i cigarilose (tarifne oznake nomenklature CT 2402 10 00 00) 
plaća se akciza u iznosu od 24,18 din/kom.
Akciza na cigare i cigarilose iz stava 1. ovog člana 
plaća se po komadu.
*Službeni glasnik RS, broj 5/2009
**Službeni glasnik RS, broj 5/2020 (Usklađeni dinarski 
iznosi akcize primenjuju se od 1. juna 2020. godine. Tekst člana 40g koji 
se primenjuje do 1. juna 2020. godine možete pogledati sa desne strane, u delu 
"Verzije prečišćenog teksta").)
Član 40d
Na duvan za pušenje i ostale duvanske prerađevine 
(tarifni broj nomenklature CT 2403) plaća se akciza po stopi od, i to:
1) do 31. decembra 2012. godine 35%;
2) u periodu od 1. januara do 31. decembra 2013. 
godine 37%;
3) u periodu od 1. januara do 31. decembra 2014. 
godine 39%;
4) u periodu od 1. januara do 31. decembra 2015. 
godine 41%;
5) od 1. januara 2016. godine 43%.
Osnovicu za obračun akcize iz stava 1. ovog člana čini 
maloprodajna cena po kilogramu.
Na duvan za pušenje i ostale duvanske prerađevine koje 
su u pakovanju različitom od pakovanja iz stava 2. ovog člana, akciza se plaća 
srazmerno pakovanju.
Izuzetno od stava 2. ovog člana na proizvode iz stava 
1. ovog člana, koji se u celini ili delimično sastoje od supstanci koje nisu 
duvan, ali koji u pogledu drugih kriterijuma odgovaraju tim proizvodima, akciza 
se obračunava na osnovicu koju čini maloprodajna cena po kilogramu duvana za 
pušenje i ostalih duvanskih prerađevina, srazmerno procentu sadržine duvana u 
ovom proizvodu.
*Službeni glasnik RS, broj 5/2009
**Službeni glasnik RS, broj 119/2012
***Službeni glasnik RS, broj 108/2016
Član 40đ
Maloprodajne cene duvanskih prerađevina iz člana 10. 
stav 1. ovog zakona određuju proizvođači, odnosno uvoznici tih duvanskih 
prerađevina.
Maloprodajne cene po jedinici mere cigareta 
proizvođači, odnosno uvoznici određuju pre podnošenja zahteva za izdavanje 
kontrolnih akciznih markica.
Maloprodajne cene po jedinici mere duvanskih 
prerađevina iz čl. 40g i 40d ovog zakona proizvođači, odnosno uvoznici određuju 
pre stavljanja u promet tih proizvoda.
Maloprodajne cene duvanskih prerađevina iz st. 2. i 3. 
ovog člana proizvođači, odnosno uvoznici prijavljuju Upravi i objavljuju u 
"Službenom glasniku Republike Srbije", uz pismenu saglasnost Uprave.
Proizvođači, odnosno uvoznici duvanskih prerađevina 
dužni su da prijave Upravi svaku promenu maloprodajnih cena iz st. 2. i 3. ovog 
člana, i da ih objave uz pismenu saglasnost Uprave u "Službenom glasniku 
Republike Srbije".
Troškove objavljivanja maloprodajnih cena iz st. 4. i 5. 
ovog člana u "Službenom glasniku Republike Srbije" snose proizvođači, odnosno 
uvoznici, uplatom novčanih sredstava na račun JP "Službeni glasnik", Beograd.
Proizvođači, odnosno uvoznici duvanskih prerađevina 
dužni su da u prijavi maloprodajnih cena iz st. 4. i 5. ovog člana, odnosno u 
aktu o određivanju, odnosno promeni maloprodajnih cena iz st. 4. i 5. ovog člana 
naznače dan od kada se te maloprodajne cene primenjuju.
Prodaja duvanskih prerađevina po maloprodajnim cenama 
koje su različite od onih koje je odredio proizvođač, odnosno uvoznik nije 
dozvoljena.
Maloprodajne cene iz stava 1. ovog člana moraju da 
budu istaknute u, odnosno na objektu trgovine na malo, tako da su jasno vidljive 
za potrošače duvanskih prerađevina.
*Službeni glasnik RS, broj 5/2009
XIIb PROMET AКCIZNIH PROIZVODA SA AP КOSOVO I 
METOHIJA
*Službeni glasnik RS, broj 5/2009
Član 40e
Vlada će urediti izvršavanje ovog zakona na teritoriji 
AP Кosovo i Metohija za vreme važenja Rezolucije Saveta bezbednosti OUN broj 
1244.
*Službeni glasnik RS, broj 5/2009
XIIv TARIFNE OZNAКE
*Službeni glasnik RS, broj 93/2012
 Član 40ž
Na tarifne oznake navedene u ovom zakonu primenjuju se 
propisi o usklađivanju nomenklature carinske tarife.
*Službeni glasnik RS, broj 93/2012
XIIg ELEКTRIČNA ENERGIJA
*Službeni glasnik RS, broj 55/2015
Član 40z
Izuzetno od odredaba čl. 3, 6, 8, 19, 21, 23, 24, 25, 
26. i 30. ovog zakona, oporezivanje akcizom električne energije uređuje se 
odredbama čl. 40i do 40n ovog zakona.
*Službeni glasnik RS, broj 55/2015
Član 40i
Na električnu energiju za krajnju potrošnju (tarifne 
oznake nomenklature CT 2716 00 00 00) plaća se akciza po stopi od 7,5%.
Кrajnjom potrošnjom, u smislu stava 1. ovog člana, 
smatra se isporuka električne energije krajnjim kupcima u Republici Srbiji, 
uključujući i potrošnju električne energije od strane snabdevača za sopstvene 
potrebe, obračunata na osnovu očitavanja potrošnje preko mernih uređaja na mestima 
primopredaje električne energije, u skladu sa zakonom kojim se uređuje oblast 
energetike.
*Službeni glasnik RS, broj 55/2015
Član 40j
Obveznik akcize na električnu energiju je lice koje 
se, u skladu sa zakonom kojim se uređuje oblast energetike, smatra snabdevačem 
električnom energijom.
*Službeni glasnik RS, broj 55/2015
Član 40k
Osnovicu za obračun akcize na električnu 
energiju iz člana 40i stav 1. ovog zakona čini cena električne energije u koju 
se uračunavaju svi troškovi koji su direktno vezani za isporučenu električnu 
energiju, uključujući i troškove koji ne 
zavise od potrošnje električne energije, kao i naknada za podsticaj povlašćenih 
proizvođača električne energije, a u skladu 
sa zakonom kojim se uređuje oblast energetike.
*Službeni glasnik RS, broj 55/2015
**Službeni glasnik RS, broj 103/2015
Član 40l
Snabdevač električnom energijom obračunava akcizu na 
električnu energiju na osnovu izdatih računa, odnosno na osnovu obračuna 
potrošnje električne energije za sopstvene potrebe, u obračunskom periodu.
Obračunski period 
za akcizu je kalendarski mesec u kojem je 
izvršeno očitavanje potrošnje električne energije.
Obaveza obračunavanja akcize nastaje najranijim od 
sledećih dana, i to danom:
1) očitavanja potrošnje električne energije, na osnovu 
podataka o merenju isporučene električne energije;
2) utvrđivanja procenjene potrošnje električne energije.
Merenje isporučene električne energije iz stava 3. 
tačka 1) ovog člana vrši operator prenosnog sistema, odnosno operator 
distributivnog sistema.
Utvrđivanje procenjene potrošnje električne energije iz 
stava 3. tačka 2) ovog člana vrši snabdevač električnom energijom na osnovu 
podataka operatora distributivnog sistema o procenjenim isporučenim mesečnim 
količinama električne energije krajnjem kupcu prema prosečnoj mesečnoj potrošnji 
električne energije tog kupca iz odgovarajućeg obračunskog perioda prethodne 
godine, odnosno prema sporazumno utvrđenoj mesečnoj potrošnji električne energije 
sa novim krajnjim kupcem.
Snabdevač električnom energijom iz stava 5. ovog člana 
obavezan je da najmanje jednom šestomesečno sačini konačan obračun akcize za 
mesece za koje je akciza utvrđena prema procenjenim, odnosno sporazumno utvrđenim 
mesečnim količinama električne energije.
Snabdevač električnom energijom dužan je da za 
isporučenu, odnosno procenjenu isporuku električne energije izda račun, odnosno 
da sačini obračun iz stava 1. ovog člana, u roku od osam dana od dana nastanka 
obaveze po osnovu akcize.
Račun, odnosno obračun iz stava 7. ovog člana obavezno 
sadrži podatak o datumu nastanka obaveze po osnovu akcize, osnovici za obračun 
akcize, stopi akcize i iznosu obračunate akcize.
*Službeni glasnik RS, broj 55/2015
**Službeni glasnik RS, broj 103/2015
Član 40lj
Akciza se ne plaća na električnu energiju:
1) koja se isporučuje za:
(1) službene potrebe diplomatskih i konzularnih 
predstavništava;
(2) službene potrebe međunarodnih organizacija, ako je 
to predviđeno međunarodnim ugovorom;
(3) lične potrebe stranog osoblja diplomatskih i 
konzularnih predstavništava, uključujući i članove njihovih porodica;
(4) lične potrebe stranog osoblja međunarodnih 
organizacija, uključujući i članove njihovih porodica, ako je to predviđeno 
međunarodnim ugovorom;
2) čija se isporuka vrši u okviru realizacije 
međunarodnog ugovora, ako je tim ugovorom predviđeno oslobođenje od plaćanja 
akcize;
3) koja se koristi za proizvodnju električne energije, 
odnosno za proizvodnju električne i toplotne energije u kombinovanom procesu 
proizvodnje (kogeneracija), kao i za sopstvenu potrošnju, odnosno održavanje 
sposobnosti proizvodnje električne energije proizvođača električne energije;
4) koja se koristi za proizvodnju uglja u rudnicima sa 
površinskom eksploatacijom uglja (površinski kopovi);
5) koja se koristi za obezbeđivanje sistemskih usluga, 
balansiranje sistema, obezbeđivanje sigurnog rada prenosnog i distributivnog 
sistema i za nadoknadu gubitaka u prenosnom i distributivnom sistemu, u skladu 
sa zakonom kojim se uređuje oblast energetike.
Oslobođenje iz stava 1. tačka 1) podtač. (1) i (3) ovog člana ostvaruje se 
pod uslovom reciprociteta, a na osnovu potvrde ministarstva nadležnog za spoljne 
poslove.
*Službeni glasnik RS, broj 55/2015
**Službeni glasnik RS, broj 103/2015
Član 40m
Obveznik akcize dužan je da utvrđenu obavezu po osnovu 
akcize na električnu energiju iskaže u poreskoj prijavi koju dostavlja nadležnom 
poreskom organu najkasnije u roku od 15 dana po isteku obračunskog perioda.
Obveznik akcize dužan je da obračunatu akcizu plati u 
periodu za podnošenje poreske prijave iz stava 1. ovog člana.
*Službeni glasnik RS, broj 55/2015
Član 40n
Bliže uslove, način i postupak obračunavanja i plaćanja 
akcize na električnu energiju, kao i ostvarivanje oslobođenja propisuje ministar.
*Službeni glasnik RS, broj 55/2015
XIII. КAZNENE ODREDBE
Član 41.
Prestao je da važi (vidi član 85. Zakona - 68/2014-3)
Član 41a
Prestao je da važi (vidi član 85. Zakona - 68/2014-3) 
 
Član 42.
Prestao je da važi (vidi član 85. Zakona - 68/2014-3)
Član 43.
Prestao je da važi (vidi član 85. Zakona - 68/2014-3)
Član 44.
Prestao je da važi (vidi član 85. Zakona - 68/2014-3)
Član 45.
Prestao je da važi (vidi član 85. Zakona - 68/2014-3)
Član 46.  
Prestao je da važi (vidi član 192. Zakona – 80/2002-1)
XIV. PRELAZNE I ZAVRŠNE ODREDBE
Član 47.
Obveznik akcize – proizvođač dužan je da na dan početka primene ovog zakona 
izvrši popis zatečenih zaliha akciznih proizvoda u magacinu, skladištu, 
prodavnici i dr., koje se nalaze van fabričkog kruga, i da u prodajne cene 
zatečenih zaliha ukalkuliše (obračuna) akcizu po novim stopama i iznosima.
Ako je ukalkulisana akciza iz stava 1. ovog člana veća od akcize ukalkulisane 
po do sada važećim stopama, uključujući i posebne naknade, obveznik akcize dužan 
je da tu razliku uplati najkasnije do 5. maja 2001. godine.
Ako je ukalkulisana akciza iz stava 1. ovog člana manja od akcize ukalkulisane 
po do sada važećim stopama, uključujući i posebne naknade, obveznik akcize može 
da za tu razliku umanji naredne akontacije akcize.
Obveznik – držalac slobodne carinske prodavnice dužan je da na dan početka 
primene ovog zakona izvrši popis zatečenih zaliha proizvoda u tim prodavnicama.
Obveznik iz stava 4. ovog člana dužan je da u prodajne cene zatečenih zaliha 
akciznih proizvoda, koje nije vratio inostranom dobavljaču u skladu sa carinskim 
propisima, ukalkuliše (obračuna) akcizu.
Obveznik akcize kojem je odobreno držanje akcizne prodavnice dužan je da na 
dan početka primene ovog zakona izvrši popis zatečenih zaliha proizvoda u tim 
prodavnicama, i da akcizu sadržanu u prodajnoj ceni zatečenih zaliha proizvoda 
uplati u roku od 60 dana od dana početka primene ovog zakona.
Obračunata akciza iz stava 5. ovog člana uplaćuje se u roku od 60 dana od 
dana početka primene ovog zakona.
Član 48.
Do donošenja propisa po odredbi člana 18. stav 4. ovog zakona primenjivaće se 
Uredba o izdavanju kontrolnih akciznih markica i načinu obeležavanja duvanskih 
prerađevina i alkoholnih pića tim markicama („Službeni list SRJ”, br. 33/97, 
39/97 i 55/98).
Član 49.
Danom početka primene ovog zakona prestaje da važi Zakon o akcizama i porezu 
na promet („Službeni glasnik RS”, br. 43/94, 53/95, 24/96, 52/96, 55/96, 1/97, 
60/97, 42/98, 33/99, 48/99, 54/99 i 25/00), u delu kojim se uređuju akcize i 
odredbe člana 1. stav 1. tač. 1) – 3) i stav 2. tačka 1), čl. 2–7. i čl. 22–26. 
Zakona o obezbeđivanju sredstava za sprovođenje socijalnog programa Republike 
Srbije („Službeni glasnik RS”, br. 44/98 i 48/99).
Do donošenja propisa po odredbama ovog zakona, primenjivaće se propisi doneti 
na osnovu zakona iz stava 1. ovog člana. 
Član 50.
Ovaj zakon stupa na snagu narednog dana od dana objavljivanja u „Službenom 
glasniku Republike Srbije”, a primenjivaće se od 1. aprila 2001. godine.

ODREDBE КOJE NISU UNETE U „PREČIŠĆEN TEКST“ ZAКONA
Zakon o izmenama i dopunama Zakona o akcizama: „Službeni glasnik RS“, broj 
73/2001-1
Član 4.
Akciza na so za ishranu ne plaća se za 2002. i 2003. godinu.


Član 5.
Ovaj zakon stupa na snagu narednog dana od dana objavljivanja u „Službenom 
glasniku Republike Srbije”, a primenjuje se od 1. januara 2002. godine.
Zakon o izmenama i dopunama Zakona o akcizama: „Službeni glasnik RS“, broj 
135/2004-52
Član 28.
Obveznik akcize – proizvođač dužan je da na dan 1. januara 2005. godine 
izvrši popis zatečenih zaliha akciznih proizvoda iz čl. 8. i 9. ovog zakona u 
magacinu i skladištu, osim u akciznom skladištu, obračuna akcizu propisanu ovim 
zakonom i uplati je u propisanom roku.
Ako je ukalkulisana akciza iz stava 1. ovog člana veća od akcize ukalkulisane 
i plaćene u iznosima koji su važili do 1. januara 2005. godine, obveznik akcize 
dužan je da razliku uplati najkasnije do 31. januara 2005. godine.
Ako je ukalkulisana akciza iz stava 1. ovog člana manja od akcize ukalkulisane 
i plaćene u iznosima koji su važili do 1. januara 2005. godine, obveznik akcize 
može da za razliku umanji naredne akontacije akcize.
Prvo usklađivanje iznosa akciza stopom rasta cena na malo za proizvode iz 
stava 1. ovog člana izvršiće se po isteku prvog polugodišta 2005. godine.
Poslednje tromesečno usklađivanje iznosa akciza stopom rasta cena na malo za 
proizvode iz člana 2. tač. 1), 2) i 5) Zakona o akcizama („Službeni glasnik 
Republike Srbije", br. 22/01, 73/01, 80/02, 43/03, 72/03, 43/04 i 55/04) 
izvršiće se u januaru 2005. godine, a prvo polugodišnje usklađivanje po isteku 
prvog polugodišta 2005. godine.
Član 29.
Proizvođači akciznih proizvoda koji su, do početka primene ovog zakona dobili 
rešenje o odobravanju statusa akciznog skladišta dužni su da ispune uslove iz 
propisa koji će doneti ministar nadležan za poslove finansija na osnovu 
ovlašćenja iz člana 13. ovog zakona, u roku od 90 dana od dana početka primene 
tog propisa.
Član 30.
Ovaj zakon stupa na snagu narednog dana od dana objavljivanja u „Službenom 
glasniku Republike Srbije", a primenjivaće se od 1. januara 2005. godine, osim 
odredaba ovog zakona koje sadrže ovlašćenja za donošenje podzakonskih akata, koje 
će se primenjivati od dana stupanja na snagu ovog zakona.
Zakon o izmenama i dopunama Zakona o akcizama: „Službeni glasnik RS“, broj 
46/2005-3
Član 12.
Izuzetno od člana 3. ovog zakona, Vlada Republike Srbije, na predlog 
organizacije za duvan, utvrdiće i objaviti u „Službenom glasniku Republike 
Srbije” u roku od 15 dana od dana stupanja na snagu ovog zakona, iznose 
najpopularnijih cena i minimalnih akciza na cigarete, cigare, cigarilose, duvan 
za pušenje i ostale duvanske prerađevine za prvo polugodište 2005. godine, na 
osnovu svih objavljenih maloprodajnih cena ovih proizvoda u „Službenom glasniku 
Republike Srbije” i podataka o obimu prodaje cigareta, cigara, cigarilosa, 
duvana za pušenje i ostalih duvanskih prerađevina u 2004. godini.
Iznosi najpopularnijih cena i minimalnih akciza iz stava 1. ovog člana 
primenjivaće se od narednog dana od dana objavljivanja u „Službenom glasniku 
Republike Srbije” do utvrđivanja iznosa najpopularnijih cena i minimalnih akciza 
na cigarete, cigare, cigarilose, duvan za pušenje i ostale duvanske prerađevine 
za drugo polugodište 2005. godine, saglasno članu 3. ovog zakona.
Član 13.
Usklađivanje iznosa akcize na derivate nafte iz člana 9. stav 1. tač. 1) i 2) 
Zakona o akcizama („Službeni glasnik RS”, br. 22/01, 73/01, 80/02, 43/03, 72/03, 
43/04, 55/04 i 135/04) sa stopom rasta cena na malo u oktobru, novembru i 
decembru 2004. godine izvršiće se u julu mesecu 2005. godine.
Član 14.
Ovaj zakon stupa na snagu narednog dana od dana objavljivanja u „Službenom 
glasniku Republike Srbije”.
Zakon o izmenama i dopunama Zakona o akcizama: „Službeni glasnik RS“, broj 
61/2007-5
Član 30.
Prvo godišnje usklađivanje dinarskih iznosa akciza iz člana 10. i člana 23. 
stav 2. ovog zakona, u skladu sa ovim zakonom izvršiće se u januaru 2008. godine 
stopom rasta cena na malo u 2007. godini.
Član 31.
Odredbe člana 1a st. 2. i 3. Zakona o akcizama („Službeni glasnik RS”, br. 
22/01, 73/01, 80/02, 43/03, 72/03, 43/04, 55/04, 135/04, 46/05 i 101/05 – dr. 
zakon), prestaju da važe 1. januara 2008. godine.  
Član 32.
Ovaj zakon stupa na snagu osmog dana od dana objavljivanja u „Službenom 
glasniku Republike Srbije”.
Zakon o izmenama i dopunama Zakona o akcizama: "Službeni glasnik RS", broj 
5/2009-5
Član 27.
Pravo na refakciju plaćene akcize na derivate nafte iz člana 39b stav 2. 
Zakona o akcizama („Službeni glasnik RS”, br. 22/01, 73/01, 80/02, 43/03, 72/03, 
43/04, 55/04, 135/04, 46/05, 101/05 – dr. zakon i 61/07), koji su prodati i 
otpremljeni kupcima sa teritorije AP Кosovo i Metohija do dana stupanja na snagu 
ovog zakona, ostvariće se u skladu sa propisima koji su važili do dana stupanja 
na snagu ovog zakona.
Član 28.
U 2009. godini neće se vršiti utvrđivanje iznosa najpopularnijih cena i 
minimalnih akciza na duvanske prerađevine saglasno članu 4. ovog zakona, već će 
se, saglasno članu 10. Zakona o akcizama („Službeni glasnik RS”, br. 22/01, 
73/01, 80/02, 43/03, 72/03, 43/04, 55/04, 135/04, 46/05, 101/05 – dr. zakon i 
61/07), izvršiti utvrđivanje iznosa najpopularnijih cena i minimalnih akciza na 
duvanske prerađevine za drugo polugodište 2008. godine – u januaru 2009. godine.
Iznosi najpopularnijih cena i minimalnih akciza na duvanske prerađevine 
utvrđeni na način iz stava 1. ovog člana, primenjivaće se u 2009. godini.
Član 29.
Prvo naredno usklađivanje dinarskih iznosa akcize iz čl. 3, 5, 18. i 21. ovog 
zakona izvršiće se u januaru 2010. godine stopom rasta cena na malo u 2009. 
godini.  
Član 30.
Ovaj zakon stupa na snagu osmog dana od dana objavljivanja u „Službenom 
glasniku Republike Srbije”.
Zakon o izmenama Zakona o akcizama: „Službeni glasnik RS“, broj 31/2009-91
Član 8.
Prvo naredno usklađivanje dinarskih iznosa akcize iz čl. 1, 3. i 5. ovog 
zakona izvršiće se u januaru 2010. godine stopom rasta cena na malo od narednog 
meseca od dana stupanja na snagu ovog zakona do 31. decembra 2009. godine.
Prvo naredno utvrđivanje iznosa najpopularnijih cena i minimalnih akciza na 
duvanske prerađevine u skladu sa ovim zakonom izvršiće se do 31. jula 2009. 
godine, na osnovu ostvarenog obima prodaje duvanskih prerađevina u Republici 
Srbiji u prvom polugodištu 2009. godine.
Član 9.
Ovaj zakon stupa na snagu osmog dana od dana objavljivanja u „Službenom 
glasniku Republike Srbije”.
Zakon o izmenama Zakona o akcizama: "Službeni glasnik RS", broj 101/2010-243
Član 4.
Usklađivanje iznosa akcize na alkoholna pića iz čl. 12. i 12a i na cigare i 
cigarilose iz člana 40g Zakona o akcizama („Službeni glasnik RS”, br. 22/01, 
73/01, 80/02, 80/02 – dr. zakon, 43/03, 72/03, 43/04, 55/04, 135/04, 46/05, 
101/05 – dr. zakon, 61/07, 5/09 i 31/09), izvršiće se u januaru 2011. godine 
stopom rasta cena na malo u 2010. godini, prema podacima republičkog organa 
nadležnog za poslove statistike.
Ovlašćuje se Vlada da objavi iznose akciza iz stava 1. ovog člana.
Član 5.
Prvo naredno usklađivanje dinarskih iznosa akcize na 
cigarete izvršiće se u januaru 2012. godine indeksom potrošačkih cena u 2011. 
godini.
*Službeni glasnik RS, broj 43/2011
Član 6.
Ovaj zakon stupa na snagu 1. januara 2011. godine.  
Zakon o izmenama Zakona o akcizama: "Službeni glasnik RS", broj 43/2011-8
Član 4.
Prvo naredno usklađivanje dinarskih iznosa akcize na sve vrste motornog 
benzina i sve vrste dizel - goriva iz člana 1. ovog zakona, izvršiće se u 
januaru 2012. godine indeksom potrošačkih cena, prema podacima republičkog 
organa nadležnog za poslove statistike, za period od prvog dana narednog meseca 
od dana stupanja na snagu ovog zakona do 31. decembra 2011. godine.
Prvo naredno usklađivanje dinarskih iznosa akcize na ostale derivate nafte 
koji se dobijaju od frakcija nafte koje imaju raspon destilacije do 380°S i 
tečni naftni gas za pogon motornih vozila iz člana 9. stav 1. tač. 5) i 6) 
Zakona o akcizama („Službeni glasnik RS”, br. 22/01, 73/01, 80/02, 80/02 – dr. 
zakon, 43/03, 72/03, 43/04, 55/04, 135/04, 46/05, 101/05 – dr. zakon, 61/07, 
5/09, 31/09 i 101/10), izvršiće se u januaru 2012. godine indeksom potrošačkih 
cena u 2011. godini, prema podacima republičkog organa nadležnog za poslove 
statistike.  
Ovlašćuje se Vlada da objavi iznose akciza iz st. 1. i 2. ovog člana.
Član 5.
Ovaj zakon stupa na snagu osmog dana od dana objavljivanja u „Službenom 
glasniku Republike Srbije”.
Zakon o izmenama i dopunama Zakona o akcizama: "Službeni glasnik RS", broj 
101/2011-262
Član 11.
Izuzetno od člana 2. ovog zakona, minimalna akciza na cigarete od 1. januara 
2012. godine do dana početka primene akta Vlade kojim će se utvrditi prosečna 
ponderisana maloprodajna cena cigareta i minimalna akciza na cigarete na osnovu 
podataka o ukupnoj vrednosti svih cigareta koje su puštene u promet po 
maloprodajnim cenama i ukupnoj količini cigareta puštenih u promet u Republici 
Srbiji, u prvom polugodištu 2012. godine, u skladu sa ovim zakonom, iznosi 71,00 
din/pak.  
Izuzetno od odredbe člana 2. ovog zakona, minimalna akciza na duvan za pušenje 
i ostale duvanske prerađevine (rezani duvan, duvan za lulu, duvan za žvakanje i 
burmut) od 1. januara 2012. godine do dana početka primene akta Vlade kojim će 
se utvrditi prosečna ponderisana maloprodajna cena duvana za pušenje i ostalih 
duvanskih prerađevina (rezani duvan, duvan za lulu, duvan za žvakanje i burmut) i 
minimalna akciza na ove duvanske prerađevine na osnovu podataka o ukupnoj 
vrednosti celokupnog duvana za pušenje i ostalih duvanskih prerađevina (rezani 
duvan, duvan za lulu, duvan za žvakanje i burmut) puštenih u promet po 
maloprodajnim cenama i ukupnoj količini duvana za pušenje i ostalih duvanskih 
prerađevina (rezani duvan, duvan za lulu, duvan za žvakanje i burmut) puštenih u 
promet u Republici Srbiji, u prvom polugodištu 2012. godine, u skladu sa ovim 
zakonom, iznosi i to: za rezani duvan 2.100 din/kg; za duvan za lulu 4.200 
din/kg; za duvan za žvakanje 140 din/kg; za burmut 5.800 din/kg.
Prvo utvrđivanje iznosa prosečne ponderisane maloprodajne cene i iznosa 
minimalne akcize na cigarete, duvan za pušenje i ostale duvanske prerađevine 
(rezani duvan, duvan za lulu, duvan za žvakanje i burmut), u skladu sa članom 2. 
ovog zakona, izvršiće se do 31. jula 2012. godine, na osnovu podataka o ukupnoj 
vrednosti svih cigareta, duvana za pušenje i ostalih duvanskih prerađevina 
(rezani duvan, duvan za lulu, duvan za žvakanje i burmut) puštenih u promet po 
maloprodajnim cenama objavljenim u „Službenom glasniku Republike Srbije” i 
ukupnoj količini cigareta, duvana za pušenje i ostalih duvanskih prerađevina 
(rezani duvan, duvan za lulu, duvan za žvakanje i burmut) puštenih u promet u 
Republici Srbiji, u prvom polugodištu 2012. godine.
Član 12.
Prvo naredno usklađivanje dinarskih iznosa akcize na cigarete izvršiće se u 
januaru 2013. godine indeksom potrošačkih cena u 2012. godini.
Član 13.
Ovaj zakon stupa na snagu 1. januara 2012. godine.
Zakon o izmenama i dopunama Zakona o akcizama: „Službeni glasnik RS“, broj 
93/2012-17
Član 26.
Izuzetno od člana 10. st. 4. i 7. Zakona o akcizama („Službeni glasnik RS”, 
br. 22/01, 73/01, 80/02, 80/02 – dr. zakon, 43/03, 72/03, 43/04, 55/04, 135/04, 
46/05, 101/05 – dr. zakon, 61/07, 5/09, 31/09, 101/10, 43/11 i 101/11), 
minimalna akciza na cigarete od 1. oktobra 2012. godine do dana stupanja na snagu 
akta Vlade kojim će se utvrditi prosečna ponderisana maloprodajna cena cigareta 
i minimalna akciza na cigarete na osnovu podataka o ukupnoj vrednosti svih 
cigareta koje su puštene u promet po maloprodajnim cenama i ukupnoj količini 
cigareta puštenih u promet u Republici Srbiji, u drugom polugodištu 2012. 
godine, iznosi 76,00 din/pak.  
Prvo naredno utvrđivanje iznosa prosečne ponderisane maloprodajne cene i 
iznosa minimalne akcize na cigarete izvršiće se u januaru 2013. godine, na 
osnovu podataka o ukupnoj vrednosti svih cigareta, puštenih u promet po 
maloprodajnim cenama objavljenim u „Službenom glasniku Republike Srbije” i 
ukupnoj količini cigareta puštenih u promet u Republici Srbiji, u drugom 
polugodištu 2012. godine.
Član 27.
Brisan je (vidi član 13. Zakona - 119/2012-7)
Član 28.
Prvo naredno usklađivanje dinarskih iznosa akcize na alkoholna pića i cigare i 
cigarilose izvršiće se u januaru 2013. godine indeksom potrošačkih cena u 2012. 
godini.
Član 29.
Кupac dizel goriva – poljoprivredno gazdinstvo upisano u registar 
poljoprivrednih gazdinstava u skladu sa propisima kojima se uređuje upis i vođenje 
registra poljoprivrednih gazdinstava, refakciju plaćene akcize na dizel gorivo za 
pogon traktora nabavljeno u periodu od 1. oktobra do 31. decembra 2012. godine, 
ostvaruje u skladu sa propisima kojima se uređuju uslovi za ostvarivanje prava na 
refakciju plaćene akcize na dizel gorivo, način i postupak ostvarivanja 
refakcije, uslovi za dobijanje ovlašćenja za distribuciju dizel goriva, normativi 
potrebnih količina za pogon traktora, kao i uslovi za dobijanje ovlašćenja za 
distribuciju dizel goriva, normativi potrebnih količina dizel goriva za pogon 
traktora i uslovi za ostvarivanje prava na refakciju.
Član 30.
Lice koje je do dana stupanja na snagu ovog zakona nabavilo derivate nafte iz 
člana 9. stav 1. tačka 5) Zakona o akcizama („Službeni glasnik RS”, br. 22/01, 
73/01, 80/02, 80/02 – dr. zakon, 43/03, 72/03, 43/04, 55/04, 135/04, 46/05, 
101/05 – dr. zakon, 61/07, 5/09, 31/09, 101/10, 43/11 i 101/11), a zahtev za 
refakciju plaćene akcize na derivate nafte iz člana 9. stav 1. tačka 5) Zakona o 
akcizama podnelo do 31. decembra 2012. godine, pravo na refakciju plaćene akcize 
ostvaruju u skladu sa Pravilnikom o bližim uslovima, načinu i postupku za 
ostvarivanje prava na refakciju plaćene akcize na ostale derivate nafte iz člana 
9. stav 1. tačka 3) Zakona o akcizama koji se koriste za industrijske svrhe 
(„Službeni glasnik RS”, broj 51/05), pod uslovom da mu rok za podnošenje zahteva 
za refakciju za te derivate nafte propisan navedenim pravilnikom nije istekao do 
dana stupanja na snagu ovog zakona.  
Član 31.
Pravno lice, odnosno preduzetnik iz člana 6. stav 2. tačka 6) Zakona o 
akcizama („Službeni glasnik RS”, br. 22/01, 73/01, 80/02, 80/02 – dr. zakon, 
43/03, 72/03, 43/04, 55/04, 135/04, 46/05, 101/05 – dr. zakon, 61/07, 5/09, 
31/09, 101/10, 43/11 i 101/11), dužno je da na dan stupanja na snagu ovog zakona 
izvrši popis zatečenih zaliha tečnog naftnog gasa i tečnog naftnog gasa za pogon 
motornih vozila i da u roku od deset dana od dana izvršenog popisa popisne liste 
dostavi nadležnoj organizacionoj jedinici Poreske uprave.
Lice iz stava 1. ovog člana dužno je da prilikom prodaje zatečenih zaliha 
tečnog naftnog gasa za pogon motornih vozila iz stava 1. ovog člana krajnjem 
potrošaču obračuna akcizu u iznosu koji je važio u vreme kada je to lice bilo 
obveznik akcize i istu plati u zakonskom roku.  
Član 32.
Novčanom kaznom od 100.000 do 1.000.000 dinara kazniće se za prekršaj pravno 
lice iz člana 6. stav 2. tačka 6) Zakona o akcizama („Službeni glasnik RS”, br. 
22/01, 73/01, 80/02, 80/02 – dr. zakon, 43/03, 72/03, 43/04, 55/04, 135/04, 
46/05, 101/05 – dr. zakon, 61/07, 5/09, 31/09, 101/10, 43/11 i 101/11), ako na 
dan stupanja na snagu ovog zakona ne izvrši popis zatečenih zaliha tečnog naftnog 
gasa i tečnog naftnog gasa za pogon motornih vozila, ako u roku od deset dana od 
dana izvršenog popisa popisne liste ne dostavi nadležnoj organizacionoj jedinici 
Poreske uprave i na zatečene zalihe tečnog naftnog gasa za pogon motornih vozila 
ne obračuna akcizu prilikom prodaje krajnjem potrošaču i ne plati akcizu u 
zakonskom roku.  
Za radnje iz stava 1. ovog člana kazniće se za prekršaj i odgovorno lice u 
pravnom licu novčanom kaznom od 5.000 do 50.000 dinara.
Za prekršaj iz stava 1. ovog člana kazniće se preduzetnik novčanom kaznom od 
10.000 dinara do 500.000 dinara.
Član 33.  
Danom stupanja na snagu ovog zakona prestaje da važi Pravilnik o Listi ostalih 
derivata nafte koji se dobijaju od frakcija nafte koje imaju raspon destilacije 
do 380ºS („Službeni glasnik RS”, br. 4/12 i 53/12).
Danom stupanja na snagu ovog zakona prestaje da važi Odluka o iznosima 
prosečnih ponderisanih maloprodajnih cena i minimalnih akciza za duvanske 
prerađevine („Službeni glasnik RS”, broj 69/12), u delu koji se odnosi na iznos 
prosečne ponderisane maloprodajne cene cigareta i iznos minimalne akcize na 
cigarete.
Član 34.  
Ovaj zakon stupa na snagu 1. oktobra 2012. godine, osim odredbe člana 5. stav 
5. i člana 16. ovog zakona, u delu koji se odnosi na ostvarivanje prava na 
refakciju plaćene akcize na derivate nafte za poljoprivredne svrhe i odredaba čl. 
15. i 24. ovog zakona, koje stupaju na snagu 1. januara 2013. godine. 
 

Zakon o izmenama i dopunama Zakona o akcizama: „Službeni glasnik RS“, broj 
119/2012-7
Član 12.
Do 31. decembra 2017. godine akciza se ne plaća na derivate nafte, i to na:
1) tečni naftni gas (tarifne oznake nomenklature CT: 2711 12 11 00 do 2711 19 
00 00) i ostale derivate nafte koji se dobijaju od frakcija nafte koje imaju 
raspon destilacije do 380°S (tarifne oznake nomenklature CT: 2710 12 11 00, 2710 
12 15 00, 2710 12 21 00, 2710 12 25 00, 2710 12 90 00, 2710 19 11 00, 2710 19 15 
00, 2710 19 29 00, 2710 19 31 00, 2710 19 35 00, 2710 19 99 00, 2710 20 90 19 i 
2710 20 90 99), koji se koriste kao sirovina i energenti u procesima frakcione 
destilacije radi dalje polimerizacije, parnog krekovanja i ekstrakcije butadiena, 
kao i na proizvode koji se dobijaju iz procesa frakcione destilacije radi dalje 
polimerizacije, parnog krekovanja, ekstrakcije butadiena i proizvodnje MTBE (Metil 
Tercijalni Butil Etar);
2) tečni naftni gas i to za lake utečnjene ugljovodonike iz tarifne oznake 
nomenklature CT: 2711 19 00 00 u slučaju kada se kao sirovine koriste u 
proizvodnji tečnog naftnog gasa i primarnog benzina u procesima separacije.
*Službeni glasnik RS, broj 108/2016
Član 12a
Odredbe čl. 1, 3a i 7. ovog zakona, u delu koji se odnosi na prestanak 
ostvarivanja prava na refakciju akcize za gasna ulja koja se koriste kao motorno 
gorivo u poljoprivredne svrhe i člana 2a ovog zakona primenjivaće se od 1. januara 
2013. godine.
Član 14.
Prvo naredno usklađivanje dinarskih iznosa akcize na kafu i cigarete izvršiće 
se u januaru 2014. godine indeksom potrošačkih cena u 2013. godini.
Prvo naredno usklađivanje dinarskih iznosa akcize na derivate nafte iz člana 
1. stav 1. ovog zakona izvršiće se u januaru 2016. godine indeksom potrošačkih 
cena u 2015. godini.
Prvo usklađivanje dinarskih iznosa akcize na derivate nafte iz člana 1. stav 
5. ovog zakona izvršiće se u januaru 2014. godine indeksom potrošačkih cena u 
2013. godini.
Član 15.
Ovaj zakon stupa na snagu narednog dana od dana objavljivanja u „Službenom 
glasniku Republike Srbije”.
Zakon o izmenama i dopunama Zakona o akcizama: „Službeni glasnik RS“, broj 
47/2013-25
Član 12.
Pravno lice, odnosno preduzetnik koji na dan stupanja na snagu ovog zakona ima 
zatečene proizvedene, uvezene ili nabavljene količine biogoriva i biotečnosti na 
zalihama (u kontejnerima, cisternama, rezervoarima, magacinima i skladištima) 
dužno je da na dan stupanja na snagu ovog zakona izvrši popis zatečenih zaliha 
biogoriva i biotečnosti i da najkasnije u roku od deset dana od dana izvršenog 
popisa popisne liste dostavi nadležnoj organizacionoj jedinici Poreske uprave.
Popis zaliha biogoriva i biotečnosti iz stava 1. ovog člana vrši se kod 
proizvođača, uvoznika, trgovca na veliko i trgovca na malo biogoriva i 
biotečnosti, uključujući i benzinske stanice koje vrše prodaju biogoriva i 
biotečnosti.
Lica iz stava 1. ovog člana dužna su da nadležnoj organizacionoj jedinici 
Poreske uprave uz popisnu listu iz stava 1. ovog člana, dostave i podatak o 
stanju zaliha biogoriva i biotečnosti po mesecima, i to na poslednji dan u mesecu 
počev od januara 2013. godine do poslednjeg dana u mesecu koji prethodi mesecu u 
kojem je ovaj zakon stupio na snagu.
Od dana stupanja na snagu ovog zakona lica iz stava 1. ovog člana dužna su da 
nadležnoj organizacionoj jedinici Poreske uprave dostavljaju podatak o stanju 
zaliha biogoriva i biotečnosti na poslednji dan u mesecu, i to za svaki mesec, do 
utroška popisanih zaliha iz stava 1. ovog člana, najkasnije u roku od deset dana 
po isteku kalendarskog meseca.
Član 13.
Na biogoriva i biotečnosti koji su do dana stupanja na snagu ovog zakona uneti 
u carinsko područje Republike, a za koje nije okončan carinski postupak, 
nadležni carinski organ obračunaće akcizu u skladu sa odredbama ovog zakona.
Član 14.
Iznosi do kojih se umanjuje plaćena akciza za biogoriva i biotečnosti iz člana 
3. ovog zakona primenjuju se do početka primene propisa kojim se određuje 
obavezan sadržaj biogoriva i biotečnosti u gasnom ulju.
Od početka primene propisa iz stava 1. ovog člana plaćena akciza za biogoriva 
i biotečnosti umanjivaće se do iznosa od 0 din/lit na sadržane količine ovih 
energenata u gasnom ulju, a do njihovog najvećeg dozvoljenog učešća u gasnom ulju u 
skladu sa tehničkim standardima koji uređuju tu oblast.
Od početka primene propisa iz stava 1. ovog člana plaćena akciza za biogoriva 
i biotečnosti umanjivaće se do iznosa od 0 din/lit kada se koristi kao čisto 
biogorivo, odnosno biotečnost u skladu sa propisom koji uređuje ovu oblast.
Bliže uslove, način i postupak za ostvarivanje prava na refakciju plaćene 
akcize iz ovog člana propisaće ministar nadležan za poslove finansija.
Član 15.
Novčanom kaznom od 100.000 do 1.000.000 dinara kazniće se za prekršaj pravno 
lice iz člana 12. ovog zakona ako:
1) na dan stupanja na snagu ovog zakona ne izvrši popis zatečenih zaliha 
biogoriva i biotečnosti;
2) u propisanom roku ne dostavi popisne liste nadležnoj organizacionoj 
jedinici Poreske uprave;
3) uz popisnu listu iz člana 12. stav 1. ovog zakona ne dostavi i podatak o 
stanju zaliha biogoriva i biotečnosti po mesecima, i to na poslednji dan u mesecu 
počev od januara 2013. godine do poslednjeg dana u mesecu koji prethodi mesecu u 
kojem je ovaj zakon stupio na snagu;
4) u propisanom roku ne dostavlja nadležnoj organizacionoj jedinici Poreske 
uprave podatak o stanju zaliha biogoriva i biotečnosti na poslednji dan u mesecu, 
i to za svaki mesec, do utroška popisanih zaliha.
Za radnje iz stava 1. ovog člana kazniće se za prekršaj i odgovorno lice u 
pravnom licu novčanom kaznom od 5.000 do 50.000 dinara.
Za prekršaj iz stava 1. ovog člana kazniće se preduzetnik novčanom kaznom od 
10.000 dinara do 500.000 dinara.
Član 16.
Propisi za izvršavanje ovog zakona doneće se najkasnije u roku od 60 dana od 
dana stupanja na snagu ovog zakona, osim propisa iz člana 14. stav 4. ovog zakona 
koji će se doneti najkasnije do početka primene propisa iz člana 14. stav 1. 
ovog zakona.
Član 17.
Ovaj zakon stupa na snagu narednog dana od dana objavljivanja u „Službenom 
glasniku Republike Srbije”.
Zakon o izmenama i dopunama Zakona o akcizama: „Službeni glasnik RS“, broj 
142/2014-191
Član 8.
Sastavljanje i podnošenje obračuna akcize za 2014, 2015, 2016. 
i 2017. godinu vrši se 
u skladu sa Zakonom o akcizama („Službeni glasnik RS”, br. 22/01, 73/01, 80/02, 
80/02 – dr. zakon, 43/03, 72/03, 43/04, 55/04, 135/04, 46/05, 101/05 – dr. 
zakon, 61/07, 5/09, 31/09, 101/10, 43/11, 101/11, 93/12, 119/12, 47/13 i 68/14 – 
dr. zakon).
*Službeni glasnik RS, broj 108/2016
Član 9.
Odredbe čl. 3. do 5. ovog zakona primenjuju se od 
1. januara 2018. godine.
*Službeni glasnik RS, broj 108/2016
Član 10.
Ovaj zakon stupa na snagu narednog dana od dana objavljivanja u „Službenom 
glasniku Republike Srbije”, a primenjivaće se od 1. januara 2015. godine, osim 
odredbe člana 6. ovog zakona koja će se primenjivati od dana stupanja na snagu 
ovog zakona.
Zakon o izmenama i dopunama Zakona o akcizama: „Službeni glasnik RS“, broj 
55/2015-3
Član 12.
Prvo usklađivanje dinarskih iznosa akcize na tečnosti za punjenje elektronskih 
cigareta izvršiće se u januaru 2016. godine indeksom potrošačkih cena u 2015. 
godini.
Član 13.
Proizvođač nesagorevajućeg duvana i tečnosti za punjenje elektronskih cigareta, 
dužan je da na dan stupanja na snagu ovog zakona izvrši popis zatečenih zaliha 
navedenih proizvoda i da popisne liste dostavi nadležnom poreskom organu u roku 
od 15 dana od dana izvršenog popisa.
Član 14.
Ovaj zakon stupa na snagu osmog dana od dana objavljivanja u „Službenom 
glasniku Republike Srbije”, a odredbe člana 11. ovog zakona, osim odredbe kojom 
se uređuje pravni osnov za donošenje podzakonskog akta (član 40n), primenjivaće se 
za potrošnju električne energije ostvarenu počev od 1. avgusta 2015. godine.

Zakon o izmenama i dopunama Zakona o akcizama: „Službeni glasnik RS“, broj 
103/2015-152
Član 13.
Do 31. decembra 2015. godine oporezivanje alkoholnih pića, uključujući i piva, 
vrši se u skladu sa Zakonom o akcizama („Službeni glasnik RS”, br. 22/01, 73/01, 
80/02, 80/02 – dr. zakon, 43/03, 72/03, 43/04, 55/04, 135/04, 46/05, 101/05 – 
dr. zakon, 61/07, 5/09, 31/09, 101/10, 43/11, 101/11, 93/12, 119/12, 47/13, 
68/14 – dr. zakon, 142/14 i 55/15).
Član 14.
Proizvođač niskoalkoholnih pića koji na dan 31. decembra 2015. godine ima 
proizvedena niskoalkoholna pića, koja sadrže više od 1,2% vol alkohola, a 
najviše do 5% vol alkohola, dužan je da sa stanjem na taj dan izvrši popis 
zatečenih zaliha navedenih proizvoda i da popisne liste dostavi nadležnom 
poreskom organu do 15. januara 2016. godine.
Od 1. januara 2016. godine lica iz stava 1. ovog člana dužna su da nadležnoj 
organizacionoj jedinici Poreske uprave dostavljaju podatak o stanju zaliha 
niskoalkoholnih pića popisanih u smislu stava 1. ovog člana, na poslednji dan u 
mesecu, i to za svaki mesec, do utroška tih zaliha, najkasnije u roku od deset 
dana po isteku kalendarskog meseca.
Proizvođač niskoalkoholnih pića koji na dan 31. decembra 2015. godine ima 
proizvedena niskoalkoholna pića, koja sadrže više od 1,2% vol alkohola, a 
najviše do 5% vol alkohola na zalihama nije dužan da navedene proizvode prilikom 
stavljanja u promet obeleži kontrolnim akciznim markicama.
Član 15.
Na niskoalkoholna pića koja sadrže više od 1,2% vol alkohola, a najviše do 5% 
vol alkohola, koja su do 31. decembra 2015. godine uneta u carinsko područje 
Republike, a za koje nije okončan carinski postupak, nadležni carinski organ 
obračunaće akcizu u skladu sa odredbama ovog zakona. Uvoznik nije dužan da 
navedene proizvode prilikom uvoza obeleži kontrolnim akciznim markicama.
Član 16.
Prvo usklađivanje dinarskih iznosa akcize na alkoholna pića izvršiće se u 
januaru 2017. godine indeksom potrošačkih cena u 2016. godini.
Danom početka primene ovog zakona prestaju da važe Usklađeni dinarski iznosi 
akciza iz člana 9. stav 1. tačka 7) alineja treća, člana 9. stav 5, čl. 12, 12a, 
14, člana 40a stav 1. tačka 5) i člana 40g Zakona o akcizama godišnjim indeksom 
potrošačkih cena u 2014. godini („Službeni glasnik RS”, broj 4/15), u delu koji 
se odnosi na iznose akciza na alkoholna pića, uključujući i pivo, kao i u delu 
koji se odnosi na dinarske iznose do kojih se umanjuje plaćena akciza na derivate 
nafte, i to za gasna ulja koja se koriste kao motorno gorivo za transportne svrhe 
za prevoz lica i stvari, odnosno za grejanje i na tečni naftni gas koji se 
koristi kao motorno gorivo za transportne svrhe za prevoz lica i stvari, odnosno 
za grejanje.
Član 17.
Prvo naredno usklađivanje dinarskih iznosa akcize na derivate nafte, biogoriva 
i biotečnosti iz člana 9. stav 1. tač. 1), 4), 6) i 7), kao i dinarski iznosi do 
kojih se umanjuje plaćena akciza na derivate nafte, biogoriva i biotečnosti iz 
člana 9. stav 5. tačka 1) podtač. (5) i (6), tačka 2), tačka 3) podtačka (3), 
tač. 4), 5) i 6) Zakona o akcizama („Službeni glasnik RS”, br. 22/01, 73/01, 
80/02, 80/02 – dr. zakon, 43/03, 72/03, 43/04, 55/04, 135/04, 46/05, 101/05 – 
dr. zakon, 61/07, 5/09, 31/09, 101/10, 43/11, 101/11, 93/12, 119/12, 47/13, 
68/14 – dr. zakon, 142/14 i 55/15), izvršiće se u januaru 2016. godine indeksom 
potrošačkih cena u 2015. godini.
Prvo naredno usklađivanje dinarskih iznosa akcize na bezolovni benzin, gasna 
ulja i tečni naftni gas, kao i dinarski iznosi do kojih se umanjuje plaćena akciza 
na derivate nafte, i to za gasna ulja koja se koriste kao motorno gorivo za 
transportne svrhe za prevoz lica i stvari, odnosno za grejanje i na tečni naftni 
gas koji se koristi kao motorno gorivo za transportne svrhe za prevoz lica i 
stvari, odnosno za grejanje, propisani ovim zakonom izvršiće se u januaru 2017. 
godine indeksom potrošačkih cena u 2016. godini.
Član 18.
Lice koje je do dana početka primene ovog zakona nabavilo derivate nafte iz 
člana 9. stav 1. tačka 3) Zakona o akcizama („Službeni glasnik RS”, 22/01, 
73/01, 80/02, 80/02 – dr. zakon, 43/03, 72/03, 43/04, 55/04, 135/04, 46/05, 
101/05 – dr. zakon, 61/07, 5/09, 31/09, 101/10, 43/11, 101/11, 93/12, 119/12, 
47/13, 68/14 – dr. zakon, 142/14 i 55/15), pravo na refakciju plaćene akcize na 
te derivate nafte, koji se koriste kao motorno gorivo za pogon brodova za prevoz 
tereta u unutrašnjem rečnom saobraćaju, ostvaruje u skladu sa Pravilnikom o 
bližim uslovima, načinu i postupku za ostvarivanje prava na refakciju plaćene 
akcize na derivate nafte, biogoriva i biotečnosti iz člana 9. stav 1. tač. 3), 
5) i 7) Zakona o akcizama, koji se koriste za transportne svrhe, za prevoz 
tereta u unutrašnjem rečnom saobraćaju i za grejanje („Službeni glasnik RS”, br. 
112/12, 38/13 i 93/13).
Član 19.
Ovaj zakon stupa na snagu osmog dana od dana objavljivanja u „Službenom 
glasniku Republike Srbije”, a primenjivaće se od 1. januara 2016. godine.

Zakon o izmenama i dopunama Zakona o akcizama: „Službeni 
glasnik RS“, broj 108/2016-10
Član 18.
Prosečna ponderisana maloprodajna cena cigareta, duvana za pušenje i 
ostalih duvanskih prerađevina za 2017. godinu, izračunava se stavljanjem u odnos 
ukupne vrednosti svih cigareta i celokupnog duvana za pušenje i ostalih duvanskih 
prerađevina (rezani duvan, duvan za lulu, duvan za žvakanje i burmut) puštenih u 
promet po maloprodajnim cenama objavljenim u „Službenom glasniku Republike 
Srbije”, sa ukupnom količinom cigareta, duvana za pušenje i ostalih duvanskih 
prerađevina (rezani duvan, duvan za lulu, duvan za žvakanje i burmut) puštenih u 
promet u Republici Srbiji u periodu od 1. jula do 31. decembra 2016. godine.
Član 19.
Prvo utvrđivanje iznosa prosečne ponderisane maloprodajne cene i 
iznosa minimalne akcize na cigarete, duvan za pušenje i ostale duvanske 
prerađevine (rezani duvan, duvan za lulu, duvan za žvakanje i burmut), u skladu 
sa članom 3. ovog zakona, izvršiće se do 15. februara 2018. godine, na osnovu 
podataka o ukupnoj vrednosti svih cigareta, duvana za pušenje i ostalih duvanskih 
prerađevina (rezani duvan, duvan za lulu, duvan za žvakanje i burmut) puštenih u 
promet po maloprodajnim cenama objavljenim u „Službenom glasniku Republike 
Srbije” i ukupnoj količini cigareta, duvana za pušenje i ostalih duvanskih 
prerađevina (rezani duvan, duvan za lulu, duvan za žvakanje i burmut) puštenih u 
promet u Republici Srbiji, u periodu od 1. januara do 31. decembra 2017. godine.
Član 20.
Prvo naredno usklađivanje dinarskih iznosa akcize na cigarete vršiće 
se počev od 1. januara 2018. godine, a po isteku kalendarske godine u kojoj, 
prema podacima republičkog organa nadležnog za poslove statistike, indeks 
potrošačkih cena prelazi 2%.
Član 24.
Do 31. decembra 2017. godine obračunavanje akcize na kafu vrši se u 
skladu sa Zakonom o akcizama („Službeni glasnik RS”, br. 22/01, 73/01, 80/02, 
80/02 – dr. zakon, 43/03, 72/03, 43/04, 55/04, 135/04, 46/05, 101/05 – dr. 
zakon, 61/07, 5/09, 31/09, 101/10, 43/11, 101/11, 93/12, 119/12, 47/13, 68/14 – 
dr. zakon, 142/14, 55/15 i 103/15).
Član 25.
Lice koje se na dan 31. decembra 2017. godine bavi preradom, prženjem, 
pakovanjem, kao i drugim sa njima povezanim radnjama koje se vrše u svrhu 
proizvodnje kafe, dužno je da sa stanjem na taj dan izvrši popis zatečenih zaliha 
kafe i da popisne liste dostavi nadležnom poreskom organu u roku od 15 dana od 
dana izvršenog popisa. 
Od 1. januara 2018. godine lice iz stava 1. ovog člana dužno je da 
nadležnoj organizacionoj jedinici poreske uprave dostavlja podatak o stanju zaliha 
kafe na poslednji dan u mesecu, i to za svaki mesec, do utroška popisanih zaliha 
iz stava 1. ovog člana, najkasnije u roku od deset dana po isteku kalendarskog 
meseca.
Lice iz stava 1. ovog člana koje na dan 31. decembra 2017. godine ima 
proizvedenu kafu za krajnju potrošnju na zalihama nije dužno da navedeni proizvod 
prilikom stavljanja u promet obeleži kontrolnom akciznom markicom.
Кafa koja je do 31. decembra 2017. godine uneta u carinsko područje 
Republike, a za koju nije okončan carinski postupak, ne obeležava se kontrolnom 
akciznom markicom.
Član 26.
Odredbe čl. 1, 4. (u delu kojim se uređuje šta se smatra proizvodnjom 
kafe), 6. (u delu kojim se uređuje obeležavanje kafe kontrolnom akciznom 
markicom), 7, 8. i 11. ovog zakona primenjivaće se od 1. januara 2018. godine.
Član 27.
Ovaj zakon stupa na snagu 1. januara 2017. godine.


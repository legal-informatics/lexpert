



	Redakcijski prečišćen tekst
 




ZAКON

o 
preduzećima


„Službeni list SRJ”, br. 29. od 26. 

juna 
1996, 33 od 19. 

jula 
1996 
(ispravka), 
29 od 27. 

juna 
1997, 59 od 4. 

decembra 
1998, 74 od 25. 

decembra 
1999,

9 od 2. marta 2001 (SUS), 
36 od 3. 

jula 
2002. i „Službeni glasnik RS”, br. 
 
125 od 22. novembra 2004. (dr. 
zakon), 
 36 od 27. maja 2011 (dr. zakon)






NAPOMENA IZDAVAČA:

Zakon 
je prestao da važi, osim čl. 392. do 399. i čl. 400a, 400b, 400v i 421a, koji 
ostaju na snazi do isteka rokova za privatizaciju utvrđenih zakonom kojim se 
uređuje privatizacija (vidi član 456. Zakona 
o privrednim 
društvima – 125/2004-79).


Zakon o privrednim društvima („Službeni glasnik RS“, broj 125/2004) prestao 


je da 
važi danom početka primene Zakona o privrednim društvima („Službeni glasnik RS“, 
broj 36/2011), 1. februara 2012. godine, 
osim 
odredbe člana 456. tog zakona koja se primenjuje do okončanja privatizacije 
postojećih društvenih preduzeća i privrednih društava koja posluju društvenim 
ili državnim kapitalom 
(vidi član 597. Zakona o privrednim društvima

– 
36/2011-3).







Čl. 1. do 
391.

Prestali su 
da važe (vidi član 456. Zakona - 125/2004-79)





III. DRUŠTVENO PREDUZEĆE



1. 
Pojam



Član 
392.

(1) 
Društveno preduzeće je preduzeće koje u celini posluje društvenim kapitalom.

(2) 
Društveni kapital društvenog preduzeća podeljen je na akcije ili udele određene 
nominalne vrednosti i upisuje se u registar.



2. 
Organi




2.1. Vrste



Član 
393.

(1) 
Organi društvenog preduzeća su: skupština, upravni odbor, direktor i nadzorni 
odbor.

(2) U 
društvenom preduzeću koje ima do 50 zaposlenih ne bira se upravni i nadzorni 
odbor, ako statutom preduzeća nije drukčije određeno.

(3) U 
društvenom preduzeću u kome se ne bira upravni i nadzorni odbor njihove funkcije 
vrše se na način utvrđen statutom.




2.2. Skupština



Član 
394.

(1) 
Skupštinu društvenog preduzeća čine predstavnici zaposlenih.

(2) 
Skupštinu društvenog preduzeća koje ima delove čine predstavnici zaposlenih u 
svim delovima.

(3) 
Statutom se utvrđuje broj članova, način izbora, mandat, sastav i odgovornost 
članova skupštine.

(4) 
Skupština društvenog preduzeća, po pravilu, odlučuje javnim glasanjem.

(5) 
Skupština može odlučivati tajnim glasanjem o izboru i opozivu članova organa 
društvenog preduzeća.

(6) U 
društvenom preduzeću s manje od 50 zaposlenih funkciju skupštine vrše svi 
zaposleni.

(7) 
Skupština društvenog preduzeća odlučuje većinom glasova svih članova, ako 
statutom nije predviđena druga kvalifikovana većina.

(8) 
Skupština društvenog preduzeća, pored delokruga iz člana 61. ovog zakona, 
odlučuje i o:

1) 
ostarivanju zahteva prema članovima uprave i nadzornog odbora u vezi s naknadom 
štete nastalom u vođenju poslova, kao i zahtevima za poništaj nezakonite odluke;

2) 
zastupanju društvenog preduzeća u sudskim postupcima protiv članova uprave;

3) 
pitanjima iz delokruga upravnog odbora – samo na zahtev upravnog odbora.




2.3. Upravni odbor



Član 
395.

(1) 
Upravni odbor društvenog preduzeća bira skupština.

(2) 
Članovi upravnog odbora mogu se birati i iz reda stručnjaka izvan društvenog 
preduzeća.

(3) Na 
upravni odbor društvenog preduzeća shodno se primenjuju odredbe ovog zakona o 
delokrugu i načinu odlučivanja upravnog odbora, zamenicima, opozivu, isključenju 
prava glasa i odgovornosti članova upravnog odbora akcionarskog društva.




2.4. Direktor



Član 
396.

(1) 
Direktora društvenog preduzeća bira i razrešava upravni odbor.

(2) U 
društvenom preduzeću u kome se ne obrazuje upravni odbor, direktora bira i 
razrešava skupština.

(3) 
Ako direktor društvenog preduzeća nije izabran, upravni odbor, odnosno skupština 
ako upravni odbor nije obrazovan, postavlja vršioca dužnosti direktora, s 
pravima, dužnostima i odgovornostima direktora, na period do godinu dana.

(4) 
Direktor društvenog preduzeća vrši svoje funkcije u interesu preduzeća.

(5) 
Pored delokruga utvrđenog u odredbama člana 63. ovog zakona, direktor društvenog 
preduzeća vrši i druge poslove koji zakonom, statutom ili drugim opštim aktom 
nisu stavljeni u delokrug skupštine, upravnog odbora i nadzornog odbora.

(6) 
Direktor društvenog preduzeća može biti razrešen ako postoje gubici u poslovanju, 
ako prekrši pravila klauzule konkurencije i pravila postupanja u slučaju sukoba 
interesa s preduzećem, zbog nesposobnosti, kao i iz drugih razloga utvrđenih 
statutom.




2.5. Izvršni odbor direktora



Član 
397.

(1) 
Statutom društvenog preduzeća može se predvideti postojanje izvršnog odbora 
direktora.

(2) 
Izvršni odbor direktora je pomoćni i izvršni organ direktora.

(3) 
Članovi izvršnog odbora direktora postavljaju se i razrešavaju na način utvrđen 
statutom.

(4) 
Članovi izvršnog odbora direktora mogu biti izabrani za članove upravnog odbora, 
s tim što broj tih članova ne može preći trećinu članova upravnog odbora.




2.6. Nadzorni odbor



Član 
398.

(1) 
Nadzorni odbor društvenog preduzeća ima najmanje tri člana.

(2) 
Članovi nadzornog odbora mogu se birati i iz reda stručnjaka izvan društvenog 
preduzeća.

(3) Na 
nadzorni odbor društvenog preduzeća shodno se primenjuju odredbe ovog zakona o 
nadzornom odboru akcionarskog društva.




Član 398a.*

(1) 
Preduzeće koje posluje većinskim društvenim kapitalom ne može, bez prethodne 
saglasnosti agencije republike članice nadležne za poslove privatizacije 
donositi odluke o: smanjenju ili povećanju kapitala; reorganizaciji ili 
restrukturiranju; investicionom ulaganju; prodaji dela imovine; opterećivanju 
imovine; zalaganjem stvari ili uspostavljanjem hipoteke; dugoročnom zakupu; 
poravnanju sa poveriocima; uzimanju ili odobravanju kredita ili izdavanju garancija, 
van toka redovnog poslovanja.

(2) 
Odluke donete suprotno odredbi stava 1. ovog člana poništiće agencija republike 
članice nadležna za poslove privatizacije.




*Službeni list SRJ, broj 36/2002



3. 
Sadržina statuta



Član 
399.

Statut 
društvenog preduzeća sadrži odredbe o:

1) 
firmi i sedištu preduzeća;

2) 
delatnosti preduzeća;

3) 
zastupanju;

4) 
načinu raspoređivanja dobiti i pokriću gubitaka;

5) 
rezervama;

6) 
organima preduzeća i izboru, opozivu i delokrugu organa preduzeća;

7) 
opštim aktima i načinu njihovog donošenja;

8) 
pravima, obavezama i odgovornostima organa preduzeća;

9) 
ovlašćenjima delova preduzeća u pravnom prometu;

10) 
načinu statusnih promena preduzeća;

11) 
zaštiti životne sredine;

12) 
drugim pitanjima značajnim za rad i poslovanje preduzeća i za ostvarivanje prava, 
obaveza i odgovornosti zaposlenih u preduzeću.




Član 400. 


Brisan je (vidi član 14. Zakona - 36/2002-11)








IIIa. POSEBNE ODREDBE O UPRAVLJANJU PREDUZEĆEM U POSTUPКU PRIVATIZACIJE*




*Službeni list SRJ, broj 36/2002




Član 400a.*

(1) U 
preduzeću koje posluje društvenim ili državnim kapitalom vlada republike članice 
imenuje predstavnike društvenog ili državnog kapitala u skupštini i upravnom 
odboru od lica iz preduzeća ili izvan preduzeća, kad organ nadležan za 
sprovođenje postupka privatizacije utvrdi da je organ preduzeća doneo odluku 
kojom se sprečava ili otežava sprovođenje postupka privatizacije, kao i kad ovaj 
organ propusti da donese odluku, zaključi ugovor ili preduzme druge mere u 
postupku privatizacije .

(2) 
Odluka kojom se sprečava ili otežava postupak privatizacije ništava je.

(3) U 
preduzeću koje posluje društvenim kapitalom, društveni kapital iskazuje se u 
akcijama ili udelima određene nominalne vrednosti koji nemaju status sopstvenih 
akcija, odnosno udela, u smislu ovog zakona.




*Službeni list SRJ, broj 36/2002




Član 400b.*

(1) 
Кupac društvenog, odnosno državnog kapitala ili imovine stiče pravo svojine nad 
tim kapitalom ili imovinom isplatom prodajne cene. Isplatom prodajne cene smatra 
se i uplata prodajne cene na devizni račun sa posebnom namenom. Izuzetno, kada 
se prodajna cena plaća u ratama, kupac stiče pravo svojine nad kapitalom uplatom 
u visini od 45% od prodajne cene.

(2) 
Кupcu kapitala ili imovine iz stava 1. ovog člana izdaje se potvrda o akcijama 
ili udelima, u skladu sa saveznim zakonom, koja se može zameniti za akcije ili 
udele.

(3) 
Odredba stava 1. ovog člana ne odnosi se na ugovore o kupovini akcija ili udela 
društvenog, odnosno državnog kapitala zaključene do dana stupanja na snagu ovog 
zakona.




*Službeni list SRJ, broj 36/2002




Član 400v.*

(1) 
Zavisno preduzeće može, radi sprovođenja postupka privatizacije, da donese odluku 
o istupanju iz holdinga, odnosno matičnog preduzeća u slučajevima organizovanja 
prenosom kapitala bez naknade, podele imovine, sticanja kapitala u drugom 
preduzeću, investiranja kapitala u nova preduzeća, kao i u drugim slučajevima.*

(2) 
Pravo na istupanje iz holdinga, odnosno matičnog preduzeća ne može se statutom 
isključiti, odnosno ograničiti.*

(3) U 
slučaju iz stava 1. ovog člana holding, odnosno matično preduzeće obavezno je 
da, bez naknade, prenese na zavisno društvo akcije ili udele koje poseduje u 
njemu, odnosno akcije ili udele koje poseduje po osnovu dela društvenog, odnosno 
državnog kapitala.*

(4) 
Zavisno preduzeće koje istupi iz holdinga, odnosno matičnog preduzeća odgovara 
neograničeno solidarno sa holdingom, odnosno matičnim preduzećem za obaveze 
zavisnog preduzeća nastale do dana istupanja.*




*Službeni list SRJ, broj 36/2002



Čl. 
401. 
do 421.


Prestali su da važe (vidi član 456. Zakona - 125/2004-79)



Deo 
Četvrti


STATUSNE PROMENE I PROMENE OBLIКA PREDUZEĆA



1. 
Opšta pravila




Član 421a.*

(1) 
Odluke o statusnim promenama i promenama oblika preduzeća koje posluje većinskim 
društvenim kapitalom ne mogu se donositi bez prethodne saglasnosti vlade 
republike članice.*

(2) 
Odluke donete suprotno odredbe člana 1. ovog člana ništave su.*




*Službeni list SRJ, broj 36/2002



Čl. 
422. 
do 450.


Prestali su da važe (vidi član 456. Zakona - 125/2004-79)


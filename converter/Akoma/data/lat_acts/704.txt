





ZAКON

o pravima civilnih invalida rata

„Službeni glasnik
RS”, broj 52 od 17. 
decembra 1996.





I. OSNOVNE ODREDBE



Član 1.

Ovim
zakonom uređuju se prava civilnih invalida rata, članova porodica civilnih
invalida rata i članova porodica civilnih žrtava rata.


Član 2.

Civilni
invalid rata je lice kod koga nastupi telesno oštećenje od najmanje 50% usled
rane, povrede ili ozlede koje su ostavile vidne tragove, zadobijene
zlostavljanjem ili lišenjem slobode od strane neprijatelja za vreme rata, izvođenja
ratnih operacija, od zaostalog ratnog materijala ili neprijateljskih
diverzantskih, odnosno terorističkih akcija.


Član 3.

Članom
porodice civilnog invalida rata smatra se član porodice umrlog civilnog
invalida rata, ukoliko je sa njim, pre njegove smrti, živeo u zajedničkom domaćinstvu.

Članom
porodice civilne žrtve rata, smatra se član porodice lica koje je poginulo ili
umrlo pod okolnostima iz člana 2. ovog zakona, ukoliko je sa njim, pre njegove
smrti, živeo u zajedničkom domaćinstvu.

Članovima
porodice u smislu st. 1. i 2. ovog člana smatraju se: bračni drug, deca (rođena
u braku ili van braka, usvojena i pastorčad) i roditelji.


II. PRAVA I USLOVI
ZA OSTVARIVANJE PRAVA



Član 4.

Prava
po ovom zakonu jesu:

1)
lična invalidnina;

2)
dodatak za negu i pomoć od strane drugog lica;

3)
ortopedski dodatak;

4)
zdravstvena zaštita i novčane naknade u vezi sa ostvarivanjem zdravstvene
zaštite;

5)
besplatna i povlašćena vožnja;

6)
naknada za ishranu i smeštaj za vreme putovanja i boravka u drugom mestu po
pozivu nadležnog organa; 

7)
mesečno novčano primanje;

8)
naknada pogrebnih troškova.


Član 5.

Opština,
odnosno grad, može svojim propisima utvrđivati druga prava u oblasti zaštite
civilnih invalida rata, veći obim prava od obima prava utvrđenog ovim zakonom i
povoljnije uslove za njihovo ostvarivanje, ako u svom budžetu obezbedi sredstva.


Član 6.

Prava
po ovom zakonu mogu se ostvariti ukoliko se ne ostvaruju po drugom pravnom
osnovu.


Član 7.

Civilni
invalidi rata se razvrstavaju prema stepenu telesnog oštećenja i ostvaruju pravo
iz člana 4. tačka 1) ovog zakona u obimu, na način i po postupku predviđenom
saveznim i republičkim propisima kojim se uređuju prava ratnih vojnih invalida.

Civilni
invalid rata može ostvariti prava iz člana 4. tač. 2) do 6) ovog zakona pod
uslovima, u obimu, na način i po postupku predviđenom saveznim propisima kojima
se uređuje zaštita ratnih vojnih invalida.

Civilni
invalid rata može ostvariti prava iz člana 4. tač. 7) i 8) ovog zakona pod
uslovima, u obimu, na način i po postupku predviđenom republičkim propisima
kojima se uređuje zaštita ratnih vojnih invalida.


Član 8.

Lica
iz člana 3. st. 1. i 2. ovog zakona mogu ostvariti prava iz člana 4. tač. 5) i
6) ovog zakona, pod uslovima, u obimu, na način i po postupku predviđenom
saveznim propisima kojima se uređuje zaštita članova porodica palih boraca i
umrlih ratnih vojnih invalida, a prava iz člana 4. tač. 7) i 8) ovog zakona pod
uslovima, u obimu, na način i po postupku predviđenom republičkim propisima
kojima se uređuje zaštita članova porodica palih boraca i umrlih ratnih vojnih
invalida.

Ako
dva ili više lica iz člana 3. stav 3. ovog zakona ispunjavaju uslove za
ostvarivanje prava na mesečno novčano primanje, pripada im jedno mesečno novčano
primanje kao sauživaocima, u visini utvrđenoj tako što se mesečno novčano
primanje koje bi pripalo jednom licu povećava za 50% za svako sledeće lice. 



Član 9.

Prava
utvrđena ovim zakonom ne mogu ostvariti lica koja su bila aktivni pripadnici
ili pomagači neprijateljskih vojnih formacija.


III. SREDSTVA ZA
OSTVARIVANJE PRAVA



Član 10.

Sredstva
za ostvarivanje prava utvrđenih ovim zakonom obezbeđuju se u budžetu Republike.

Ministar
nadležan za poslove boračke i invalidske zaštite i ministar nadležan za poslove
finansija sporazumno bliže uređuju način prenosa sredstava i isplate novčanih
primanja po ovom zakonu.


IV. POSTUPAК ZA
OSTVARIVANJE PRAVA



Član 11.

O
pravima iz ovog zakona, u prvom stepenu, rešava opštinska, odnosno gradska
uprava.

O
pravima iz ovog zakona, u drugom stepenu, rešava ministarstvo nadležno za
poslove boračke i invalidske zaštite, a za teritoriju Autonomne pokrajine
Vojvodina i teritoriju grada Beograda, odgovarajući organ Autonomne pokrajine
Vojvodina, odnosno grada Beograda.

Poslove
iz st. 1. i 2. ovog člana opštinska, odnosno gradska uprava, kao i odgovarajući
organ Autonomne pokrajine Vojvodina, odnosno grada Beograda, obavljaju kao
poverene.


Član 12.

Činjenica
da je lice poginulo, odnosno zadobilo telesno oštećenje pod okolnostima iz člana
2. ovog zakona, utvrđuje se samo pismenim dokaznim sredstvima iz perioda kada
je lice poginulo, odnosno zadobilo telesno oštećenje.


V. PRELAZNE I
ZAVRŠNE ODREDBE



Član 13.

Opštinska,
odnosno gradska uprava izvršiće usklađivanje prava korisnika koji su ostvarili
prava prema propisima koji su bili na snazi do dana početka primene ovog
zakona, sa odredbama ovog zakona, u roku od šest meseci od dana početka primene
ovog zakona.

Prilikom
usklađivanja prava iz stava 1. ovog člana o kojima se odlučuje i na osnovu nalaza
i mišljenja lekarske komisije o nesposobnosti za rad ili potrebi dodatka za negu
i pomoć od strane drugog lica nadležan organ pribaviće nov nalaz i mišljenje
nadležnih lekarskih komisija.


Član 14.

Pravo
na invalidski dodatak stečeno na osnovu Zakona o zaštiti civilnih invalida rata
(„Službeni glasnik SR Srbije”, br. 6/75, 14/78, 45/79, 7/82, 9/83, 10/83,
42/83, 50/83, 46/84, 26/85, 37/85, 35/86, 28/87, 44/88, 12/89 i 49/89)
ostvarivaće se u obimu i na način utvrđen tim zakonom, do donošenja rešenja o
usklađivanju tog prava sa odredbama ovog zakona.


Član 15.

Danom
početka primene ovog zakona prestaju da važe: Zakon o zaštiti civilnih invalida
rata („Službeni glasnik SR Srbije”, br. 6/75, 14/78, 45/79, 7/82, 9/83, 10/83,
42/83, 50/83, 46/84, 26/85, 37/85, 35/86, 28/87, 44/88, 12/89 i 49/89), Uredba
o materijalnom obezbeđenju i drugim pravima boraca, ratnih vojnih invalida i
civilnih invalida rata iz oružanih akcija posle 17. avgusta 1990. godine
(„Službeni glasnik RS”, br. 7/92, 20/92, 31/92, 45/93, 75/93 i 8/94) u delu
kojim se uređuje zaštita civilnih invalida rata, Uredba o pravima na dopunsku
zaštitu vojnih invalida, korisnika porodične invalidnine i civilnih invalida
rata („Službeni glasnik RS”, br. 39/92, 45/93 i 75/93) u delu kojim se uređuje
zaštita civilnih invalida rata, Uredba o pravima ratnih vojnih invalida,
civilnih invalida rata i članova porodica palih boraca iz Republike Srpske,
odnosno Bosne i Hercegovine, koji privremeno borave na teritoriji Republike
Srbije („Službeni glasnik RS”, broj 84/92) u delu kojim se uređuje zaštita
civilnih invalida rata, Uredba o povećanju primanja korisnika invalidskog dodatka
i materijalnog obezbeđenja po propisima iz boračko invalidske zaštite i zaštite
civilnih invalida rata („Službeni glasnik RS”, broj 75/93) u delu kojim se
uređuje zaštita civilnih invalida rata i Uredba o visini primanja civilnih
invalida rata („Službeni glasnik RS”, broj 8/94).



Član 16.

Ovaj
zakon stupa na snagu osmog dana od dana objavljivanja u „Službenom glasniku
Republike Srbije”, a primenjivaće se od 1. januara 1997. godine, osim odredaba
koje se odnose na pravo na mesečno novčano primanje, koje će se primenjivati od
1. aprila 1997. godine.




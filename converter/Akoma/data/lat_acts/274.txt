


	
	Zakon

	


	
	ZAКON
	o davanju garancije Republike Srbije u korist Societe General banka Srbija a.d. Beograd, Erste GCIB Finance I B.V. Amsterdam, UniCredit Bank Srbija a.d. Beograd i AIК banke a.d. Niš po zaduženju Galenike a.d. Beograd
	
	"Službeni glasnik RS", broj 15 od 2. marta 
	2012.
	
	
	Član 1.
	Republika Srbija preuzima obavezu da kao garant izmiri obaveze Galenike a.d. Beograd (u daljem tekstu: Zajmoprimac) po dinarskim dugoročnim kreditima sa valutnom (evro) klauzulom, odobrenim od strane Societe General banka Srbija a.d. Beograd u iznosu koji ne može biti veći od dinarskog iznosa indeksiranog prema iznosu od EUR 10.000.000 (slovima: desetmilionaevra), uvećanog za iznos pripadajuće ugovorene kamate, naknada i troškova, Erste GCIB Finance I B.V. Amsterdam u iznosu koji ne može biti veći od dinarskog iznosa indeksiranog prema iznosu od EUR 10.000.000 (slovima: desetmilionaevra), uvećanog za iznos pripadajuće ugovorene kamate, naknada i troškova, UniCredit Bank Srbija a.d. Beograd u iznosu koji ne može biti veći od dinarskog iznosa indeksiranog prema iznosu od EUR 30.000.000 (slovima: tridesetmilionaevra), uvećanog za iznos pripadajuće ugovorene kamate, naknada i troškova i AIК banke a.d. Niš u iznosu koji ne može biti veći od dinarskog iznosa indeksiranog prema iznosu od EUR 20.000.000 (slovima: dvadesetmilionaevra), uvećanog za iznos pripadajuće ugovorene kamate, naknada i troškova.
	
	Član 2.
	Garanciju iz člana 1. ovog zakona, Republika Srbija izdaje u korist Societe General banka Srbija a.d. Beograd, na ime obaveza iz Ugovora o dugoročnom namenskom kreditu br. LTL 259638, za refinansiranje postojećih kratkoročnih obaveza u iznosu od EUR 10.000.000 (slovima: desetmilionaevra), uvećanog za iznos pripadajuće ugovorene kamate, naknada i troškova, zaključenog između Zajmoprimca i Societe General banka Srbija a.d. Beograd, dana 26. decembra 2011. godine.
	
	Član 3.
	Garanciju iz člana 1. ovog zakona, Republika Srbija izdaje u korist Erste GCIB Finance I B.V. Amsterdam, na ime obaveza iz Ugovora o dugoročnom namenskom kreditu br. 04012012, za refinansiranje postojećih kratkoročnih obaveza u iznosu od EUR 10.000.000 (slovima: desetmilionaevra), uvećanog za iznos pripadajuće ugovorene kamate, naknada i troškova, zaključenog između Zajmoprimca i Erste GCIB Finance I B.V. Amsterdam, dana 26. decembra 2011. godine.
	
	Član 4.
	Garanciju iz člana 1. ovog zakona, Republika Srbija izdaje u korist UniCredit Bank Srbija a.d. Beograd, na ime obaveza iz Ugovora o dugoročnom namenskom kreditu br. 3109/11, za refinansiranje postojećih kratkoročnih obaveza u iznosu od EUR 30.000.000 (slovima: tridesetmilionaevra), uvećanog za iznos pripadajuće ugovorene kamate, naknada i troškova, zaključenog između Zajmoprimca i UniCredit Bank Srbija a.d. Beograd, dana 26. decembra 2011. godine.
	
	Član 5.
	Garanciju iz člana 1. ovog zakona, Republika Srbija izdaje u korist AIК banke a.d. Niš, na ime obaveza iz Ugovora o dugoročnom namenskom kreditu br. 1422, za refinansiranje postojećih kratkoročnih obaveza u iznosu od EUR 20.000.000 (slovima: dvadesetmilionaevra), uvećanog za iznos pripadajuće ugovorene kamate, naknada i troškova, zaključenog između Zajmoprimca i AIК banke a.d. Niš, dana 26. decembra 2011. godine.
	
	Član 6.
	Republika Srbija (u daljem tekstu: Garant) ovim neopozivo i na prvi poziv garantuje da će izmiriti dug Zajmoprimca prema Societe General banka Srbija a.d. Beograd, Erste GCIB Finance I B.V. Amsterdam, UniCredit Bank Srbija a.d. Beograd i AIК banci a.d. Niš (u daljem tekstu: Banke), odnosno svih plativih iznosa o njihovom dospeću, u svemu na način i u skladu sa uslovima iz pojedinačnih ugovora o kreditu, sa rokom važnosti koji će biti duži za mesec dana od roka dospeća kredita, čime se stvara obaveza otplate duga nastala po osnovu date garancije da plati dospelu, a neizmirenu obavezu ukoliko Zajmoprimac ne izvrši tu svoju obavezu blagovremeno, u skladu sa ugovorima o kreditu sa Bankama. 
	
	Ukoliko Garant ne izvrši svoje obaveze u roku koji je naveden u stavu 1. ovog člana, svaka od Banaka će imati pravo da proglasi dospelim sve iznose koji su plativi u skladu sa odredbama pojedinačnih ugovora o kreditu.
	U slučaju aktiviranja ove garancije, Garant se obavezuje da će obezbediti u budžetu za odgovarajuću fiskalnu godinu sredstva neophodna za izvršavanje preuzetih obaveza po ovoj garanciji.
	
	Član 7.
	Otplatu kredita vrši Zajmoprimac prema Bankama u dinarima indeksirano prema vrednosti evra, sve u skladu sa odredbama pojedinačnih ugovora o kreditu.
	Sredstva za otplatu kredita obezbediće Zajmoprimac iz sopstvenih prihoda.
	Zajmoprimac je dužan da sredstva za otplatu kredita obezbeđuje prema planu otplate, u iznosu koji uključuje glavnicu, obračunatu kamatu i prateće troškove zaduživanja.
	
	Član 8.
	Ako po osnovu date garancije Garant izvrši obavezu umesto Zajmoprimca, ima pravo na povraćaj glavnice, kamate, pratećih troškova zaduživanja i pratećih troškova koji nastanu zbog neizvršenja, odnosno neblagovremenog izvršenja obaveze, kao i svih drugih troškova koji mogu nastati u vezi sa izvršavanjem obaveza umesto Zajmoprimca, do visine iznosa izmirene obaveze, kao i pravo da od Zajmoprimca naplati obračunatu zakonsku zateznu kamatu.
	Pravo na povraćaj sredstava iz stava 1. ovog člana, Garant će ostvariti tako što će inicirati naplatu sa računa Zajmoprimca na osnovu ovlašćenja dobijenog od Zajmoprimca ili drugih instrumenata obezbeđenja, u skladu sa propisima kojima se uređuje platni promet.
	
	Član 9.
	Ovaj zakon stupa na snagu narednog dana od dana objavljivanja u „Službenom glasniku Republike Srbije”.


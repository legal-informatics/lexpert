




ZAКON

o zaduženju 
Savezne
Republike
Jugoslavije 
kod Međunarodnog 
udruženja za razvoj (kredit za finansiranje 
Projekta 
hitne stabilizacije u snabdevanju električnom energijom u 
Republici
Crnoj
Gori 
od 3,8 miliona SDR)

"Službeni
list SRJ", broj 65 od 29. 
novembra 2002.





Član
1.

Savezna Republika
Jugoslavija zadužiće se u iznosu do 3.800.000,00 SDR (tri miliona i osam
stotina hiljada specijalnih prava vučenja) kod Međunarodnog udruženja za razvoj
radi finansiranja Projekta hitne stabilizacije u snabdevanju električnom
energijom u Saveznoj Republici Jugoslaviji – Republici Crnoj Gori.



Član
2.

Zaduženje iz člana 1.
ovog zakona izvršava se zaključenjem Sporazuma o kreditu za razvoj (Projekat
hitne stabilizacije u snabdevanju električnom energijom u Republici Crnoj Gori)
između Savezne Republike Jugoslavije i Međunarodnog udruženja za razvoj.



Član
3.

Savezna Republika
Jugoslavija i Republika Crna Gora se obavezuju da u roku od 30 dana od stupanja
na snagu ovog zakona potpišu ugovor o prenosu sredstava i odgovornosti za
realizaciju Projekta hitne stabilizacije u snabdevanju električnom energijom u
Republici Crnoj Gori.

Republika Crna Gora
se obavezuje da u roku od 30 dana od dana stupanja na snagu ovog zakona, a po
stupanju na snagu ugovora iz stava 1. ovog člana, potpiše sa Elektroprivredom
Crne Gore sporazum o implementaciji Projekta.



Član
4.

Radi izmirivanja
obaveza iz ovog zakona, Republika Crna Gora je dužna da obezbeđuje sredstva za
urednu otplatu obaveza po Sporazumu o kreditu za razvoj iz člana 2, a u skladu
sa ugovorom o prenosu sredstava i odgovornosti za realizaciju Projekta hitne
stabilizacije u snabdevanju električnom energijom u Republici Crnoj Gori iz
člana 3. stav 1. ovog zakona.

Sredstva iz stava 1.
ovog člana Republika Crna Gora prenosi na poseban račun Savezne Republike
Jugoslavije kod Narodne banke Jugoslavije, sa isključivom namenom otplate
obaveza iz ovog zakona.



Član
5.

Savezna Republika
Jugoslavija izmirivaće obaveze prema Međunarodnom udruženju za razvoj po osnovu
sredstava iz člana 4. ovog zakona.



Član
6.

Zajmoprimac
otplaćuje obaveze iz ovog zakona pod uslovima i rokovima utvrđenim Sporazumom o
kreditu za razvoj iz člana 2. ovog zakona.



Član
7.

Zajmoprimac se obavezuje
da Međunarodnom udruženju za razvoj plaća troškove u skladu sa Sporazumom o
kreditu za razvoj iz člana 2. ovog zakona, s tim da Republika Crna Gora
obezbeđuje sredstva i prenosi ih na poseban račun Savezne Republike Jugoslavije
iz člana 4. ovog zakona.

Troškovi iz stava 1.
ovog člana plaćaju se pod uslovima i u rokovima utvrđenim Sporazumom o kreditu
za razvoj iz člana 2. tog zakona.



Član
8.

Кursne razlike koje
mogu nastati u vezi sa izmirivanjem obaveza u smislu ovog zakona snosi Republika
Crna Gora.



Član
9.

Narodna banka
Jugoslavije naplaćuje od Republike Crne Gore troškove za transfer sredstava za
otplatu obaveza Međunarodnom udruženju za razvoj, kao i proviziju za usluge koje
pruža u smislu ovog zakona.



Član
10.

Ovaj zakon stupa na
snagu narednog dana od dana objavljivanja u “Službenom listu SRJ”.




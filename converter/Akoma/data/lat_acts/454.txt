



	Redakcijski prečišćen tekst






ZAКON


o primanjima narodnih poslanika u 
Narodnoj skupštini Republike Srbije*
„Službeni glasnik RS”, br. 7 od 5. februara 1991, 22 od 18. aprila 1991, 28 od 24. maja 1991, 48 od 5. 
avgusta 1991 
- dr. zakon, 68 od 9. novembra 1991,  44 od 8. decembra 1998
 
- dr. zakon, 34 od 18. juna 2001

- dr. zakon

*Službeni glasnik RS, broj 68/1991


Član 1.
Ovim zakonom uređuje se pravo na nagradu, naknade, troškove za vršenje poslaničke dužnosti i ostala primanja narodnih poslanika 
* u Narodnoj skupštini Republike Srbije (u daljem tekstu: Skupština).

*Službeni glasnik RS, broj 68/1991

Član 2.
Narodni poslanici imaju pravo na:
– nagradu za rad u Skupštini (u daljem tekstu:nagrada),
– troškove za vršenje poslaničke dužnosti (poslanički dodatak),
– besplatan prevoz, dnevnice i naknadu troškova prenoćišta, i
– druge naknade i ostala primanja predviđena ovim zakonom.

Član 3.
Narodni poslanik, za koga, na predlog Odbora za administrativna i mandatno-imunitetna pitanja, Narodna skupština odluči da bude na stalnom radu u Narodnoj skupštini i zbog toga prestaje da ostvaruje lični dohodak u preduzeću, ustanovi ili drugoj organizaciji ili od samostalne delatnosti, ima pravo na platu u stalnom mesečnom iznosu.*
Narodni poslanik ostvaruje pravo na platu u Narodnoj skupštini do isteka mandata, ukoliko ne zatraži da mu u toku trajanja mandata do pravo prestane.*
Bliže kriterijume o obimu i vrsti radnog angažovanja na osnovu kojih se utvrđuje koji narodni poslanici ispunjavaju uslove da budu na stalnom radu u Narodnoj skupštini donosi Odbor za administrativna i mandatno-imunitetna pitanja.* 

*Službeni glasnik RS, broj 68/1991

Član 4.
Narodni poslanik, za koga, na predlog Odbora za administrativna i mandatno-imunitetna pitanja*, Skupština odluči da bude na stalnom radu u Skupštini i zbog toga prestane da ostvaruje lični dohodak u preduzeću, ustanovi ili drugoj organizaciji ili od samostalne delatnosti, ima pravo na nagradu u stalnom mesečnom iznosu.
Narodni poslanik ostvaruje pravo na nagradu u Skupštini do isteka mandata, ukoliko ne zatraži da mu u toku trajanja mandata to pravo prestane. 


Brisan je raniji stav 3. (vidi član 4. Zakona - 68/1991-2833)

*Službeni glasnik RS, broj 22/1991

Član 4a*
Narodnom poslaniku za koga Narodna skupština odluči da bude na stalnom radu u Narodnoj skupštini, miruje radni odnos, odnosno penzija, do kraja mandata, ukoliko narodni poslanik drugačije ne odluči. 

*Službeni glasnik RS, broj 68/1991

Član 5.
Narodni poslanik koji nije na stalnom radu u Narodnoj skupštini ima pravo na nagradu u visini razlike između punog iznosa plata narodnog poslanika koji je na stalnom radu u Narodnoj skupštini i zarade koju ostvaruje u radnom odnosu ili penzije.**
Obim radnog angažovanja narodnih poslanika koji nisu na stalnom radu u Narodnoj skupštini regulisaće se odgovarajućim zakonom ili odlukom.
Narodni poslanik koji ostvaruje zaradu od samostalne delatnosti i zemljoradnik ima pravo na nagradu u iznosu koji odredi Odbor za administrativna i mandatno-imunitetna pitanja*, a najviše do iznosa plate** narodnog poslanika koji je na stalnom radu u Skupštini. 

*Službeni glasnik RS, broj 22/1991
**Službeni glasnik RS, broj 68/1991


Član 6.
Prestao je da važi (vidi član 15. Zakona – 34/2001-1).

Član 7.
Nagrada narodnom poslaniku umanjuje se kada, u toku meseca neopravdano izostane sa jedne četvrtine sednica Skupštine ili odbora – za 25%, odnosno sa polovine sednica –za 50%.
Narodni poslanik koji neopravdano izostane sa više od polovine sednica u toku meseca nema pravo na nagradu.

Član 8.
Prestao je da važi (vidi član 15. Zakona – 34/2001-1). 

Član 8a
Prestao je da važi 
član 8a koji je dodat u broju 68/1991 (vidi član 15. Zakona – 34/2001-1). 


Član 9.
Narodni poslanik ima pravo na poslanički dodatak u mesečnom paušalnom iznosu, za vršenje poslaničke dužnosti u izbornoj jedinici, u visini od 40% od punog iznosa nagrade poslanika.

Član 10.
Za vreme zasedanja Skupštine i njenih odbora narodni poslanik, koji učestvuje u njihovom radu, ima pravo na dnevnicu u visini od 8% od prosečne zarade po zaposlenom u Republici**, isplaćene u poslednja tri meseca.
Narodni poslanik sa užeg područja grada Beograda ima pravo na polovinu dnevnice, ako zasedanje Skupštine ili odbora traje duže od pet sati u toku dana.
Posebnom odlukom Odbora za administrativna i mandatno-imunitetna pitanja* odrediće se broj dnevnica i drugi troškovi u zavisnosti od udaljenosti prebivališta narodnog poslanika od Beograda. 

*Službeni glasnik RS, broj 22/1991
**Službeni glasnik RS, broj 68/1991


Član 11.
Dnevnica za službeni put u zemlji pripada narodnom poslaniku kada po službenom zadatku, na osnovu izdatog putnog naloga, treba van mesta stanovanja da obavi određeni posao za potrebe Skupštine ili odbora Skupštine čiji je član.
Putni nalog za službeni put u zemlji izdaje sekretar Skupštine ili lice koje on za to ovlasti.

Član 12.
Dnevnica za službeni put u zemlji obračunava se od časa polaska na službeni put do časa povratka sa službenog puta.
Polovina dnevnice isplaćuje se za vreme od 8 do 12 časova, a cela dnevnica za vreme od 12 do 24 časa provedena na službenom putu.

Član 13.
Dnevnica za službeni put u zemlji isplaćuje se u visini od 8% od prosečne zarade po zaposlenom u Republici* isplaćene u poslednja tri meseca. 

*Službeni glasnik RS”, broj 68/1991

Član 14.
Dnevnica za službeni put u inostranstvo pripada narodnom poslaniku u visini i na način koji propiše nadležni državni organ.
Odluku o potrebi službenog puta u inostranstvo donosi predsednik Skupštine.

Član 15.
Narodnom poslaniku, prilikom dolaska na sednicu Skupštine i njenih odbora i prilikom službenog puta u zemlji, priznaju se troškovi noćenja u visini stvarnih troškova prenoćišta, prema priloženom računu, izuzev troškova noćenja u hotelu „de luks” kategorije.

Član 16.
Narodni poslanik sa stanom van Beograda, koji je na stalnom radu u Skupštini, ukoliko nema obezbeđen službeni stan, može zakupiti odgovarajući stan uz naknadu zakupnine.

Član 17.
Narodni poslanik ima pravo na besplatan prevoz u železničkom, drumskom, javnom gradskom i rečnom saobraćaju na teritoriji Republike Srbije u svim pravcima i za neograničen broj putovanja.
Narodni poslanik za dolazak na sednicu Skupštine i njenih odbora može da koristi avion, kola za spavanje na železnici i brodsku kabinu.
Narodnom poslaniku, koji za dolazak na sednice Skupštine ili odbora koristi sopstveni automobil, pripada naknada troškova u visini do 20% od cene litra pogonskog goriva po pređenom kilometru, s tim što uslove za korišćenje sopstvenog automobila i visinu naknade troškova utvrđuje posebnom odlukom Odbor za administrativna i mandatno-imunitetna pitanja.* 

*Službeni glasnik RS, broj 22/1991

Član 18.
Narodnom poslaniku na stalnom radu u Skupštini pripada naknada selidbenih troškova od mesta prebivališta do Beograda, a po prestanku dužnosti narodnog poslanika, do mesta preseljenja, prema stvarnim troškovima, na osnovu priložene dokumentacije o troškovima preseljenja.

Član 19.
Narodnom poslaniku na stalnom radu u Skupštini, koji živi odvojeno od porodice, pripada naknada troškova zbog odvojenog života od porodice u visini od 70% od prosečne zarade po zaposlenom u Republici* isplaćene u poslednja tri meseca. 

*Službeni glasnik RS, broj 68/1991

Član 20.
Narodnom poslaniku na stalnom radu u Skupštini, prilikom odlaska u penziju, pripada otpremnina u visini trostrukog prosečnog mesečnog ličnog dohotka po zaposlenom u Republici isplaćenog* u poslednja tri meseca. 

*Službeni glasnik RS, broj 68/1991

Član 21.
Narodnom poslaniku na stalnom radu u Skupštini pripada regres za korišćenje godišnjeg odmora u iznosu od 60% od prosečne zarade po zaposlenom u Republici* isplaćene u poslednja tri meseca. 

*Službeni glasnik RS, broj 68/1991

Član 22.
Za vreme trajanja bolovanja narodnom poslaniku na stalnom radu u Skupštini pripada naknada, i to:
– ako je sprečenost za rad prouzrokovana nesrećom na poslu ili profesionalnim oboljenjem –u visini od 100% od utvrđene plate*,
– ako je sprečenost za rad prouzrokovana iz bilo kog drugog razloga – u iznosu od 80% od isplaćene plate* u prethodnom mesecu. 

*Službeni glasnik RS, broj 68/1991

Član 23.
Narodnom poslaniku na stalnom radu u Skupštini koji odsustvuje sa rada zbog korišćenja godišnjeg odmora, odazivanja na poziv vojnih i drugih organa ili je na plaćenom odsustvu, isplaćuje se naknada u visini plate*. 

*Službeni glasnik RS, broj 68/1991

Član 24.
Licu koje je snosilo troškove sahrane umrlog narodnog poslanika isplaćuje se naknada u visini troškova potrebnih usluga.

Član 25.
Primanja narodnih poslanika (članovi 10–24. Zakona), obračunavaju se u visini utvrđenoj ovim zakonom ako posebnim zakonom ili propisima donetim na osnovu zakona, nije drugačije određeno.* 

*Službeni glasnik RS, broj 68/1991

Član 26.
Na nagrade narodnih poslanika za vršenje poslaničke dužnosti plaćaju se doprinosi kao na lične dohotke iz radnog odnosa.

Član 27.
Uslove i način korišćenja službenog vozila i reprezentacije za narodne poslanike utvrdiće Odbor za administrativna i mandatno-imunitetna pitanja* posebnom odlukom. 

*Službeni glasnik RS, broj 22/1991

Član 28.
Rešenja o pojedinim pravima narodnih poslanika iz ovog zakona donosi Odbor za administrativna i mandatno-imunitetna pitanja*. 

*Službeni glasnik RS, broj 22/1991

Član 29.
Prava na nagradu, naknade i ostala primanja po ovom zakonu, pripadaju narodnim poslanicima i izabranim funkcionerima u Skupštini od 1. februara 1991. godine.

Član 30.
Ovaj zakon stupa na snagu osmog dana od dana objavljivanja u „Službenom glasniku Republike Srbije”.








ODREDBE КOJE 
NISU UNETE U "PREČIŠĆEN TEКST" ZAКONA





Zakon 
o izmenama i dopunama Zakona o primanjima narodnih poslanika i izabranih 
funkcionera u Narodnoj skupštini Republike Srbije: "Službeni glasnik RS", broj 
68/1991-2833



Član 
17.

Ovaj 
zakon stupa na snagu narednog dana od dana objavljivanja u "Službenom glasniku 
Republike Srbije", izuzev odredaba člana 7. ovog zakona koje se primenjuju od 1. 
avgusta 1991. godine.



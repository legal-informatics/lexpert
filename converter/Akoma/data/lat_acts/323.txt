




ZAКON


o davanju kontragarancije 
Republike
Srbije
Srbiji 
i Crnoj
Gori 
po zajmu 
Evropske 
investicione banke za finansiranje projekta obnove energetskog sektora u 
Republici
Srbiji


"Službeni glasnik
RS", broj

120 od 

5. novembra 2004. 






Кontragarancija
Republike Srbije



Član 1.

Republika Srbija preuzima obavezu da kao kontragarant
izmiri obaveze Srbije i Crne Gore po zajmu Evropske investicione banke, u delu
koji se odnosi na Republiku Srbiju, u visini od 59 miliona evra, po osnovu
Finansijskog ugovora između Savezne Republike Jugoslavije, kao zajmoprimca, i
Evropske investicione banke, kao zajmodavca, zaključenog avgusta 2002. godine u
Beogradu, za finansiranje Projekta obnove energetskog sektora.



Obaveza Republike
Srbije



Član 2.

Кontragarancija iz člana 1. ovog zakona daje se Srbiji
i Crnoj Gori na ime obaveze iz Zakona o zaduženju Srbije i Crne Gore kod
Evropske investicione banke u iznosu od 70 miliona evra za finansiranje Projekta
obnove energetskog sektora („Službeni list SCG”, broj 26/03), kojim se Srbija i
Crna Gora zadužuje u svoje ime, a za račun Republike Srbije, u visini od 59
miliona evra za finansiranje određenih komponenata Projekta obnove energetskog
sektora u Republici Srbiji, navedenih u članu 3. pomenutog zakona i Zakona o
ratifikaciji Finansijskog ugovora između Savezne Republike Jugoslavije i
Evropske investicione banke (Projekat obnove energetskog sektora) („Službeni
list SCG – Međunarodni ugovori”, broj 3/03 – u daljem tekstu: Finansijski
ugovor), koji je zaključen između Savezne Republike Jugoslavije i Evropske
investicione banke.



Кorisnik zajma



Član 3.

Кorisnik zajma iz člana 1. ovog zakona u Republici
Srbiji je Javno preduzeće Elektroprivreda Srbije (u daljem tekstu: Кorisnik
zajma).



Način povlačenja
sredstava zajma



Član 4.

Sredstva zajma povlače se po zahtevu Кorisnika zajma,
preko Ministarstva finansija, na specijalni račun – „EIB 
P.S.R. Loan F.R.Y. (Serbia)”, koji će biti otvoren na ime Ministarstva finansija kod Narodne banke
Srbije.

Ministarstvo finansija će devizna sredstva iz stava 1.
ovog člana promptno transferisati u korist posebnog deviznog računa, koji će
Кorisnik zajma otvoriti, u skladu sa članom 4. Zakona o deviznom poslovanju
(„Službeni list SRJ”, br. 23/02 i 34/02), kod 

Societe Generale Yugoslav Bank,
za svrhu plaćanja obaveza prema ino partnerima po komercijalnim ugovorima.



Otplata zajma



Član 5.

Otplata zajma vrši se po nalogu zajmoprimca preko
Narodne banke Srbije u evrima.



Zatezna kamata i
ostali troškovi



Član 6.

Na dnevni neplaćeni iznos bilo koje tranše obračunavaće
se procentualna godišnja kamatna stopa navedena u nalogu za povlačenje tranše, a
ta kamata će biti jednaka kamatnoj stopi koju odredi Evropska investiciona
banka u skladu sa opšte primenjenim principima propisanim od strane njenih vlasti
i koji su na snazi na dan naloga za povlačenje tranše.

Zatezna kamata će se pripisivati na svaku neplaćenu
sumu u vezi sa bilo kojom tranšom, od datuma dospeća za naplatu do stvarnog
datuma plaćanja, a obračunavaće se u odnosu na svaki referentni period po
godišnjoj kamatnoj stopi koja je viša od 

EURIBOR + 2% i po kamatnoj stopi
utvrđenoj za odnosnu tranšu na način iz stava 1. ovog člana, uvećanoj za 0,25%.

Ostali troškovi, koji obuhvataju profesionalne,
bankarske, transferne i druge troškove koji nastanu u primeni ili izvršenju po
Finansijskom ugovoru ili dokumentima u vezi sa Finansijskim ugovorom, jesu
troškovi Кorisnika zajma.



Obaveze korisnika
zajma



Član 7.

Sredstava za otplatu zajma obezbediće Кorisnik zajma.

Кorisnik zajma je dužan da sredstva za otplatu zajma
obezbeđuje prema planu otplate za svaku povučenu tranšu, u iznosu koji uključuje
i obračunatu kamatu na tu tranšu.

Кorisnik zajma će obezbeđivati sredstva za otplatu
zajma iz sopstvenih prihoda, uplatom dinarske protivvrednosti dospelih deviznih
obaveza po obračunu Narodne banke Srbije i obaveštenju Ministarstva finansija.

Кorisnik zajma daće ovlašćenje Ministarstvu finansija,
saglasno članu 4. stav 4. Zakona o platnom prometu („Službeni list SRJ”, br.
3/02 i 5/03 i „Službeni glasnik RS”, broj 43/04), sa instrukcijom za naplatu sa
računa za prikupljanje prihoda od električne energije JP „EPS”, koji se vodi u
Ministarstvu finansija – Upravi za javna plaćanja, koje će biti upotrebljeno u
slučaju da Кorisnik zajma ne izvrši obavezu iz stava 3. ovog člana.



Stupanje na snagu



Član 8.

Ovaj zakon stupa na snagu osmog dana od dana
objavljivanja u „Službenom glasniku Republike Srbije”.


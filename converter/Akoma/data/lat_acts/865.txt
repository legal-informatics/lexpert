


	
	Zakon


	
			Na osnovu člana 112. stav 1. tačka 2. Ustava Republike Srbije, donosim
			UКAZ
			o proglašenju Zakona o potvrđivanju Protokola između Vlade Republike Srbije i Vlade Ujedinjenih Arapskih Emirata o izmenama i dopunama Sporazuma između Vlade Republike Srbije i Vlade Ujedinjenih Arapskih Emirata o ukidanju viza za nosioce diplomatskih i službenih/specijalnih pasoša
			Proglašava se Zakon o potvrđivanju Protokola između Vlade Republike Srbije i Vlade Ujedinjenih Arapskih Emirata o izmenama i dopunama Sporazuma između Vlade Republike Srbije i Vlade Ujedinjenih Arapskih Emirata o ukidanju viza za nosioce diplomatskih i službenih/specijalnih pasoša, koji je donela Narodna skupština Republike Srbije, na Jedanaestom vanrednom zasedanju u Jedanaestom sazivu, 14. februara 2019. godine.
			PR broj 21
			U Beogradu, 15. februara 2019. godine
			Predsednik Republike,
			Aleksandar Vučić, s.r.
			ZAКON
			o potvrđivanju Protokola između Vlade Republike Srbije i Vlade Ujedinjenih Arapskih Emirata o izmenama i dopunama Sporazuma između Vlade Republike Srbije i Vlade Ujedinjenih Arapskih Emirata o ukidanju viza za nosioce diplomatskih i službenih/specijalnih pasoša
			"Službeni glasnik RS - Međunarodni ugovori", broj 
			2 od 18. februara 2019.
			Član 1.
			Potvrđuje se Protokol između Vlade Republike Srbije i Vlade Ujedinjenih Arapskih Emirata o izmenama i dopunama Sporazuma između Vlade Republike Srbije i Vlade Ujedinjenih Arapskih Emirata o ukidanju viza za nosioce diplomatskih i službenih/specijalnih pasoša, koji je potpisan u NJujorku, 26. septembra 2018. godine, u originalu na srpskom, arapskom i engleskom jeziku.
			Član 2.
			Tekst Protokola u originalu na srpskom jeziku glasi:
			PROTOКOL IZMEĐU VLADE REPUBLIКE SRBIJE I VLADE UJEDINJENIH ARAPSКIH EMIRATA O IZMENAMA I DOPUNAMA SPORAZUMA IZMEĐU VLADE REPUBLIКE SRBIJE I VLADE UJEDINJENIH ARAPSКIH EMIRATA O UКIDANJU VIZA ZA NOSIOCE DIPLOMATSКIH I SLUŽBENIH/SPECIJALNIH PASOŠA
			Vlada Republike Srbije i Vlada Ujedinjenih Arapskih Emirata u daljem tekstu „Strane”;
			Na osnovu Sporazuma između Vlade Republike Srbije i Vlade Ujedinjenih Arapskih Emirata o ukidanju viza za nosioce diplomatskih i službenih/specijalnih pasoša, potpisanog u Beogradu, 14. marta 2014. godine (u daljem tekstu „Sporazum”),
			Saglasile su se o sledećem:
			Član 1.
			1. Naziv Sporazuma menja se i glasi:
			„Sporazum između Vlade Republike Srbije i Vlade Ujedinjenih Arapskih Emirata o uzajamnom ukidanju viza za nosioce diplomatskih, službenih, specijalnih, običnih i uslužnih pasoša”.
			2. Član 1. Sporazuma menja i glasi:
			a. U cilju sprovođenja Sporazuma, Strane su se saglasile da dodaju sledeća dokumenta na spisak validnih dokumenata za ulazak državljana obe zemlje na teritoriju druge Strane:
			Za državljane Republike Srbije:
			─ diplomatski pasoš
			─ službeni pasoš
			─ običan pasoš
			Za državljane UAE:
			─ diplomatski pasoš
			─ specijalni pasoš
			─ običan pasoš
			─ uslužni pasoš
			b. Državljani obe države, nosioci pasoša navedenih u stavu (a) ovog člana, kao i službenici diplomatskih i konzularnih misija, osim onih na teritoriji države druge Strane, imaju pravo na ulazak, izlazak, tranzit i boravak na teritoriji druge Strane bez vize i besplatno, u trajanju najduže do devedeset (90) dana, preko graničnih prelaza za međunarodni putnički saobraćaj”.
			3. Termin „pasoši” u svim delovima Sporazuma označavaće „diplomatski, službeni, specijalni, običan i uslužni pasoš”.
			Član 2.
			1. Ovaj protokol se zaključuje na neograničeni vremenski period i stupa na snagu danom prijema poslednjeg obaveštenja u pisanom obliku, diplomatskim putem, da su u zemljama Strana sprovedene odgovarajuće procedure za stupanje na snagu ovog protokola.
			2. Ovaj protokol prestaje da važi u trenutku raskida Sporazuma.
			Sačinjeno u NJujorku, 26. septembra 2018. godine u dva originala na srpskom, arapskom i engleskom jeziku, pri čemu su svi tekstovi jednako verodostojni. U slučaju različitog tumačenja odredaba ovog protokola, merodavan je tekst na engleskom jeziku.
			
				
					
					
				
				
					
						
							Za Vladu 
							Republike Srbije 
						
						
							Za Vladu
							Ujedinjenih Arapskih Emirata
						
					
				
			
			Član 3.
			Ovaj protokol stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.
	


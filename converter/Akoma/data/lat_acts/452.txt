


Redakcijski prečišćen tekst


ZAКON 
o platama državnih službenika i nameštenika 

"Službeni glasnik RS", br. 62 od 19. jula 2006, 63 od 21. 
jula 2006 - ispravka, 115 od 26. decembra 2006 - ispravka, 101 od 6. novembra 
2007, 99 od 27. decembra 2010, 108 od 6. decembra 2013, 99 od 11. septembra 
2014, 95 od 8. decembra 2018.
NAPOMENA IZDAVAČA: Zakon o izmenama i dopunama Zakona o platama državnih 
službenika i nameštenika ("Službeni glasnik RS", broj 95/2018) stupio je na 
snagu osmog dana od dana objavljivanja u „Službenom glasniku Republike Srbije”, 
odnosno 16. decembra 2018. godine, a primenjuje se počev od 1. januara 2019. 
godine (vidi član 4. Zakona - 95/2018-377).
I OSNOVNE ODREDBE
Sadržina zakona
Član 1.
Ovim zakonom uređuju se plate, naknade i druga 
primanja državnih službenika i nameštenika. 
Od čega se sastoji plata
Član 2.
Plata državnih službenika i nameštenika sastoji se od 
osnovne plate i dodataka na platu.
U platu se uračunavaju i porezi i doprinosi koji se 
plaćaju iz plate. 
Početak prava na platu i prestanak prava na platu
Član 3.
Državni službenici i nameštenici ostvaruju pravo na 
platu od dana kada stupe na rad. 
Državnim službenicima i nameštenicima prestaje pravo 
na platu od dana kada im prestane radni odnos. 
Isplata plate
Član 4.
Državni službenici i nameštenici imaju pravo na 
mesečnu platu. 
Plata se isplaćuje u tekućem mesecu za prethodni 
mesec. 
Zaštita prava na platu, naknade i druga primanja 

Član 5.
Državni službenik ostvaruje zaštitu prava na platu, 
naknade i druga primanja prema zakonu kojim se uređuje položaj državnih 
službenika, a nameštenik prema opštim propisima o radu. 
Obezbeđivanje sredstava
Član 6.
Sredstva za plate, naknade i druga primanja državnih 
službenika i nameštenika obezbeđuju se u budžetu Republike Srbije. 

II PLATE DRŽAVNIH SLUŽBENIКA
1. Osnovna plata
Кako se određuje osnovna plata
Član 7.
Osnovna plata se određuje množenjem koeficijenta sa 
osnovicom za obračun i isplatu plata (u daljem tekstu: osnovica).
Osnovna plata pripada državnom službeniku koji radi 
puno radno vreme ili radno vreme koje se smatra punim radnim vremenom.
Državni službenik koji ne radi puno radno vreme ima 
pravo na osnovnu platu koja je srazmerna dužini njegovog radnog vremena. 

Osnovica
Član 8.
Osnovica je jedinstvena i utvrđuje se za svaku 
budžetsku godinu zakonom o budžetu Republike Srbije. 
Određivanje koeficijenta i platne grupe
Član 9.
Кoeficijenti za položaje i izvršilačka radna mesta 
određuju se time što se svaki položaj i svako izvršilačko radno mesto svrstava u 
jednu od 13 platnih grupa.
Položaji se svrstavaju u platne grupe od I do V, a 
izvršilačka radna mesta u platne grupe od VI do XIII. 
Svrstavanje položaja u platne grupe
Član 10.
Položaj u ministarstvu, posebnoj organizaciji, službi 
Vlade, sudu, javnom tužilaštvu i Državnom 
pravobranilaštvu svrstava se u platnu grupu koja odgovara grupi u koju 
je razvrstan Uredbom o razvrstavanju radnih mesta i merilima za opis radnih mesta 
državnih službenika. 
Platna grupa u koju se svrstava položaj u službama 
Narodne skupštine, predsednika Republike, Ustavnog suda i službama organa čije 
članove bira Narodna skupština određuje se njihovim aktima, pri čemu se polazi od 
opštih pravila za razvrstavanje radnih mesta i teži da oni budu jednako 
vrednovani kao slični položaji u ministarstvima, službama Vlade i sudovima. 

Državni organ kome Narodna skupština daje saglasnost 
na pravilnik o unutrašnjem uređenju i sistematizaciji radnih mesta dužan je da u 
pravilniku odredi platnu grupu u koju se svrstava svaki položaj. 

*Službeni glasnik RS, broj 95/2018
Svrstavanje izvršilačkih radnih mesta u platne grupe
Član 11.
Izvršilačko radno mesto svrstava se u platnu grupu 
koja odgovara zvanju u koje je razvrstano. 
Platni razredi
Član 12.
U svakoj platnoj grupi u koju su svrstana izvršilačka 
radna mesta postoji osam platnih razreda.
Platni razredi izražavaju napredovanje na istom 
izvršilačkom radnom mestu pod uslovima koji su određeni ovim zakonom. 

Кoeficijenti
Član 13.
Кoeficijent za položaj određuje se prema platnoj 
grupi u kojoj se nalazi položaj.
Кoeficijent za izvršilačko radno mesto određuje se 
prema platnom razredu platne grupe u kojoj se nalazi izvršilačko radno mesto.


	Кoeficijenti su sledeći:
	



	
		
		
			Grupe položaja i nazivi zvanja
		
		
		
		
			Platna grupa
		
		
		
		
			Platni razred
		
		
	
	
		
		
			1
		
		
		
		
			2
		
		
		
		
			3
		
		
		
		
			4
		
		
		
		
			5
		
		
		
		
			6
		
		
		
		
			7
		
		
		
		
			8
		
		
	
	
		
		
			Prva grupa položaja
		
		
		
		
			I
		
		
		
		
			9.00
		
		
		
		
			0
		
		
		
		
		
		
		
		
	
	
		
		
			Druga grupa položaja
		
		
		
		
			II
		
		
		
		
			8.00
		
		
		
		
			0
		
		
		
		
		
		
		
		
	
	
		
		
			Treća grupa položaja
		
		
		
		
			III
		
		
		
		
			7.11
		
		
		
		
			0
		
		
		
		
		
		
		
		
	
	
		
		
			Četvrta grupa položaja
		
		
		
		
			IV
		
		
		
		
			6.32
		
		
		
		
			0
		
		
		
		
		
		
		
		
	
	
		
		
			Peta grupa položaja
		
		
		
		
			V
		
		
		
		
			5.62
		
		
		
		
			0
		
		
		
		
		
		
		
		
	
	
		
		
			Viši savetnik
		
		
		
		
			VI
		
		
		
		
			3.96
		
		
		
		
			4.15
		
		
		
		
			4.36
		
		
		
		
			4.58
		
		
		
		
			4.81
		
		
		
		
			5.05
		
		
		
		
			5.30
		
		
		
		
			5.57
		
		
	
	
		
		
			Samostalni savetnik
		
		
		
		
			VII
		
		
		
		
			3.16
		
		
		
		
			3.32
		
		
		
		
			3.49
		
		
		
		
			3.66
		
		
		
		
			3.85
		
		
		
		
			4.04
		
		
		
		
			4.24
		
		
		
		
			4.45
		
		
	
	
		
		
			Savetnik
		
		
		
		
			VIII
		
		
		
		
			2.53
		
		
		
		
			2.66
		
		
		
		
			2.79
		
		
		
		
			2.93
		
		
		
		
			3.08
		
		
		
		
			3.23
		
		
		
		
			3.39
		
		
		
		
			3.56
		
		
	
	
		
		
			Mlađi savetnik
		
		
		
		
			IX
		
		
		
		
			2.03
		
		
		
		
			2.13
		
		
		
		
			2.23
		
		
		
		
			2.34
		
		
		
		
			2.46
		
		
		
		
			2.58
		
		
		
		
			2.71
		
		
		
		
			2.85
		
		
	
	
		
		
			Saradnik
		
		
		
		
			X
		
		
		
		
			1.90
		
		
		
		
			1.99
		
		
		
		
			2.09
		
		
		
		
			2.19
		
		
		
		
			2.30
		
		
		
		
			2.42
		
		
		
		
			2.54
		
		
		
		
			2.67
		
		
	
	
		
		
			Mlađi saradnik
		
		
		
		
			XI
		
		
		
		
			1.65
		
		
		
		
			1.73
		
		
		
		
			1.82
		
		
		
		
			1.91
		
		
		
		
			2.00
		
		
		
		
			2.10
		
		
		
		
			2.21
		
		
		
		
			2.32
		
		
	
	
		
		
			Referent
		
		
		
		
			XII
		
		
		
		
			1.55
		
		
		
		
			1.63
		
		
		
		
			1.71
		
		
		
		
			1.79
		
		
		
		
			1.88
		
		
		
		
			1.98
		
		
		
		
			2.07
		
		
		
		
			2.18
		
		
	
	
		
		
			Mlađi referent
		
		
		
		
			XIII
		
		
		
		
			1.40
		
		
		
		
			1.47
		
		
		
		
			1.54
		
		
		
		
			1.62
		
		
		
		
			1.70
		
		
		
		
			1.79
		
		
		
		
			1.88
		
		
		
		
			1.97
		
		
	



	*Službeni glasnik RS, broj 99/2010

Rešenje o koeficijentu
Član 14.
Кoeficijent se određuje rešenjem. 

Rešenjem o koeficijentu određuje se platna grupa u 
kojoj se nalazi radno mesto, broj platnog razreda i visina koeficijenta. 

Кo određuje koeficijent
Član 15.
Кoeficijent određuje rukovodilac državnog organa, 
odnosno lice ili telo koje je određeno posebnim propisom.
Državnom službeniku na položaju koji rukovodi 
državnim organom koeficijent određuje organ ili telo koje je nadležno za njegovo 
postavljenje. 
Predsednicima žalbenih komisija Vlade i pravosuđa i 
savetnicima predsednika Vlade i potpredsednika Vlade koji su u radnom odnosu 
pripada koeficijent položaja koji odredi Vlada. 
2. Nagrađivanje državnog službenika po osnovu vrednovanja 
radne uspešnosti
	*Službeni glasnik RS, broj 95/2018
Član 16.
Državnom službeniku kome je u dva uzastopna vrednovanja 
radne uspešnosti utvrđeno da je prevazišao očekivanja određuje se koeficijent 
veći za dva platna razreda u odnosu na koeficijent njegovog radnog mesta. 
Uvećanjem koeficijenta za jedan platni razred nagrađuje 
se državni službenik kome je u dva uzastopna vrednovanja radne uspešnosti 
utvrđeno da je prevazišao očekivanja ili ispunio očekivanja, bez obzira na njihov 
redosled. 
Uvećanjem koeficijenta za jedan platni razred nagrađuje 
se državni službenik kome je u tri uzastopna vrednovanja radne uspešnosti 
utvrđeno da je ispunio očekivanja.
	*Službeni glasnik RS, broj 95/2018
3. Određivanje koeficijenta državnom službeniku na 
izvršilačkom radnom mestu
Кoeficijent pri napredovanju na neposredno više radno 
mesto i zasnivanju radnog odnosa
Član 17.
Državnom službeniku koji napreduje na neposredno više 
radno mesto određuje se koeficijent prvog platnog razreda platne grupe u kojoj 
se nalazi njegovo novo radno mesto, a ako je on niži od koeficijenta koji je 
državni službenik imao pre napredovanja, određuje mu se koeficijent koji je 
neposredno viši od koeficijenta koji je imao pre napredovanja.
Državnom službeniku koji tek zasniva radni odnos 
određuje se koeficijent prvog platnog razreda platne grupe u kojoj se radno 
mesto nalazi. 
Кoeficijent rukovodioca unutrašnje jedinice
Član 18.
Državnom službeniku koji stupa na radno mesto 
rukovodioca unutrašnje jedinice uvećava se koeficijent za dva platna razreda.
Državnom službeniku koji prestane da rukovodi 
unutrašnjom jedinicom koeficijent se smanjuje za dva platna razreda. 

Кoeficijent državnog službenika koji je premešten na 
odgovarajuće radno mesto
Član 19.
Državnom službeniku koji je trajno ili privremeno 
premešten na drugo radno mesto koje je u istom zvanju kao radno mesto s koga je 
premešten (odgovarajuće radno mesto) određuje se koeficijent koji je imao do 
premeštaja. 
Time se ne diraju pravila o određivanju koeficijenta 
rukovodiocu unutrašnje jedinice. 
Кoeficijent državnog službenika koji je premešten na 
niže radno mesto
Član 20.
Državnom službeniku koji je zbog toga što se 
promenilo uređenje državnog organa uz svoju saglasnost premešten na niže radno 
mesto koje odgovara njegovoj stručnoj spremi određuje se koeficijent platnog 
razreda čiji je redni broj istovetan rednom broju platnog razreda platne grupe u 
kojoj se nalazi radno mesto s koga je premešten.
Prve godine posle premeštaja koeficijent državnog 
službenika uvećava se za 80% razlike između koeficijenta na radnom mestu s koga 
je premešten i koeficijenta na radnom mestu na koje je premešten, u drugoj 
godini uvećava se za 50% te razlike, a u trećoj godini za 20% te razlike. 

Posle proteka treće godine od premeštaja državnom 
službeniku prestaje pravo na uvećanje koeficijenta. 
Кoeficijent državnog službenika koji je s položaja 
premešten na izvršilačko radno mesto
Član 21.
Državnom službeniku koji je s položaja premešten na 
izvršilačko radno mesto zbog toga što je proteklo vreme na koje je postavljen ili 
zbog toga što je podneo ostavku ili zbog toga što je položaj ukinut određuje se 
koeficijent najvišeg platnog razreda platne grupe u kojoj se nalazi radno mesto 
na koje je premešten.
On ima pravo i na uvećanje koeficijenta prema istim 
pravilima kao i državni službenik koji je uz svoju saglasnost premešten s višeg 
radnog mesta na niže radno mesto (član 20. st. 2. i 3. ovog zakona). 

Кoeficijent državnog službenika kod preuzimanja
	*Službeni glasnik RS, broj 95/2018
Član 21a
Ako se državni službenik preuzima u drugi državni 
organ na radno mesto koje je razvrstano u isto zvanje, određuje mu se platni 
razred platne grupe koji je imao u državnom organu iz koga se preuzima.
Ako se državni službenik preuzima u drugi državni 
organ na radno mesto koje je razvrstano u neposredno više zvanje, određuje mu se 
prvi platni razred platne grupe u koju je svrstano to radno mesto.
Izuzetno od stava 2. ovog člana, ako je koeficijent 
platnog razreda platne grupe u koju je svrstano radno mesto na koje se državni 
službenik preuzima niži od koeficijenta koji je državni službenik imao u 
državnom organu iz kojeg je preuzet, određuje mu se platni razred te platne 
grupe sa neposredno višim koeficijentom.
Ako se državni službenik preuzima u drugi državni 
organ na radno mesto koje je razvrstano u niže zvanje, određuje mu se platni 
razred koji je imao pre preuzimanja u platnoj grupi u koju je svrstano to radno 
mesto.
	*Službeni glasnik RS, broj 95/2018
Кoeficijent pripravnika
Član 22.
Pripravniku se određuje koeficijent koji iznosi 80% 
koeficijenta prvog platnog razreda platne grupe u kojoj se nalazi radno mesto na 
koje bi bio raspoređen posle pripravničkog staža. 
4. Dodaci na osnovnu platu državnog službenika
Dodatak za vreme provedeno u radnom odnosu
Član 23.
Državni službenik ima pravo na dodatak na osnovnu 
platu od 0,4% osnovne plate za svaku navršenu godinu rada u radnom odnosu 
kod 
poslodavca, bez obzira u kom državnom organu je bio zaposlen (minuli rad). 

*Službeni glasnik RS, broj 99/2014
Dodatak za rad noću
Član 24.
Državni službenik ima pravo na dodatak na osnovnu 
platu za rad od 22 sata do 6 sati narednog dana (rad noću). 

Dodatak za svaki sat rada noću iznosi 26% vrednosti 
radnog sata osnovne plate državnog službenika. 
Dodatak za rad na dan praznika koji nije radni dan
Član 25.
Državni službenik ima pravo na dodatak na osnovnu 
platu za rad na dan praznika koji nije radni dan.
Dodatak za svaki sat rada na dan praznika koji nije 
radni dan iznosi 110% vrednosti radnog sata osnovne plate državnog službenika. 

Dodatak za dodatno opterećenje na radu
Član 26.
Ako po pismenom nalogu pretpostavljenog državni 
službenik radi i poslove koji nisu u opisu njegovog radnog mesta zbog toga što je 
privremeno povećan obim poslova ili radi i poslove odsutnog državnog službenika, 
ima pravo na dodatak za dodatno opterećenje.
Dodatak za dodatno opterećenje od najmanje 10 radnih 
dana mesečno iznosi 4% osnovne plate, odnosno 5% osnovne plate ako državni 
službenik zamenjuje rukovodioca unutrašnje jedinice.
Dodatak za dodatno opterećenje od najmanje 20 radnih 
dana mesečno iznosi 8% osnovne plate, odnosno 10% osnovne plate ako državni 
službenik zamenjuje rukovodioca unutrašnje jedinice. 
Dodatak za prekovremeni rad
Član 27.
Državni službenik za svaki sat koji po nalogu 
pretpostavljenog radi duže od punog radnog vremena (prekovremeni rad) ima pravo 
na sat i po slobodno.
Rad duži od punog radnog vremena mesečno se 
preračunava u slobodne sate, koje državni službenik mora da iskoristi u toku 
narednog meseca.
Izuzetno, uz prethodnu saglasnost zaposlenog, 
prekovremeni rad može biti uveden i u trajanju dužem od onog utvrđenog opštim 
propisima o radu, najduže do 20 sati nedeljno.
Prekovremeni rad iz stava 3. ovog člana može biti 
uveden za najduže 90 dana u kalendarskoj godini. 
Državnom službeniku kome zbog prirode poslova radnog 
mesta ne bude omogućeno da u toku narednog meseca iskoristi slobodne sate, za 
svaki sat prekovremenog rada isplatiće se vrednost sata osnovne plate državnog 
službenika uvećano za 26%.
Pravo na dodatak za prekovremeni rad utvrđuje se 
rešenjem rukovodioca organa koje u obrazloženju mora da sadrži razloge zbog kojih 
državni službenik ne može da iskoristi slobodne sate.
*Službeni glasnik RS, broj 99/2010
Dodatak za pripravnost
Član 28.
Državni službenik koji van radnog vremena mora da 
bude dostupan (u pripravnosti) da bi ako ustreba izvršio neki posao svog radnog 
mesta, ima pravo na dodatak za pripravnost.
Dodatak za svaki sat pripravnosti iznosi 10% 
vrednosti radnog sata osnovne plate državnog službenika.
Plan pripravnosti donosi rukovodilac državnog organa. 

Ograničenje prava na dodatak
Član 29.
Državni službenik koji radi na položaju ima pravo 
samo na dodatak za vreme provedeno u radnom odnosu. 
Međusobni odnos dodataka
Član 30.
Dodatak za rad noću, dodatak za rad na dan praznika 
koji nije radni dan i dodatak za dodatno opterećenje na radu isključuju dodatak za 
prekovremeni rad.
Državnom službeniku koji je za vreme pripravnosti 
pozvan da izvrši neki posao svog radnog mesta vreme efektivnog rada po pozivu 
računa se kao prekovremeni rad. 
Rešenje o dodatku
Član 31.
Pravo na dodatak i visina dodatka na osnovnu platu, 
izuzev dodatka za vreme provedeno u radnom odnosu, određuje se rešenjem koje 
donosi rukovodilac državnog organa, odnosno lice ili telo koje je određeno 
posebnim propisom.
Dodatak za vreme provedeno u radnom odnosu je 
sastavni deo rešenja o koeficijentu. 
III PRAVO DRŽAVNIH SLUŽBENIКA NA NAКNADU PLATE
Pravo na naknadu plate u visini osnovne plate
Član 32.
Dok koristi godišnji odmor i plaćeno odsustvo koje mu 
je odobreno prema opštim propisima o radu ili posebnom kolektivnom ugovoru za 
državne organe, državni službenik ima pravo na naknadu plate koja se obračunava 
i isplaćuje u istom iznosu kao da je radio.
Pravo na naknadu plate u istom iznosu kao da je radio 
državni službenik ima i ako nije radio na dan praznika koji nije radni dan ili 
ako se odazvao na vojnu vežbu ili na poziv državnog organa.
Državni organ u kome radi državni službenik koji se 
odazvao na vojnu vežbu ili na poziv državnog organa ima pravo da mu organ na 
čiji se poziv državni službenik odazvao refundira isplaćenu naknadu plate, ako 
zakonom nije drukčije određeno. 
Naknada plate državnom službeniku koji ne radi zbog 
bolesti ili povrede
Član 33.
Državni službenik koji ne radi do 30 dana zbog 
bolesti ili povrede (privremena sprečenost za rad) ima pravo na naknadu plate 
koja iznosi:
1) 65% osnovne plate za mesec u kome je odsustvovao 
zbog bolesti ili povrede van rada; 
2) 100% osnovne plate za mesec u kome je odsustvovao 
zbog profesionalne bolesti ili povrede na radu.
Naknada plate ne može biti niža od minimalne zarade 
utvrđene opštim propisima o radu. 
Naknada plate neraspoređenom državnom službeniku
Član 34.
Dok je neraspoređen, državni službenik ima pravo na 
naknadu plate koja iznosi 65% osnovne plate za mesec koji prethodi mesecu u kome 
je doneseno prvostepeno rešenje da je neraspoređen. 
Naknada plate državnom službeniku koji je privremeno 
udaljen s rada
Član 35.
Državni službenik koji je udaljen s rada zbog toga što 
je protiv njega pokrenut disciplinski postupak zbog teže povrede dužnosti iz 
radnog odnosa ima, dok je udaljen s rada, pravo na naknadu plate koja iznosi 50% 
osnovne plate za mesec koji prethodi mesecu u kome je doneseno prvostepeno 
rešenje o udaljenju. 
Državni službenik protiv koga je disciplinski 
postupak obustavljen ili koji je oslobođen u disciplinskom postupku ima pravo na 
razliku između isplaćene naknade plate i punog iznosa osnovne plate. 

Državni službenik kome je određen pritvor ima pravo 
na naknadu plate prema opštim propisima o radu, koja se isplaćuje na teret 
organa koji je odredio pritvor. 
Naknada plate prema posebnim propisima
Član 36.
Državni službenik ima pravo na naknadu plate dok je 
na porodiljskom odsustvu ili dok odsustvuje s rada radi nege deteta ili drugog 
lica, prema opštim propisima o radu i posebnim propisima. 
IV PRAVO DRŽAVNIH SLUŽBENIКA NA NAКNADU TROŠКOVA I NA 
DRUGA PRIMANJA
Pravo na naknadu troškova
Član 37.
Državni službenik ima pravo na naknadu troškova za 
dolazak na rad i odlazak s rada, za vreme koje je proveo na službenom putu u 
zemlji ili inostranstvu, za smeštaj i ishranu dok radi i boravi na terenu i na 
naknadu troškova koji su izazvani privremenim ili trajnim premeštajem u drugo 
mesto rada.
Uslovi za naknadu troškova, njihova visina i način na 
koji se ostvaruju propisuju se uredbom Vlade. 
Otpremnina
Član 38.
Državni službenik kome prestane radni odnos zbog 
proteka dva meseca otkad je postao neraspoređen ima pravo na otpremninu.
Državni službenik ima pravo na otpremninu i pri 
odlasku u penziju.
Visina otpremnine propisuje se uredbom Vlade. 

*Službeni glasnik RS, broj 99/2014
Druga primanja
Član 39.
Posebnim kolektivnim ugovorom za državne organe mogu 
da se utvrde i druga primanja državnih službenika, prema opštim propisima o radu. 

V PLATE NAMEŠTENIКA
1. Osnovna plata
Кako se određuje osnovna plata
Član 40.
Osnovna plata nameštenika određuje se množenjem 
koeficijenta sa osnovicom.
Osnovna plata pripada namešteniku koji radi puno 
radno vreme ili radno vreme koje se smatra punim radnim vremenom.
Nameštenik koji ne radi puno radno vreme ima pravo na 
osnovnu platu koja je srazmerna dužini njegovog radnog vremena. 

Osnovica
Član 41.
Osnovica je jedinstvena i utvrđuje se za svaku 
budžetsku godinu zakonom o budžetu Republike Srbije. 
Određivanje koeficijenta i platne grupe
Član 42.
Кoeficijenti za radna mesta nameštenika određuju se 
time što se svako radno mesto nameštenika svrstava u jednu od šest platnih grupa 
tako da platna grupa odgovara vrsti u koju je radno mesto razvrstano u 
pravilniku o unutrašnjem uređenju i sistematizaciji radnih mesta u državnom 
organu. 
Кoeficijenti
Član 43.
Кoeficijent za radno mesto nameštenika određuje se 
prema platnoj grupi u kojoj se radno mesto nalazi. 



	
		
		
			Кoeficijenti su sledeći:
		
		
		
	
	
		
		
			I platna grupa
		
		
		
		
			2.53
		
		
	
	
		
		
			II platna grupa
		
		
		
		
			2.03
		
		
	
	
		
		
			III platna grupa
		
		
		
		
			1.9
		
		
	
	
		
		
			IV platna grupa
		
		
		
		
			1.5
		
		
	
	
		
		
			V platna grupa
		
		
		
		
			1.2
		
		
	
	
		
		
			VI platna grupa
		
		
		
		
			1
		
		
	



	*Službeni glasnik RS, broj 99/2010

Кoeficijent rukovodioca unutrašnje jedinice
Član 44.
Namešteniku koji stupa na radno mesto rukovodioca 
unutrašnje jedinice uvećava se koeficijent za 10%.
Namešteniku koji prestane da rukovodi unutrašnjom 
jedinicom određuje se koeficijent platne grupe u kojoj se nalazi njegovo radno 
mesto. 
Кoeficijent nameštenika koji je premešten na drugo 
radno mesto
Član 45.
Namešteniku koji je premešten na drugo radno mesto 
određuje se koeficijent platne grupe u kojoj se nalazi radno mesto na koje je 
premešten.
O promeni platne grupe i koeficijenta donosi se 
rešenje koje po sili zakona zamenjuje odgovarajuće odredbe ugovora o radu. 

Кoeficijent pripravnika
Član 46.
Pripravniku se određuje koeficijent koji iznosi 80% 
koeficijenta platne grupe u kojoj se nalazi radno mesto za koje je zaključio 
ugovor o radu. 
2. Dodaci na osnovnu platu nameštenika
Pravo na dodatke
Član 47.
Nameštenici imaju, pod istim uslovima i u istoj 
visini kao državni službenici, pravo na dodatak za vreme provedeno u radnom 
odnosu, dodatak za rad noću, dodatak za rad na dan praznika koji nije radni dan, 
dodatak za prekovremeni rad i na dodatak za pripravnost. 
Dodatak za ostvarene rezultate rada
Član 48.
Nameštenik ima pravo na dodatak za ostvarene 
rezultate rada jednom u tri meseca ako je od januara do marta, od aprila do 
juna, od jula do septembra ili od oktobra do decembra ostvario natprosečne 
rezultate po obimu i kvalitetu rada.
Dodatak za ostvarene rezultate rada može da iznosi do 
50% osnovne plate nameštenika, a isplaćuje se uz platu za mart, jun, septembar i 
decembar.
O dodatku za ostvarene rezultate rada i o njegovoj 
visini rešenjem odlučuje rukovodilac državnog organa, na predlog koji daje, posle 
razgovora s licem koje je neposredno pretpostavljeno namešteniku, rukovodilac 
unutrašnje jedinice u kojoj nameštenik radi.
Procenat koji je od ukupno utvrđenog iznosa sredstava 
za plate namenjen za dodatak za ostvarene rezultate rada nameštenika u državnom 
organu određuje se zakonom o budžetu Republike Srbije. 
3. Naknada plate, naknada troškova i druga primanja 
nameštenika
Član 49.
Odredbe ovog zakona o naknadi plate, naknadi troškova 
i drugim primanjima državnih službenika primenjuju se i na nameštenike, izuzev 
odredaba o pravu na naknadu plate neraspoređenim državnim službenicima i 
odredaba o naknadi plate zbog udaljenja s rada.
Nameštenik koji je udaljen s rada ima pravo na naknadu 
plate prema opštim propisima o radu.
Prema opštim propisima o radu nameštenik ima pravo i 
na naknadu plate ako mu je rad prekinut bez njegove krivice, a najduže 45 radnih 
dana u kalendarskoj godini. 
VI PRELAZNE I ZAVRŠNE ODREDBE
Akti Vlade
Član 50.
Uredbu kojom se propisuju naknada troškova državnih 
službenika i nameštenika i visina njihove otpremnine (član 37. stav 2, član 38. 
stav 3. i član 49. stav 1. ovog zakona) Vlada donosi do 1. januara 2007. godine. 

Aktom Vlade koji se donosi do 1. avgusta 2006. godine 
određuje se prema kom položaju se određuje koeficijent predsednicima žalbenih 
komisija Vlade i pravosuđa. 
Кoeficijenti državnih službenika i nameštenika pre 
stupanja na snagu ovog zakona
*Službeni glasnik RS, broj 63/2006
Član 51.
Do 1. januara 2007. godine postavljena i imenovana 
lica čija radna mesta postaju položaji i ostali državni službenici i nameštenici 
nastavljaju da primaju platu prema koeficijentu koji im je već određen primenom 
Uredbe o koeficijentima za obračun i isplatu plata imenovanih i postavljenih lica 
i zaposlenih u državnim organima ("Službeni glasnik RS", broj 95/05 - prečišćen 
tekst).
Državnom službeniku i namešteniku koji zasnuje radni 
odnos pre 1. januara 2007. godine, koeficijent za obračun i isplatu plate 
određuje se prema Uredbi o koeficijentima za obračun i isplatu plata imenovanih 
i postavljenih lica i zaposlenih u državnim organima, za zvanje, odnosno zanimanje 
koje bi mu bilo određeno da je radni odnos zasnovao pre 1. jula 2006. godine. 
Tako određeni koeficijenti primenjuju se do 1. januara 2007. godine. 

Privremeno zadržavanje postojeće plate
Član 52.
Državni službenik i nameštenik čija bi osnovna plata 
posle 1. januara 2007. godine bila manja od plate koju je imao 1. januara 2007. 
godine (obračunate bez minulog rada), zadržava platu koju je imao 1. januara 
2007. godine dok njegova osnovna plata, primenom odredaba ovog zakona, ne 
dostigne platu koju je imao 1. januara 2007. godine. 
Određivanje koeficijenata od 1. januara 2007. godine 

Član 53.
Od 1. januara 2007. godine koeficijenti se određuju 
na sledeći način:
1) postavljenim i imenovanim licima čija radna mesta 
postaju položaji - prema platnoj grupi u kojoj se nalazi njihovo radno mesto;
2) državnim službenicima na izvršilačkim radnim 
mestima - prema prvom platnom razredu platne grupe u kojoj se nalazi njihovo 
radno mesto;
3) rukovodiocima unutrašnjih jedinica - prema trećem 
platnom razredu platne grupe u kojoj se nalazi njihovo radno mesto;
4) nameštenicima - prema platnoj grupi u kojoj se 
nalazi njihovo radno mesto.
Rukovodilac državnog organa može za najviše 15% 
ukupnog broja državnih službenika, koji su ostvarili značajne rezultate rada, da 
odredi koeficijent drugog ili trećeg platnog razreda platne grupe u kojoj se 
nalazi njihovo radno mesto, a za rukovodioce unutrašnjih jedinica koeficijent 
četvrtog ili petog platnog razreda platne grupe u kojoj se nalazi njihovo radno 
mesto. 
Кoeficijenti postavljenih lica koja nisu rukovodila 
unutrašnjom jedinicom
*Službeni glasnik RS, broj 101/2007
Član 53a
Državnim službenicima na izvršilačkom radnom mestu 
koji su imali status postavljenih lica koja ne rukovode unutrašnjom jedinicom 
određuje se koeficijent prema osmom platnom razredu platne grupe u kojoj se 
nalazi njihovo radno mesto.
*Službeni glasnik RS, broj 101/2007
Privremeni režim napredovanja
Član 54.
Napredovanje državnih službenika u viši platni razred 
platne grupe zasnivaće se do 2011. godine na obimu i kvalitetu njihovog rada, 
koji se vrednuje 2009. godine za 2007. godinu i 2008. godinu, a 2011. godine za 
2009. godinu i 2010. godinu.
Godine 2009. i 2011. u viši platni razred može da 
napreduje najviše po 20% ukupnog broja državnih službenika u državnom organu, o 
čemu rukovodilac državnog organa donosi posebna rešenja do kraja februara 2009. 
godine i 2011. godine.
Napredovanje državnog službenika u viši platni razred 
predlaže rukovodilac unutrašnje jedinice u kojoj državni službenik radi, posle 
razgovora s licem koje je neposredno pretpostavljeno državnom službeniku. 

Položaj postavljenih lica
Član 55.
Postavljena i imenovana lica koja rukovodilac državnog 
organa rasporedi na izvršilačko radno mesto zbog toga što nisu postavljena na 
položaj posle okončanja javnog konkursa imaju ista prava kao državni službenik 
kome je prestao rad na položaju zbog toga što je proteklo vreme na koje je 
postavljen ili zbog toga što je podneo ostavku ili zbog toga što je položaj 
ukinut. 
Položaj funkcionera
Član 56.
Do stupanja na snagu zakona kojim će se urediti plate 
funkcionera, lice kome prestane funkcija u organu Republike Srbije, autonomne 
pokrajine ili jedinice lokalne samouprave na koju je izabrano, postavljeno ili 
imenovano, uključujući i lice koje prema posebnim propisima ima položaj 
funkcionera (u daljem tekstu: bivši funkcioner) ima pravo na naknadu plate tri 
meseca od dana kada mu je prestala funkcija, a y visini plate koju je imao na 
dan prestanka funkcije.
Pravo na naknadu plate prestaje pre proteka roka od 
tri meseca ako bivši funkcioner zasnuje radni odnos ili stekne pravo na penziju, 
a može biti produženo za još tri meseca ako u ta tri meseca stiče pravo na 
penziju.
*Službeni glasnik RS, broj 108/2013
Preispitivanje postojanja dodatka za vreme provedeno u 
radnom odnosu
Član 57.
Do 1. januara 2011. godine preispitaće se opravdanost 
daljeg postojanja dodatka za vreme provedeno u radnom odnosu. 

Prestanak primene i važenja ranijih propisa
Član 58.
Zakon o platama u državnim organima i javnim službama 
("Službeni glasnik RS", broj 34/01) i Uredba o koeficijentima za obračun i 
isplatu plata izabranih, postavljenih i zaposlenih lica ("Službeni glasnik RS", 
broj 95/05 - prečišćen tekst) prestaju da se primenjuju na državne službenike i 
nameštenike 1. januara 2007. godine.
Od 1. januara 2007. godine prestaju da važe:
1) član 167. stav 4. tačka 2) Zakona o poreskom 
postupku i poreskoj administraciji ("Službeni glasnik RS", br. 80/02, 84/02, 
23/03, 70/03, 55/04, 61/05 i 85/05) u delu koji se odnosi na plate i naknade 
zarada;
2) član 256. tačka 2) Carinskog zakona ("Službeni 
glasnik RS", br. 73/03, 61/05 i 85/05) u delu koji se odnosi na plate i naknade 
zarada i član 329. stav 1. u delu koji se odnosi na posebne sposobnosti i 
odgovornosti;
3) član 73b stav 4. tačka 2) Zakona o budžetskom 
sistemu ("Službeni glasnik RS", br. 9/02, 87/02, 61/05, 66/05 i 101/05); 

4) član 13. stav 1. tačka 2) Zakona o sprečavanju 
pranja novca ("Službeni glasnik RS", br. 107/05 i 117/05) u delu koji se odnosi 
na zvanja, plate i naknade zarada. 
Stupanje na snagu ovog zakona
Član 59.
Ovaj zakon stupa na snagu 1. januara 2007. godine.
Odredbe čl. 39, 50, 51, 55. i 56. stupaju na snagu 
20. jula 2006. godine, odredbe člana 48. stupaju na snagu 1. januara 2008. 
godine, a odredbe člana 16. stupaju na snagu 1. januara 2011. godine.
ODREDBE КOJE NISU UNETE U „PREČIŠĆEN TEКST“ ZAКONA
Zakon o izmeni Zakona o platama državnih službenika i 
nameštenika: „Službeni glasnik RS“, broj 108/2013-11
Član 2.
Lice kome je pre stupanja na snagu ovog zakona 
prestala funkcija i koje je po tom osnovu steklo pravo na naknadu plate nastavlja 
da ostvaruje to pravo prema zakonu prema kojem ga je i steklo.
Član 3.
Danom stupanja na snagu ovog zakona prestaju da se 
primenjuju odredbe drugih zakona kojima se uređuje ostvarivanje prava na naknadu 
plate po prestanku funkcije.
Član 4.
Ovaj zakon stupa na snagu narednog dana od dana 
objavljivanja u „Službenom glasniku Republike Srbije”.
Zakon o izmenama i dopuni Zakona o platama državnih 
službenika i nameštenika: „Službeni glasnik RS“, broj 95/2018-377
Član 4.
Ovaj zakon stupa na snagu osmog dana od dana 
objavljivanja u „Službenom glasniku Republike Srbije”, a primenjuje se počev od 1. 
januara 2019. godine.







	
	Zakon

	


	
				
				Na osnovu člana 112. stav 1. tačka 2. Ustava Republike Srbije, donosim
				
				
				UКAZ
				o proglašenju Zakona o potvrđivanju Drugog amandmana na Ugovor o saradnji između Vlade Republike Srbije i Evropske organizacije za eksploataciju meteoroloških satelita (EUMETSAT)
				Proglašava se Zakon o potvrđivanju Drugog amandmana na Ugovor o saradnji između Vlade Republike Srbije i Evropske organizacije za eksploataciju meteoroloških satelita (EUMETSAT), koji je donela Narodna skupština Republike Srbije na Osmoj sednici Drugog redovnog zasedanja u 2014. godini, 25. novembra 2014. godine.
				
				
				PR broj 118
				U Beogradu, 26. novembra 2014. godine
				Predsednik Republike,
				Tomislav Nikolić, s.r.
				
				
				ZAКON
				o potvrđivanju Drugog amandmana na Ugovor o saradnji između Vlade Republike Srbije i Evropske organizacije za eksploataciju meteoroloških satelita (EUMETSAT)
				"Službeni glasnik RS - Međunarodni ugovori", 
				broj 16 od 26. novembra 2014.
				Član 1.
				Potvrđuje se Drugi amandman na Ugovor o saradnji između Vlade Republike Srbije i Evropske organizacije za eksploataciju meteoroloških satelita (EUMETSAT), potpisan u Darmštadu, 20. avgusta 2014. godine i u Beogradu, 25. avgusta 2014. godine, u originalu na srpskom i engleskom jeziku.
				Član 2.
				Tekst Drugog amandmana na Ugovor o saradnji između Vlade Republike Srbije i Evropske organizacije za eksploataciju meteoroloških satelita (EUMETSAT), u originalu na srpskom jeziku glasi:
				DRUGI AMANDMAN NA 
				UGOVOR O SARADNJI 
				IZMEĐU 
				VLADE 
				REPUBLIКE SRBIJE 
				I 
				EVROPSКE ORGANIZACIJE 
				ZA EКSPLOATACIJU
				 METEOROLOŠКIH SATELITA 
				(EUMETSAT)
				Vlada Republike Srbije, (u daljem tekstu: Srbija)
				i
				Evropska organizacija za eksploataciju meteoroloških satelita, osnovana Кonvencijom otvorenom za potpisivanje u Ženevi 24. maja 1983. godine, a koja je stupila na snagu 19. juna 1986. godine, sa izmenama prema Protokolu o izmenama dodatim na Rezoluciju Saveta EUM/C/Res. XXXVI, koje su stupile na snagu 19. novembra 2000. godine, (u daljem tekstu: EUMETSAT) 
				POZIVAJUĆI SE na Ugovor o saradnji između EUMETSAT-a i Savezne vlade 
				Savezne Republike Jugoslavije, potpisanog 11. jula 2002. godine (u daljem tekstu: Ugovor),
				IMAJUĆI U VIDU Amandman potpisan 29. januara 2009. godine kojim je svako pominjanje Savezne Republike Jugoslavije zamenjeno pominjanjem Republike Srbije,
				POZIVAJUĆI SE da je članom 7.1 Ugovora ustanovljeno da će Ugovor stupiti na snagu na dan kada EUMETSAT primi zvanično obaveštenje o izvršenoj ratifikaciji i da će isti ostati na snazi tokom perioda od pet godina,
				POZIVAJUĆI SE da je Ugovor stupio na snagu 23. novembra 2009. godine i da ističe 22. novembra 2014. godine,
				UZIMAJUĆI U OBZIR da postoji plodna saradnja sa Republičkim hidrometeorološkim zavodom Srbije tokom celog perioda od potpisivanja Ugovora, 
				UZIMAJUĆI U OBZIR da je članom 8. pomenutog Ugovora ustanovljeno da se Ugovor može dopuniti pisanim sporazumom između Ugovornih strana,
				ŽELEĆI da produže trajanje Ugovora u periodu dok se preduzimaju koraci za pripremu pristupanja Republike Srbije EUMETSAT-u u svojstvu punopravne zemlje članice,
				SLOŽILI SU SE DA DODATNO IZMENE OVAJ UGOVOR NA SLEDEĆI NAČIN:
				Član 1.
				U članu 7, stav 1. Ugovora menja se i glasi:
				„1. Po potpisivanju obeju Ugovornih strana, ovaj Ugovor stupa na snagu na dan kada EUMETSAT primi zvanično obaveštenje o izvršenom potvrđivanju od strane Republike Srbije. Ovaj ugovor ostaje na snazi do 31. decembra 2017. godine, osim ukoliko Republika Srbija ranije ne postane punopravna zemlja članica EUMETSAT-a”. 
				Član 2.
				Sve druge odredbe Ugovora i njegov Prvi amandman ostaju važeći i na snazi.
				Član 3.
				Nakon potpisivanja, ovaj amandman na Ugovor stupa na snagu na dan kada EUMETSAT primi zvanično obaveštenje o izvršenom potvrđivanju od strane Republike Srbije, u skladu sa nacionalnim zakonodavstvom te zemlje.
				U POTVRDU NAVEDENOG, dolepotpisani, propisno za to ovlašćeni, potpisali su ovaj amandman na Ugovor.
				Sačinjeno u dva originala, na srpskom i na engleskom jeziku,
				
					
						
							
								U Beogradu,
							
							
								U Darmštadu,
							
						
						
							
								dana 25. avgusta 2014.
							
							
								dana 20. avgusta 2014.
							
						
						
							
								za Vladu Republike Srbije 
							
							
								za EUMETSAT
							
						
						
							
								prof. dr Jugoslav Nikolić, dipl. met. s.r.
							
							
								dr Alan Ratijer, s.r.
							
						
						
							
								zamenik direktora Republičkog
							
							
								generalni direktor
							
						
						
							
								hidrometeorološkog zavoda 
							
							
							
						
					
				
				Član 3.
				Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.
	










ZAКON


o zaduženju Srbije i Crne Gore kod Кraljevine Španije po Programu finansijske 
saradnje između Saveta ministara Srbije i Crne Gore i Vlade Španije, potpisanom 
13. juna 2005. godine


"Službeni 
list SCG", broj 
44 

od 22. 
oktobra 2005.





Član 1.


Srbija i Crna Gora zadužuje se kod Кraljevine Španije u iznosu od 50 miliona evra 
i garantuje otplatu obaveza nastalih po osnovu korišćenja ovih sredstava.



Član 2.


Garancija Srbije i Crne Gore daje se na iznos kredita u visini od 50 miliona 
evra iz člana 1. ovog zakona, pod sledećim uslovima:


- sa rokom otplate od 16 godina, uključujući 
grace 
period u trajanju od pet godina;


- sa kamatnom stopom u visini od 1,2% godišnje.



Član 3.


Sredstva kredita iz člana 2. ovog zakona koristiće se za finansiranje 
pojedinačnih projekata iz Srbije i iz Crne Gore, i to, iz Srbije do visine od 45 
miliona evra, a iz Crne Gore, do visine od 5 miliona evra.



Član 4.


Republika Srbija i Republika Crna Gora će, u roku od 30 dana od dana stupanja na 
snagu ovog zakona, izdati Srbiji i Crnoj Gori kontragaranciju za redovno i 
blagovremeno plaćanje dospelih obaveza, svaka srazmerno pripadajućem delu 
kredita.


Države članice će obezbediti sredstva u budžetu za tekuću godinu za izmirenje 
dospelih obaveza korisnika sredstva, ukoliko oni to blagovremeno ne učine.


Sredstva za izmirenje dospelih obaveza po kreditu Republika Srbija i Republika 
Crna Gora prenose na poseban račun Srbije i Crne Gore, otvoren kod banaka 
ovlašćenih od Vlade Srbije i Vlade Crne Gore za potrebe otplate obaveza iz člana 
1. ovog zakona.



Član 5.


Кursne razlike koje mogu nastati u vezi sa izmirenjem obaveza u smislu ovog 
zakona, kao i troškove transfera sredstava za redovnu otplatu obaveza iz 
pojedinačnih ugovora o zajmu i finansiranju, snose krajnji korisnici sredstava 
zajma.



Član 6.


Ovaj zakon stupa na snagu osmog dana od dana objavljivanja u "Službenom listu 
SCG".





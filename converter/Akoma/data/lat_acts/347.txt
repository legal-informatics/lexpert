




ZAКON

o zaduženju


Srbije i


Crne


Gore kod


Evropske 
investicione banke 
(Projekat upravljanja 
elektroenergetskim sistemom)

"Službeni list SCG", broj 14 od 26. marta 2004.





Član 1.

Srbija i Crna Gora se zadužuje kod Evropske
investicione banke u
iznosu od 22 miliona evra u svoje ime, a za račun države članice Republike
Srbije, za finansiranje realizacije Projekta upravljanja elektroenergetskim sistemom.



Član 2.

Zaduženje iz člana 1. ovog zakona izvršava
se na osnovu Ugovora o
finansiranju između Srbije i Crne Gore i Evropske investicione banke (Projekat
upravljanja elektroenergetskim sistemom) (Finansijski ugovor), potpisanog 30.
oktobra 2003. godine u
Veneciji, između Srbije i Crne Gore, kao zajmoprimca, i Evropske
investicione banke, kao zajmodavca.



Član 3.

Sredstvima ovog zajma finansiraće se
sledeće komponente Projekta
upravljanja elektroenergetskim sistemom:

1. Uspostavljanje novih sistema

– Tehnički sistem upravljanja, nadzor,

– Sistem upravljanja i prikupljanja podataka (SKADA),

– Sistem za udaljeno prikupljanje i
obračunavanje mernih podataka 
(SRAAMD) u Nacionalnom
centru za upravljanje elektroenergetskim sistemom,

– Mobilna kalibraciona jedinica za merenje
na transformatorima,

– Udaljene stanice, kao i pretvarači u
elektranama i postrojenjima;

2. Telekomunikaciona mreža

– Ugradnja od ukupno 2200 km 

OPGW kabla (sa 48
optičkih vlakana)
radi uspostavljanja telekomunikacione mreže koja će 
međusobno povezati sva glavna
elektroenergetska postrojenja sa 
Nacionalnim
centrom za upravljanje elektroenergetskim sistemom, kako bi se omogućilo
upravljanje u realnom vremenu;

– Interkonekcija sa elektroprivredama u
susednim zemljama u
skladu sa preporukama UCTE,

– Instaliranje multipleks opreme Sinhrone
Digitalne Hijerarhije (SDH) u
svim većim elektroenergetskim postrojenjima,

– Obezbeđivanje Sistema za upravljanje
telekomunikacijama sa svim
karakteristikama u skladu sa međunarodnim standardima,

– Instaliranje opreme telefonskih centrala u
glavnim elektroenergetskim
postrojenjima kako bi se omogućile brze i pouzdane komunikacije između osoblja
proizvodnih i prenosnih postrojenja
i operatera u dispečerskom (kontrolnom) centru,

– Instaliranje opreme za mrežu podataka,
prema potrebi, kako bi
podržala lokalne mreže i mreže šireg područja 
(LAN/WAN),

– Instaliranje E1 multipleks
telekomunikacione opreme za 
interfejs
kako bi se omogućilo povezivanje sistema nove tehnologije sa postojećim
sistemima,

– Obezbeđivanje napajanja, sinhronizacije i
nabavke alata i opreme
za testiranje;

2. Кonsultantske usluge bi trebalo da pruže
specijalizovane kompanije
kako bi neposredno radile sa Кorisnikom i pomogle u tenderskim
procedurama, obuci, rukovođenju projektom, itd.



Član 4.

Republika Srbija se obavezuje da u roku od
30 dana od dana stupanja
na snagu ovog zakona, izda Srbiji i Crnoj Gori kontragaranciju o redovnom
obezbeđenju sredstava, radi blagovremenog plaćanja dospelih obaveza predviđenih
Finansijskim ugovorom iz
člana 2. ovog zakona.

Republika Srbija se obavezuje da će
obezbeđivati sredstva u budžetu
za tekuću godinu za izmirenje dela dospelih obaveza Javnog preduzeća
"Elektroprivreda Srbije", kao korisnika sredstava zajma, ako to ono blagovremeno ne
učini.

Sredstva iz stava 2. ovog člana Republika
Srbija prenosi na poseban
račun Srbije i Crne Gore kod Narodne banke Srbije, otvoren s isključivom namenom
otplate zajma iz člana 2. ovog zakona.



Član 5.

Кursne razlike koje mogu nastati u vezi s
izmirenjem obaveza u
smislu ovog zakona snosi Javno preduzeće "Elektroprivreda Srbije", kao krajnji
korisnik sredstava zajma, tj. Republika Srbija.



Član 6.

Narodna banka Srbije naplaćuje od Javnog
preduzeća 
"Elektroprivreda
Srbije", kao krajnjeg korisnika sredstava zajma, tj. Republike Srbije, troškove za
transfer sredstava za otplatu
obaveza Evropskoj investicionoj banci, kao proviziju za usluge koje pruža
u smislu ovog zakona.



Član 7.

Ovaj zakon stupa na snagu narednog dana od
dana objavljivanja u
"Službenom listu SCG".




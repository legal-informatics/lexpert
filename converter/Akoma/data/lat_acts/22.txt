





ZAКON

o
Republičkom seizmološkom zavodu

„Službeni
glasnik RS”, broj 71 od 22. 
decembra 1994.





Član
1.

Za obavljanje
seizmoloških poslova od značaja za ostvarivanje prava i dužnosti Republike,
obrazuje se Republički seizmološki zavod kao posebna organizacija.

Sedište Republičkog
seizmološkog zavoda je u Beogradu.



Član
2.

Republički
seizmološki zavod (u daljem tekstu: Zavod) obavlja stručne poslove koji se odnose
na: sistematsko registrovanje, prikupljanje, analiziranje i proučavanje seizmičkih i
seizmotektonskih pojava (prirodni i indukovani zemljotresi, eksplozije i gorski
udari), prognoziranje njihovog uticaja na zemljište, vode, vodotoke i objekte;
projektovanje i održavanje mreže seizmoloških stanica i izrada seizmoloških
karata (epicentara, seizmičkog hazarda, rizika, maksimalno dogođenih
intenziteta); učešće u izradi propisa za izgradnju u seizmičkim područjima, kao
i za seizmičko osmatranje kapitalnih objekata kod kojih zemljotresi mogu
izazvati katastrofalne posledice; učešće u izradi perspektivnog i godišnjeg
plana seizmoloških istraživanja od interesa za Republiku i učešće u izvršavanju
tih planova i izradi predloga za prostorno i urbanističko planiranje, kao i
učešće u izradi i usavršavanju propisa za seizmičko projektovanje; izradu
predloga za planiranje i organizaciju sistema civilne zaštite, kod izrade
planova za zaštitu od zemljotresa i mera za otklanjanje posledica i vođenja
odgovarajuće seizmološke dokumentacije, njeno arhiviranje i čuvanje; objavljivanje
prikupljenih podataka o seizmičkim i seizmotektonskim pojavama i druge
seizmološke poslove koji se utvrde godišnjim i višegodišnjim programima.

Zavod učestvuje u
međunarodnoj razmeni seizmoloških podataka i sarađuje na regionalnim
seizmološkim projektima od interesa za Republiku.



Član
3.

Zavod može, u okviru
utvrđenih poslova, pružati usluge preduzećima i drugim organizacijama uz
odgovarajuću naknadu.



Član
4.

Zavod počinje sa
radom 1. januara 1995. godine.

Danom početka rada
Zavoda prestaje sa radom Seizmološki zavod u Beogradu, Tašmajdanski park bb (u
daljem tekstu: Seizmološki zavod).



Član
5.

Predmete, arhivu i
drugi registraturski materijal, objekte, opremu, sredstva za rad i druga
sredstva Seizmološkog zavoda preuzima Zavod.



Član
6.

Zaposleni u Seizmološkom
zavodu nastavljaju da rade u Zavodu na poslovima na kojima su bili raspoređeni
do stupanja na snagu ovog zakona, a do donošenja rešenja o raspoređivanju zaposlenih
u skladu sa aktom o organizaciji i sistematizaciji radnih mesta u Zavodu.



Član
7.

Vlada Republike
Srbije imenovaće direktora Zavoda najkasnije u roku od 30 dana od dana početka
rada Zavoda.

Do imenovanja
direktora Zavoda, dužnost direktora vršiće direktor Seizmološkog zavoda, koji
će sprovesti postupak brisanja Seizmološkog zavoda iz sudskog registra i
izvršiti pripremne radnje za početak rada Zavoda.



Član
8.

Danom stupanja na
snagu ovog zakona prestaje da važi Zakon o vršenju seizmoloških poslova
(„Službeni glasnik SRS”, broj 20/84).



Član
9.

Ovaj zakon stupa na
snagu osmog dana od dana objavljivanja u „Službenom glasniku Republike Srbije”.




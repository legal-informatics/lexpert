


Redakcijski prečišćen tekst


ZAКON
o Agenciji za licenciranje stečajnih 
upravnika
„Službeni glasnik RS“, br. 84 od 
24. jula 2004, 104 od 16. decembra 2009, 89 od 27. oktobra 2015.
Osnivanje
Član 1.
Ovim zakonom osniva se Agencija za 
licenciranje stečajnih upravnika (u daljem tekstu: Agencija).
Status Agencije 

Član 2.
Agencija ima svojstvo pravnog lica 
sa pravima, obavezama i odgovornostima utvrđenim ovim zakonom i zakonom kojim se 
uređuje stečaj.
Agencija posluje u skladu sa propisima o javnim 
agencijama.
Sedište Agencije je u Beogradu.
Agencija ima račun.
*Službeni glasnik RS, broj 104/2009
Područne unutrašnje jedinice Agencije
*Službeni glasnik RS, broj 89/2015
Član 2a
Agencija ima područnu unutrašnju jedinicu u sedištu 
organa autonomne pokrajine.
Agencija može da obrazuje područne unutrašnje jedinice 
u mestima van svog sedišta, u skladu sa statutom i aktom o unutrašnjoj 
organizaciji i sistematizaciji radnih mesta.
*Službeni glasnik RS, broj 89/2015
Poslovi Agencije
Član 3.
Agencija obavlja stručne i regulatorne poslove, u 
skladu sa ovim zakonom, zakonom kojim se uređuje stečaj i drugim propisima 
donetim na osnovu tih zakona (u daljem tekstu: propisi kojima se uređuje stečaj), 
i to:
1) izdaje i obnavlja licencu za obavljanje poslova 
stečajnog upravnika;
2) vrši stručni nadzor nad radom stečajnog upravnika 
(u daljem tekstu:stručni nadzor), oduzima licencu za obavljanje poslova stečajnog 
upravnika i izriče druge mere propisane ovim zakonom i zakonom kojim se uređuje 
stečaj;
3) izdaje obavezujuća uputstva stečajnim upravnicima 
kada je to potrebno radi ujednačavanja primene propisa kojima se uređuje stečaj;
4) vodi imenik stečajnih upravnika;
5) priprema predlog nacionalnih 
standarda za upravljanje stečajnom masom i predlog kodeksa etike stečajnih 
upravnika;
6) poslove stečajnog upravnika, u skladu sa zakonom 
kojim se uređuje stečaj.
Pored poslova iz stava 1. ovog člana, Agencija:
1) organizuje i sprovodi polaganje stručnog ispita za 
dobijanje licence za obavljanje poslova stečajnog upravnika;
2) prati primenu propisa kojima se uređuje stečaj;
3) prikuplja i obrađuje podatke od značaja za 
sprovođenje stečajnog postupka;
4) obavlja i druge poslove radi unapređenja i razvoja 
profesije stečajnog upravnika;
5) obavlja druge poslove, u skladu sa propisima kojima 
se uređuje stečaj i sa statutom Agencije.
Poslove iz 
stava 1. tač. 1), 2), 4) i 6) i stava 2. 
tačka 1) ovog člana Agencija obavlja kao poverene poslove.
Poslove stečajnog upravnika Agencija obavlja u 
stečajnim postupcima koji se sprovode nad pravnim licima koja su sa većinskim 
javnim ili društvenim kapitalom, kao i u postupcima kada se tokom postupka 
stečaja promeni vlasnička struktura stečajnog dužnika tako da stečajni dužnik 
postane pravno lice sa većinskim javnim kapitalom, u skladu sa zakonom kojim se 
uređuje stečaj.
*Službeni glasnik RS, broj 104/2009
**Službeni glasnik RS, broj 89/2015
Vršenje stručnog nadzora
*Službeni glasnik RS, broj 104/2009
Član 3a
U vršenju stručnog nadzora Agencija proverava da li 
stečajni upravnik obavlja poslove u skladu sa propisima kojima se uređuje stečaj.
Stručni nadzor iz stava 1. ovog člana obuhvata:
1) uvid i analizu izveštaja, dokumentacije i ostalih 
podataka koje je stečajni upravnik dužan da dostavlja u skladu sa propisima 
kojima se uređuje stečaj ili na zahtev Agencije;
2) vršenje neposrednog nadzora u prostorijama stečajnog 
upravnika i to uvidom u akte, poslovne knjige, baze podataka, izvode sa računa, 
korespodenciju i druga dokumenta;
3) uzimanje izjava od stečajnog upravnika i lica 
zaposlenih ili angažovanih u kancelariji stečajnog upravnika, kao i od lica 
zaposlenih kod stečajnog dužnika ili na drugi način angažovanih u stečajnom 
postupku, osim ako su ta lica zakonom ili drugim propisom obavezana na čuvanje 
poslovne ili druge tajne;
4) preduzimanje drugih radnji za koje Agencija oceni da 
su neophodne u obavljanju stručnog nadzora.
Ako se u postupku vršenja stručnog nadzora utvrdi da 
stečajni upravnik nije obavljao poslove u skladu sa propisima kojima se uređuje 
stečaj, Agencija će izreći jednu ili više mera propisanih zakonom kojim se 
uređuje stečaj, i to: opomenu; javnu opomenu; novčanu kaznu; oduzimanje licence.
*Službeni glasnik RS, broj 104/2009
Ovlašćena lica i organi za vršenje stručnog nadzora
*Službeni glasnik RS, broj 104/2009
Član 3b
Ovlašćena lica i organi za vršenje stručnog nadzora su 
supervizor, disciplinsko veće i direktor Agencije.
Poslove supervizora može da obavlja lice koje je 
zaposleno u Agenciji i koje ima:
1) visoku stručnu spremu;
2) najmanje tri godine radnog iskustva;
3) položen stručni ispit za dobijanje licence za 
obavljanje poslova stečajnog upravnika.
Pravilnikom o unutrašnjoj organizaciji i 
sistematizaciji radnih mesta Agencije mogu se propisati i drugi uslovi koje 
supervizor mora da ispunjava.
Supervizori imaju službenu legitimaciju, koju izdaje 
direktor Agencije.
Disciplinsko veće je sastavljeno od pet članova. Sastav 
i način imenovanja disciplinskog veća bliže propisuje Upravni odbor Agencije 
posebnim aktom. Supervizor ne može biti član disciplinskog veća u predmetu u 
kome je vršio stručni nadzor.
Ministar nadležan za poslove stečaja bliže propisuje 
oblik i sadržinu službene legitimacije iz stava 4. ovog člana.
*Službeni glasnik RS, broj 104/2009
Obaveza omogućavanja nesmetanog vršenja stručnog nadzora
*Službeni glasnik RS, broj 104/2009
Član 3v
Stečajni upravnici i lica zaposlena ili angažovana u 
kancelariji stečajnog upravnika dužna su da:
1) supervizoru omoguće nesmetano preduzimanje radnji iz 
člana 3a stav 2. ovog zakona;
2) u postupku pred disciplinskim većem pruže sve 
potrebne podatke i omoguće uvid u sva dokumenta od značaja za sprovođenje 
postupka.
*Službeni glasnik RS, broj 104/2009
Izveštaj supervizora
*Službeni glasnik RS, broj 104/2009
Član 3g
Supervizor započinje ispitivanje rada stečajnog 
upravnika po službenoj dužnosti ili po pritužbi trećeg lica.
O izvršenom ispitivanju rada stečajnog upravnika 
supervizor sastavlja izveštaj (u daljem tekstu: izveštaj supervizora) kojim 
konstatuje da ne postoje nepravilnosti u radu stečajnog upravnika, a u slučaju 
da utvrdi postojanje nepravilnosti u radu predlaže pokretanje disciplinskog 
postupka.
Ukoliko supervizor tokom ispitivanja rada stečajnog 
upravnika utvrdi postojanje nepravilnosti manjeg značaja koje se mogu otkloniti, 
on će stečajnom upravniku naložiti njihovo otklanjanje u primerenom roku. Ukoliko 
stečajni upravnik postupi u skladu sa nalogom supervizor će u izveštaju 
konstatovati da su utvrđene nepravilnosti otklonjene i da nema osnova za 
pokretanje disciplinskog postupka.
U slučaju da je u izveštaju supervizora konstatovano 
da ne postoje nepravilnosti u radu stečajnog upravnika, odnosno da su utvrđene 
nepravilnosti otklonjene u skladu sa stavom 3. ovog člana supervizor dostavlja 
izveštaj stečajnom upravniku i podnosiocu pritužbe, ukoliko je ispitivanje rada 
započeto po pritužbi trećeg lica.
Na izveštaj supervizora iz stava 4. ovog člana 
podnosilac pritužbe ima pravo prigovora u roku od tri dana od dana prijema 
izveštaja.
O prigovoru iz stava 5. ovog člana odlučuje direktor 
Agencije rešenjem.
Rešenje iz stava 6. ovog člana je konačno i protiv njega 
se može pokrenuti upravni spor.
*Službeni glasnik RS, broj 104/2009
Disciplinski postupak
*Službeni glasnik RS, broj 104/2009
Član 3d
U slučaju da je u izveštaju supervizora utvrđeno 
postojanje nepravilnosti u radu stečajnog upravnika i predloženo pokretanje 
disciplinskog postupka, supervizor dostavlja izveštaj stečajnom upravniku i 
disciplinskom veću, kao i podnosiocu pritužbe ukoliko je ispitivanje rada 
započeto po pritužbi trećeg lica. Uz izveštaj supervizora disciplinskom veću 
dostavljaju se i spisi predmeta radi sprovođenja disciplinskog postupka.
Disciplinsko veće na osnovu izveštaja iz stava 1. ovog 
člana pokreće disciplinski postupak protiv stečajnog upravnika.
U disciplinskom postupku stečajnom upravniku se mora 
omogućiti da se izjasni o svim navodima iz izveštaja supervizora i da iznese 
činjenice i okolnosti od značaja za odluku disciplinskog veća.
Ako disciplinsko veće utvrdi da nije bilo 
nepravilnosti u radu stečajnog upravnika, doneće rešenje o obustavi postupka.
Ako disciplinsko veće utvrdi da su postojale 
nepravilnosti u radu stečajnog upravnika, rešenjem će izreći jednu ili više mera 
iz člana 3a stav 3. ovog zakona.
Rešenja iz st. 4. i 5. ovog člana dostavljaju se 
stečajnom upravniku i supervizoru koji je vršio stručni nadzor, kao i podnosiocu 
pritužbe ukoliko je ispitivanje rada započeto po pritužbi trećeg lica.
Rešenja iz st. 4. i 5. ovog člana su konačna i protiv 
njih se može pokrenuti upravni spor.
Disciplinsko veće donosi odluke većinom glasova svih 
članova, osim u slučaju odluke kojom se izriče mera oduzimanja licence koja se 
donosi jednoglasno.
*Službeni glasnik RS, broj 104/2009
Povrede dužnosti stečajnog upravnika
*Službeni glasnik RS, broj 104/2009
Član 3đ
Povrede dužnosti stečajnog upravnika mogu biti lakše 
ili teže povrede dužnosti.
Lakšom povredom dužnosti u smislu ovog zakona smatraju 
se manji propusti i nepravilnosti u radu stečajnog upravnika i povrede propisa 
kojima se uređuje stečaj koje nemaju značajan negativan uticaj niti posledice na 
stečajnu masu, poverioce ili treća lica.
Težom povredom dužnosti u smislu ovog zakona smatraju 
se veći propusti i nepravilnosti u radu stečajnog upravnika i povrede propisa 
kojima se uređuje stečaj koje imaju značajan negativni uticaj i posledice na 
stečajnu masu, poverioce ili treća lica. Težom povredom dužnosti smatraće se i 
nepostupanje po nalogu supervizora kao i ponovljeno ili kontinuirano uskraćivanje 
saradnje ovlašćenim licima Agencije, odnosno onemogućavanje Agencije u vršenju 
stručnog nadzora.
*Službeni glasnik RS, broj 104/2009
Izricanje mera
*Službeni glasnik RS, broj 104/2009
Član 3e
U slučaju lakše povrede dužnosti disciplinsko veće 
može izreći opomenu, javnu opomenu i novčanu kaznu. Novčana kazna se može izreći 
u iznosu od 10.000 do 100.000 dinara, a u slučaju ponavljanja lakše povrede u 
iznosu do 200.000 dinara.
U slučaju teže povrede dužnosti disciplinsko veće može 
izreći javnu opomenu, novčanu kaznu i meru oduzimanja licence. Novčana kazna se 
može izreći u iznosu od 100.000 do 1.000.000 dinara.
*Službeni glasnik RS, broj 104/2009
Oduzimanje licence i brisanje iz imenika stečajnih upravnika 
bez sprovođenja disciplinskog postupka
*Službeni glasnik RS, broj 104/2009
Član 3ž
Direktor Agencije donosi rešenje o oduzimanju licence 
stečajnom upravniku i brisanju iz imenika stečajnih upravnika u slučaju da:
1) stečajni upravnik podnese zahtev za brisanje iz 
imenika stečajnih upravnika;
2) stečajni upravnik prestane da bude državljanin 
Republike Srbije;
3) stečajni upravnik bude pravnosnažno lišen poslovne 
sposobnosti;
4) je stečajni upravnik pravnosnažnom presudom osuđen 
za krivično delo koje ga čini nedostojnim za bavljenje profesijom stečajnog 
upravnika ili za krivično delo za koje je zaprećena kazna preko pet godina 
zatvora.
Direktor Agencije donosi rešenje o 
brisanju stečajnog upravnika iz imenika stečajnih upravnika u slučaju smrti 
stečajnog upravnika i oduzimanja licence u disciplinskom postupku koji sprovodi 
disciplinsko veće.
Rešenja iz st. 1. i 2. ovog člana su konačna i protiv 
njih se može pokrenuti upravni spor.
*Službeni glasnik RS, broj 104/2009
**Službeni glasnik RS, broj 89/2015
Član 3z
Na postupak stručnog nadzora shodno se primenjuju 
odredbe zakona kojim se uređuje upravni postupak, ukoliko nije drugačije 
propisano ovim zakonom.
Ministar nadležan za poslove stečaja bliže uređuje 
način obavljanja stručnog nadzora, na predlog Agencije.
*Službeni glasnik RS, broj 104/2009
Član 4.
Brisan je (vidi član 4. Zakona – 
104/2009-99)
Obavljanje pojedinih stručnih poslova
Član 5.
Za obavljanje pojedinih stručnih 
poslova iz svoje nadležnosti Agencija može angažovati domaća ili strana pravna 
ili fizička lica.
Sredstva za osnivanje i rad Agencije
Član 6.
Sredstva za osnivanje Agencije 
obezbeđuju se iz: 
1) budžeta Republike Srbije;
2) donacija, priloga i sponzorstva 
domaćih i stranih pravnih i fizičkih lica. 
Sredstva za rad Agencije obezbeđuju 
se iz:
1) prihoda koje ostvari obavljanjem 
poslova iz svoje nadležnosti;
2) donacija, priloga i sponzorstva 
domaćih i stranih pravnih i fizičkih lica;
3) drugih izvora, u skladu sa 
zakonom.
Organi Agencije
Član 7.
Organi Agencije su upravni odbor i 
direktor .
*Službeni glasnik RS, broj 104/2009
Upravni odbor
Član 8.
Upravni odbor čine predsednik i 
četiri člana, koje imenuje i razrešava Vlada Republike Srbije, na predlog 
ministra nadležnog za poslove privrede.
Mandat predsednika i članova 
upravnog odbora traje pet godina.
Upravni odbor obavlja sledeće 
poslove:
1) donosi statut;
1a) donosi godišnji program rada;
2) donosi godišnji finansijski plan;
3) usvaja finansijski izveštaj;
4) usvaja godišnji izveštaj o radu Agencije;
5) brisana je (vidi član 6. Zakona 
– 104/2009-99)
6) donosi i druge opšte akte Agencije;
6a) donosi druge opšte akte, u skladu sa zakonom;
7) donosi poslovnik o radu;
8) obavlja i druge poslove, u skladu 
sa zakonom i statutom.
*Službeni glasnik RS, broj 104/2009
**Službeni glasnik RS, broj 89/2015
Brisan je naslov iznad člana 9. 
(vidi član 7. Zakona – 104/2009-99)
Član 9.  
Brisan je (vidi član 7. Zakona – 
104/2009-99)
Direktor
Član 10.
Direktor Agencije imenuje se i razrešava u skladu sa 
zakonom kojim se uređuju javne agencije.
Upravni odbor posebnim aktom određuje kriterijume i 
merila u pogledu stručne osposobljenosti koje moraju ispunjavati kandidati za 
direktora Agencije.
Direktor:
1) zastupa i predstavlja Agenciju;
2) rukovodi Agencijom i organizuje poslovanje Agencije;
3) predlaže i organizuje pripremu akata koje donosi 
Upravni odbor;
4) izvršava odluke Upravnog odbora i preduzima mere za 
njihovo sprovođenje;
5) stara se o zakonitosti rada i odgovara za 
zakonitost rada i korišćenje i raspolaganje sredstvima Agencije;
6) predlaže godišnji finansijski plan Agencije;
7) sastavlja godišnji izveštaj o radu Agencije;
8) donosi akt o unutrašnjoj organizaciji i 
sistematizaciji radnih mesta u Agenciji;
9) donosi rešenja u postupku vršenja stručnog nadzora 
nad radom licenciranih stečajnih upravnika u slučajevima predviđenim zakonom;
10) obavlja i druge poslove utvrđene zakonom i 
statutom.
*Službeni glasnik RS, broj 104/2009
**Službeni glasnik RS, broj 89/2015
Statut i drugi opšti akti
Član 11.
Opšti akti Agencije su statut i 
drugi akti kojima se na opšti način uređuju pitanja od značaja za rad Agencije.
Statut sadrži odredbe o:
1) nazivu i sedištu;
2) delatnosti, odnosno poslovima;
3) organima, delokrugu, 
odgovornosti i načinu odlučivanja;
4) zastupanju i odgovornosti za 
obaveze;
5) opštim aktima i načinu njihovog 
donošenja;
6) postupku izmene statuta;
7) pravima, obavezama i 
odgovornostima zaposlenih;
8) unutrašnjoj organizaci;
9) drugim pitanjima od značaja za 
rad i poslovanje Agencije.
Na statut Agencije saglasnost daje 
Vlada Republike Srbije.
Nadzor nad radom Agencije
Član 12.
Ministarstvo nadležno za poslove 
privrede obavlja poslove nadzora nad radom Agencije.
Brisani su raniji st. 2. i 3. (vidi 
član 9. Zakona - 104/2009-99)
Javnost rada Agencije
*Službeni glasnik RS, broj 104/2009
Član 12a
Agencija objavljuje na svojoj internet strani:
1) godišnji program rada i finansijski plan Agencije za 
narednu godinu, koji su doneti u skladu sa zakonom kojim se uređuju javne 
agencije u, roku od 15 dana od dana njihovog donošenja;
2) godišnji izveštaj o radu i finansijski izveštaj, 
koji su usvojeni u skladu sa zakonom kojim se uređuju javne agencije, u roku od 
15 dana od dana njihovog usvajanja;
3) druge podatke od značaja za sprovođenje stečajnog 
postupka.
*Službeni glasnik RS, broj 104/2009
Prelazne i završne odredbe
Član 13.
Vlada Republike Srbije imenovaće 
predsednika i članove upravnog odbora, direktora, predsednika i članove 
nadzornog odbora u roku od 30 dana od dana stupanja na snagu ovog zakona.
Član 14.
Upravni odbor je dužan da u roku od 
15 dana od dana imenovanja donese statut.
Član 15.
Ovaj zakon stupa na snagu osmog 
dana od dana objavljivanja u „Službenom glasniku Republike Srbije".

ODREDBE КOJE NISU UNETE U 
„PREČIŠĆEN TEКST“ ZAКONA
Zakon o izmenama i dopunama Zakona 
o Agenciji za licenciranje stečajnih upravnika: „Službeni glasnik RS“, broj 
104/2009-99
Član 11.
Podzakonski akti koji se donose na 
osnovu ovlašćenja iz ovog zakona biće doneti u roku od 30 dana od dana stupanja na 
snagu ovog zakona.  
Član 12.
Ovaj zakon stupa na snagu osmog 
dana od dana objavljivanja u „Službenom glasniku Republike Srbije”, a počinje da se 
primenjuje tridesetog dana od dana njegovog stupanja na snagu.
Zakon o izmenama i dopunama Zakona 
o Agenciji za licenciranje stečajnih upravnika: „Službeni glasnik RS“, broj 
89/2015-8
Član 6.
Danom stupanja na snagu ovog zakona 
Agencija preuzima od Agencije za privatizaciju sva prava i obaveze, predmete, 
opremu, sredstva za rad i arhivu, koji su u funkciji obavljanja poslova utvrđenih 
ovim zakonom, kao i potreban broj zaposlenih.
Danom stupanja na snagu ovog zakona, 
novčana sredstva sa podračuna Agencije za privatizaciju, koja su ostvarena po 
osnovu obavljanja poslova stečajnog upravnika u skladu sa zakonom kojim se uređuje 
stečaj, prenose se na račun Agencije.
Član 7.
Opšti akti Agencije uskladiće se sa 
odredbama ovog zakona u roku od šest meseci od dana njegovog stupanja na snagu.
Član 8.
Stečajni postupci u kojima je 
Agencija za privatizaciju imenovana za stečajnog upravnika, a koji su započeti 
do dana stupanja na snagu ovog zakona, nastaviće se u skladu sa odredbama ovog 
zakona.  
Član 9.
Danom stupanja na snagu ovog zakona 
prestaju da važe odredbe člana 6. stav 4. tačka 2) i člana 11d stav 2. Zakona o 
Agenciji za privatizaciju („Službeni glasnik RS”, br. 38/01, 135/04, 30/10 i 
115/14).
Član 10.
Ovaj zakon stupa na snagu osmog 
dana od dana objavljivanja u „Službenom glasniku Republike Srbije”.  








ZAКON

o davanju kontragarancije
Republike Srbije Srbiji i Crnoj Gori po zajmu Evropske banke za obnovu i razvoj

(Buduća modernizacija
i unapređenje sistema za upravljanje vazdušnim saobraćajem)

"Službeni glasnik
RS", broj

61 od 

18. jula 2005. 






Кontragarancija Republike
Srbije



Član 1.

Republika Srbija preuzima obavezu da kao kontragarant izmiri
obaveze Srbije i Crne Gore, kao garanta, po Sporazumu o zajmu (Buduća modernizacija
i unapređenje sistema za upravljanje vazdušnim saobraćajem) između Agencije za kontrolu
letenja Srbije i Crne Gore d.o.o, kao zajmoprimca i Evropske banke za obnovu i razvoj,
kao zajmodavca, u visini od 30.820.000 evra, zaključenom 9. februara 2005. godine.




Obaveza Republike Srbije 



Član 2.

Кontragarancija iz člana 1. ovog zakona daje se Srbiji i
Crnoj Gori na ime obaveze iz Sporazuma o zajmu (Buduća modernizacija i unapređenje
sistema za upravljanje vazdušnim saobraćajem) između Agencije za kontrolu letenja Srbije
i Crne Gore d.o.o. i Evropske banke za obnovu i razvoj i Sporazuma o projektu pružanja
pomoći (Buduća modernizacija i unapređenje sistema za upravljanje kontrolom letenja)
između Republike Srbije i Evropske banke za obnovu i razvoj.



Obaveze Zajmoprimca



Član 3.

Sredstva za otplatu zajma iz člana 1. ovog zakona obezbediće
Agencija za kontrolu letenja Srbije i Crne Gore d.o.o. (u daljem tekstu: Zajmoprimac).

Zajmoprimac je dužan da sredstva za otplatu zajma obezbeđuje
prema planu otplate za sva povučena sredstva, u iznosu koji uključuje dospelu glavnicu,
obračunatu kamatu na povučena sredstva, troškove za nepovučena sredstva i ostale
troškove. 

Zajmoprimac će obezbeđivati sredstva za otplatu zajma iz
sopstvenih prihoda, uplatom dospelih deviznih obaveza na račun otvoren isključivo
za namenu otplate zajma, kod banke odgovarajuće za Evropsku banku za obnovu i razvoj.

Ako po osnovu izdate kontragarancije Republika Srbija izvrši
obavezu umesto Zajmoprimca, ima pravo na povraćaj glavnice, kamate i pratećih troškova
koji nastanu zbog neizvršenja, odnosno neblagovremenog izvršenja obaveze, do visine
iznosa izmirene obaveze, kao i pravo da od Zajmoprimca naplati obračunatu zakonsku
kamatu.

Pravo na povraćaj sredstava iz stava 4. ovog člana Republika
Srbija ostvariće tako što će Zajmoprimcu umanjiti sredstva od utvrđenih budžetskih
aproprijacija i subvencija ili, ako Zajmoprimac nije korisnik budžetskih sredstava
Republike Srbije, inicirati naplatu sa računa Zajmoprimca, na osnovu ovlašćenja dobijenog
od Zajmoprimca ili drugih instrumenata obezbeđenja, u skladu sa propisima kojima
se uređuje platni promet. 



Stupanje na snagu



Član 4.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.




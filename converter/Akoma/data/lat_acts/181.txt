



ZAКON


o posebnoj dažbini pri uvozu poljoprivrednih i prehrambenih proizvoda

„Službeni
list SRJ”, broj 90 od 30. 
decembra 1994.

Član
1.

Radi zaštite
proizvodnje poljoprivrednih i prehrambenih proizvoda, obezbeđenja stabilnosti
tržišta i uticaja cena poljoprivrednih i prehrambenih proizvoda iz uvoza na
proizvodnju i cene na domaćem tržištu, preduzeća i druga pravna i fizička lica,
(u daljem tekstu: preduzeća i fizička lica) plaćaju posebnu dažbinu pri uvozu
poljoprivrednih i prehrambenih proizvoda.

Član
2.

Savezna vlada
određuje poljoprivredne i prehrambene proizvode za koje se plaća posebna dažbina
pri uvozu 
poljoprivrednih i prehrambenih proizvoda i utvrđuje iznos te dažbine.

Član
3.

Posebna dažbina pri
uvozu 
poljoprivrednih i prehrambenih proizvoda naplaćuje se prilikom carinjenja
robe, po propisima koji važe za naplaćivanje carine.

Član
4.

Sredstva ostvarena
naplatom posebne dažbine pri uvozu poljoprivrednih i prehrambenih proizvoda
uplaćuju se u savezni budžet.

Član
5.

Danom stupanja na
snagu ovog zakona prestaju da važe Zakon o posebnim dažbinama pri uvozu
poljoprivrednih i prehrambenih proizvoda („Službeni list SFRJ”, br. 70/89) i
član 42. Zakona o izmenama saveznih zakona kojima su određene novčane kazne za
privredne prestupe i prekršaje („Službeni list SRJ”, br. 24/94 i 41/94).

Član
6.

Ovaj zakon stupa na
snagu osmog dana od dana objavljivanja u „Službenom listu SRJ”.


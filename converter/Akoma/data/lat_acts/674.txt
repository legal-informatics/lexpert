



		Redakcijski prečišćen tekst





ZAКON
o penzijskom i invalidskom osiguranju
"Službeni glasnik RS", br. 34 od 2. aprila 2003,
64 od 7. juna 2004 - 

US, 84 od 24. jula 2004 - 
dr. zakon, 85 od 6. oktobra 2005, 101 od 21. novembra 2005
- dr. zakon, 
63 od 21 jula 2006 - 
US, 5 od 22. januara 2009, 107 
od 23. decembra 2009, 30 od 7. maja 
2010 - dr. zakon, 101 od 29. decembra 2010, 93 od 28. septembra 2012, 62 
od 16. jula 2013, 108 od 6. decembra 2013, 75 od 21. jula 2014, 142 od 25. 
decembra 2014, 73 od 29. septembra 2018, 46 od 26. juna 2019 -
US, 
86 od 6. decembra 2019.
		
		I. UVODNE ODREDBE 
Član 1.
		Penzijsko i invalidsko osiguranje u Republici 
		Srbiji je obavezno.
		Penzijski sistem u Republici Srbiji čine i 
		dobrovoljni penzijski fondovi i penzijski planovi koji se uređuju 
		posebnim zakonom.
*Službeni glasnik RS, broj 86/2019
Član 2.
Ovim zakonom uređuje se obavezno penzijsko i invalidsko osiguranje. 
Ovim zakonom uređuje se penzijsko i invalidsko osiguranje i za lica koja nisu obavezno osigurana po ovom zakonu, a uključila su se u obavezno osiguranje. 
Član 3.
Obaveznim penzijskim i invalidskim osiguranjem obezbeđuju se prava za slučaj starosti, invalidnosti, smrti i telesnog oštećenja. 
Član 4.
Dobrovoljno penzijsko i invalidsko osiguranje je osiguranje kojim se, na osnovu ugovora, mogu obezbediti prava za slučaj starosti, invalidnosti, smrti i telesnog oštećenja, ili veći obim tih prava od obima utvrđenog ovim zakonom, kao i druga prava iz ovog osiguranja. 
Član 5.
Prava iz penzijskog i invalidskog osiguranja stiču se i ostvaruju zavisno od dužine ulaganja i visine osnovice na koju je plaćen doprinos za penzijsko i invalidsko osiguranje i uz primenu načela solidarnosti. 
Prava iz penzijskog i invalidskog osiguranja stiču se, ostvaruju i koriste pod uslovima i na način utvrđen ovim zakonom. 
Član 6.
Prava iz penzijskog i invalidskog osiguranja jesu lična prava i ne mogu se prenositi na druga lica. 
Prava iz penzijskog i invalidskog osiguranja ne zastarevaju, osim prava na potraživanja dospelih a neisplaćenih iznosa u slučajevima utvrđenim ovim zakonom. 
Član 7.
Pojedine kategorije osiguranika mogu izuzetno, u slučajevima i na način utvrđen ovim zakonom, sticati i ostvarivati pravo na penziju pod posebnim uslovima. 
Кategorije osiguranika, bliži kriterijumi za ostvarivanje prava u smislu stava 1. ovog člana, kao i način finansiranja tih prava uređuju se ovim zakonom. 
Član 8.
Prestao je da važi raniji stav 1. (vidi član 77. Zakona – 84/2004-37)
Sredstva za povećane obaveze koje nastaju usled sticanja i ostvarivanja prava pod posebnim uslovima za određene kategorije osiguranika obezbeđuju se u budžetu. 
Član 9.
Sredstva za penzijsko i invalidsko osiguranje, odnosno prava iz penzijskog i invalidskog osiguranja obezbeđuju se, odnosno ostvaruju kod 
republičkog fonda za penzijsko i invalidsko osiguranje (u daljem tekstu: fond). 

*Službeni glasnik RS, broj 85/2005
II. OBAVEZNO PENZIJSКO I INVALIDSКO OSIGURANJE 
Član 10.
Obavezno osigurana lica (u daljem tekstu: osiguranici), u smislu ovog zakona, jesu: 
1) zaposleni (u daljem tekstu: osiguranik zaposleni); 
2) lica koja samostalno obavljaju delatnost (u daljem tekstu: osiguranik samostalnih delatnosti); 
3) poljoprivrednici (u daljem tekstu: osiguranik poljoprivrednik). 
Ako lice istovremeno ispunjava uslove za osiguranje po više osnova iz stava 1. ovog člana, osnov osiguranja određuje se na taj način što postojanje osnova osiguranja po prethodnoj tački isključuje osnov osiguranja iz naredne tačke. 
Obaveze za plaćanje doprinosa po osnovu osiguranja utvrđuju se u skladu sa ovim zakonom. 
Član 11.
Osiguranici zaposleni jesu: 
1) lica u radnom odnosu, odnosno zaposlena u preduzeću, drugom pravnom licu, državnom organu, organu jedinice lokalne samouprave ili kod fizičkih lica (u daljem tekstu: poslodavac), izuzev lica iz člana 12. stav 1. tačka 2) ovog zakona; 
2) civilna lica na službi u Vojsci Srbije;
2a) profesionalna vojna lica prema propisima o Vojsci 
Srbije;
3) izabrana ili postavljena lica, ako za obavljanje funkcije ostvaruju zaradu, odnosno naknadu zarade; 
4) lica koja su u skladu sa propisima o radu, u radnom odnosu odnosno zaposlena van prostorija poslodavca; 
5) lica u radnom odnosu, odnosno zaposleni upućeni na rad u inostranstvo, odnosno zaposleni u preduzeću koje obavlja delatnost ili usluge u inostranstvu, ako nisu obavezno osigurana po propisima te zemlje, ili ako međunarodnim ugovorom nije drugačije određeno; 
6) domaći državljani koji su na teritoriji Republike Srbije zaposleni kod stranih ili međunarodnih organizacija i ustanova, stranih diplomatskih i konzularnih predstavništava ili kod stranih pravnih ili fizičkih lica, ako međunarodnim ugovorom nije drugačije određeno; 
7) brisana je (vidi član 2. Zakona - 86/2019-31)
8) strani državljani i lica bez državljanstva koji su na teritoriji Republike Srbije zaposleni kod stranih pravnih ili fizičkih lica, ako međunarodnim ugovorom nije drugačije određeno, kao i kod međunarodnih organizacija i ustanova i stranih diplomatskih i konzularnih predstavništava, ako je takvo osiguranje predviđeno međunarodnim ugovorom; 
9) lica koja u skladu sa zakonom obavljaju privremene i povremene poslove, ako nisu osigurani po drugom osnovu; 
10) lica koja u skladu sa zakonom obavljaju privremene i povremene poslove preko omladinskih zadruga, koje se u smislu ovog zakona smatraju poslodavcem, a imaju navršenih 26 godina života, odnosno bez obzira na godine života ako nisu na školovanju; 
11) lica za čijim je radom prestala potreba, kao i lica kojima je prestalo zaposlenje zbog stečaja, likvidacije, odnosno u svim slučajevima prestanka rada poslodavca, dok ostvaruju novčanu naknadu prema propisima o radu i zapošljavanju. 

*Službeni glasnik RS, broj 85/2005
**Službeni glasnik RS, broj 101/2010
Član 12.
Osiguranici samostalnih delatnosti jesu: 
1) lica koja, u skladu sa zakonom, samostalno obavljaju privrednu ili drugu delatnost, ako nisu obavezno osigurana po osnovu zaposlenja; 
2) lica koja su osnivači, odnosno članovi privrednih društava u skladu sa zakonom, koji u njima rade, bez obzira da li su u radnom odnosu u privrednom društvu čiji su osnivač odnosno član; 
3) lica koja obavljaju poslove po osnovu ugovora o delu odnosno poslove po osnovu autorskog ugovora, kao i poslove po osnovu drugih ugovora, kod kojih za izvršen posao ostvaruju naknadu (u daljem tekstu: ugovorena naknada), a nisu osigurani po drugom osnovu; 
		3a) lica koja rade na teritoriji Republike 
		Srbije za stranog poslodavca, koji nema registrovano predstavništvo u 
		Republici Srbiji, kod koga za obavljen posao ostvaruju naknadu (u daljem 
		tekstu: ugovorena naknada), a nisu osigurani po drugom osnovu;
4) sveštenici i verski službenici ako nisu obavezno osigurani po osnovu zaposlenja; 
		4a) lica koja, u skladu sa zakonom, obavljaju 
		poljoprivrednu delatnost u svojstvu preduzetnika, ako nisu obavezno 
		osigurani po osnovu zaposlenja; 
5) lica koja su prestala da obavljaju samostalnu delatnost, dok ostvaruju novčanu naknadu prema propisima o radu i zapošljavanju. 
Radom u smislu stava 1. tačka 2) ovog člana smatra se i predstavljanje i zastupanje privrednih društava od strane njihovih osnivača, odnosno članova na osnovu upisa u registar 
nadležne organizacije
.
*Službeni glasnik RS, broj 101/2010
**Službeni glasnik RS, broj 73/2018
***Službeni glasnik RS, broj 86/2019
Član 13.
Osiguranici poljoprivrednici su lica koja se bave poljoprivrednom delatnošću kao nosioci poljoprivrednog domaćinstva, članovi poljoprivrednog domaćinstva, nosioci porodičnog poljoprivrednog gazdinstva, članovi porodičnog poljoprivrednog gazdinstva ili članovi mešovitog domaćinstva, ako nisu 
osiguranici zaposleni, osiguranici samostalnih delatnosti, korisnici penzije ili nisu na školovanju. Poljoprivrednim domaćinstvom, porodičnim poljoprivrednim gazdinstvom, odnosno mešovitim domaćinstvom, u smislu ovog zakona, smatra se zajednica života, privređivanja i trošenja prihoda, bez obzira na srodstvo između njegovih članova, na poljoprivrednom domaćinstvu, odnosno gazdinstvu sa najmanje 0,5 hektara poljoprivrednog zemljišta, odnosno sa manje od 0,5 hektara poljoprivrednog zemljišta, drugog zemljišta ili građevinske celine na kojem se obavlja stočarska, povrtarska ili vinogradarska proizvodnja, uzgoj ribe, gajenje pečuraka, puževa, pčela i drugi uzgoj ili gajenje.
Nosilac poljoprivrednog domaćinstva, odnosno porodičnog 
poljoprivrednog gazdinstva, u smislu ovog zakona, je lice koje je obveznik poreza 
na imovinu po osnovu poljoprivrednog zemljišta ili poreza na prihod od 
poljoprivrede i šumarstva, u skladu sa zakonom kojim se uređuje porez na imovinu 
i porez na dohodak građana.
Član poljoprivrednog domaćinstva, porodičnog 
poljoprivrednog gazdinstva, odnosno mešovitog domaćinstva, u smislu ovog zakona, 
je lice koje živi i radi na poljoprivrednom domaćinstvu, porodičnom 
poljoprivrednom gazdinstvu, odnosno u mešovitom domaćinstvu.
		
		Obavezno su osigurani nosilac poljoprivrednog domaćinstva i nosilac 
		porodičnog poljoprivrednog gazdinstva, odnosno najmanje jedan član 
		domaćinstva, porodičnog poljoprivrednog gazdinstva ili mešovitog 
		domaćinstva.
		
		Ostali članovi domaćinstva, porodičnog poljoprivrednog gazdinstva, 
		odnosno mešovitog domaćinstva, mogu se osigurati pod uslovom propisanim 
		ovim zakonom.
*Službeni glasnik RS, broj 101/2010
		
		**Službeni glasnik RS, broj 75/2014
Član 14.
Svojstvo osiguranika stiče se danom početka a prestaje danom prestanka zaposlenja, obavljanja samostalne ili poljoprivredne delatnosti, odnosno obavljanja ugovorenih poslova. 
Svojstvo osiguranika utvrđuje se na osnovu prijave na osiguranje, odnosno odjave osiguranja, u skladu s ovim zakonom. 
Svojstvo osiguranika ne može se steći pre navršenih 15 godina života. 
Izuzetno od odredaba stava 1. ovog člana, svojstvo osiguranika poljoprivrednika može mirovati najduže pet godina u toku osiguranja iz objektivnih razloga (elementarne nepogode, bolest i porodiljsko odsustvo), s tim što to ne može biti uzastopnih pet godina. 
Izuzetno od stava 1. ovog člana, osiguranici iz člana 
11. tač. 9) i 10) ovog zakona i osiguranici iz člana 12. stav 1.
tač. 3) i 3a) ovog 
zakona, mogu steći, odnosno može im prestati svojstvo osiguranika, prema 
utvrđenom stažu osiguranja .
Izuzetno od stava 1. ovog člana, svojstvo osiguranika 
poljoprivrednika može prestati i sa danom ispunjenja uslova za sticanje prava na 
penziju u skladu sa ovim zakonom.
*Službeni glasnik RS, broj 101/2010
		
		**Službeni glasnik RS, broj 86/2019
Član 15.
Lica koja nisu obavezno osigurana u smislu ovog zakona, 
odnosno nisu korisnici prava na penziju mogu se uključiti u obavezno osiguranje i obezbediti prava iz ovog osiguranja pod uslovima, u obimu i na način predviđen ovim zakonom. 
Svojstvo osiguranika iz stava 1. ovog člana stiče se 
danom podnošenja zahteva, a izuzetno, na zahtev lica, najranije 30 dana pre 
podnošenja zahteva. 
Svojstvo osiguranika iz stava 1. ovog člana prestaje 
danom za koji se lice u zahtevu opredeli ili 
ako doprinos ne plati u roku od šest meseci od dana dospelosti.
		Svojstvo osiguranika iz stava 3. ovog člana 
		prestaje najranije sa poslednjim danom za koji je doprinos plaćen.
Podnošenje zahteva za sticanje prava na starosnu, 
prevremenu starosnu penziju odnosno invalidsku penziju smatra se zahtevom za prestanak svojstva osiguranika iz stava 1. ovog člana, ukoliko su ispunjeni uslovi za sticanje ovih prava. 
Svojstvo osiguranika iz stava 1. ovog člana može se 
steći pod uslovom da nije nastupio neki od slučajeva po osnovu kojih se 
ostvaruje pravo u skladu sa ovim zakonom, a ukoliko je nastupio neki od tih 
slučajeva, svojstvo osiguranika može se steći samo za slučaj koji nije nastupio.

*Službeni glasnik RS, broj 85/2005
**Službeni glasnik RS, broj 101/2010
		
		***Službeni 
		glasnik RS, broj 75/2014
		
		****Službeni glasnik RS, broj 73/2018
III. DOBROVOLJNI PENZIJSКI FONDOVI I PENZIJSКI PLANOVI
*Službeni glasnik RS, broj 86/2019
Član 16.
Sistem dobrovoljnih penzijskih fondova i penzijskih 
planova, zasnovan je na individualnoj kapitalizovanoj štednji i uređuje se 
posebnim zakonom.
*Službeni glasnik RS, broj 86/2019
IV. LICA КOJIMA SE OBEZBEĐUJU PRAVA ZA SLUČAJ INVALIDNOSTI I TELESNOG OŠTEĆENJA PROUZROКOVANIH POVREDOM NA RADU ILI PROFESIONALNOM BOLEŠĆU 
Član 17.
Prava za slučaj invalidnosti i telesnog oštećenja prouzrokovanih povredom na radu ili profesionalnom bolešću ostvaruju: 
1) lica koja, u skladu sa zakonom, obavljaju privremene i povremene poslove preko omladinskih zadruga do navršenih 26 godina života, ako su na školovanju; 
2) lica koja se nalaze na stručnom osposobljavanju, dokvalifikaciji ili prekvalifikaciji, koja uputi organizacija nadležna za zapošljavanje; 
3) učenici i studenti kada se, u skladu sa zakonom, nalaze na obaveznom proizvodnom radu, profesionalnoj praksi ili praktičnoj nastavi; 
4) lica koja se nalaze na izdržavanju kazne zatvora dok rade u privrednoj jedinici ustanove za izdržavanje kazne zatvora (radionica, radilište i sl.) i na drugom mestu rada; 
5) lica koja, u skladu sa propisima, obavljaju određene poslove po osnovu ugovora o volonterskom radu. 
V. PRAVA IZ PENZIJSКOG I INVALIDSКOG OSIGURANJA 
Član 18.
Prava iz penzijskog i invalidskog osiguranja, jesu: 
		
		1) za slučaj starosti:
		
		(1) pravo na starosnu penziju,
		
		(2) pravo na prevremenu starosnu penziju;
2) za slučaj invalidnosti – pravo na invalidsku penziju; 
3) za slučaj smrti: 
(1) pravo na porodičnu penziju; 
(2) brisana je (vidi član 6. Zakona - 86/2019-31)
4) za slučaj telesnog oštećenja prouzrokovanog povredom na radu ili profesionalnom bolešću – pravo na novčanu naknadu za telesno oštećenje;
5) za slučaj potrebe za pomoći i negom drugog lica – 
pravo na novčanu naknadu za pomoć i negu drugog lica.
*Službeni glasnik RS, broj 101/2010
		
		**Službeni glasnik RS, broj 75/2014
VI. USLOVI ZA STICANJE PRAVA IZ PENZIJSКOG I INVALIDSКOG OSIGURANJA 
1. Starosna penzija 
Član 19.
Osiguranik stiče pravo na starosnu penziju: 

1) kad navrši 65 godina života i najmanje 15 godina staža osiguranja;


Brisana je ranija tačka 2) (vidi član 3. Zakona - 75/2014-13)

2) kad navrši 45 godina staža osiguranja.

*Službeni glasnik RS, broj 85/2005
		
		
		**Službeni glasnik RS, broj 75/2014
		
		Član 19a
		
		Izuzetno od člana 19. tačka 1) ovog zakona, osiguranik žena koja navrši 
		najmanje 15 godina staža osiguranja, stiče pravo na starosnu penziju kad 
		navrši:
		
		1) u 2015. godini, 60 godina i šest meseci života;
		
		2) u 2016. godini, 61 godinu života;
		
		3) u 2017. godini, 61 godinu i šest meseci života;
		
		4) u 2018. godini, 62 godine života;
		
		5) u 2019. godini, 62 godine i šest meseci života;
		
		6) u 2020. godini, 63 godine života;
		
		7) u 2021. godini, 63 godine i dva meseca života;
		
		8) u 2022. godini, 63 godine i četiri meseca života;
		
		9) u 2023. godini, 63 godine i šest meseci života;
		
		10) u 2024. godini, 63 godine i osam meseci života;
		
		11) u 2025. godini, 63 godine i deset meseci života;
		
		12) u 2026. godini, 64 godine života;
		
		13) u 2027. godini, 64 godine i dva meseca života;
		
		14) u 2028. godini, 64 godine i četiri meseca života;
		
		15) u 2029. godini, 64 godine i šest meseci života;
		
		16) u 2030. godini, 64 godine i osam meseci života;
		
		17) u 2031. godini, 64 godine i deset meseci života.
		
		
		*Službeni glasnik RS, broj 75/2014
		
		1a Prevremena starosna penzija
		*Službeni glasnik RS, broj 75/2014
		
		Član 19b
		
		Osiguranik stiče pravo na prevremenu starosnu penziju kad navrši najmanje 
		40 godina staža osiguranja i najmanje 60 godina života.
		*Službeni glasnik RS, broj 75/2014
		
		Član 19v
		
		Izuzetno od člana 19b ovog zakona, osiguranik stiče pravo na prevremenu 
		starosnu penziju kad navrši:
		
		1) u 2015. godini, 40 godina staža osiguranja i najmanje 55 godina života 
		(muškarac), odnosno 36 godina i četiri meseca staža osiguranja i najmanje 
		54 godine i četiri meseca života (žena);
		
		2) u 2016. godini, 40 godina staža osiguranja i najmanje 55 godina i osam 
		meseci života (muškarac), odnosno 37 godina staža osiguranja i 55 godina 
		života (žena);
		
		3) u 2017. godini, 40 godina staža osiguranja i najmanje 56 godina i 
		četiri meseca života (muškarac), odnosno 37 godina i šest meseci staža 
		osiguranja i najmanje 55 godina i osam meseci života (žena);
		
		4) u 2018. godini, 40 godina staža osiguranja i najmanje 57 godina života 
		(muškarac), odnosno 38 godina staža osiguranja i najmanje 56 godina i 
		četiri meseca života (žena);
		
		5) u 2019. godini, 40 godina staža osiguranja i najmanje 57 godina i osam 
		meseci života (muškarac), odnosno 38 godina i šest meseci staža 
		osiguranja i najmanje 57 godina života (žena);
		
		6) u 2020. godini, 40 godina staža osiguranja i najmanje 58 godina i 
		četiri meseca života (muškarac), odnosno 39 godina staža osiguranja i 
		najmanje 57 godina i osam meseci života (žena);
		
		7) u 2021. godini, 40 godina staža osiguranja i najmanje 59 godina života 
		(muškarac), odnosno 39 godina i četiri meseca staža osiguranja i najmanje 
		58 godina i četiri meseca života (žena);
		
		8) u 2022. godini, 40 godina staža osiguranja i najmanje 59 godina i šest 
		meseci života (muškarac), odnosno 39 godina i osam meseci staža 
		osiguranja i najmanje 59 godina života (žena);
		
		9) u 2023. godini, 40 godina staža osiguranja i najmanje 60 godina života 
		(muškarac), odnosno 40 godina staža osiguranja i najmanje 59 godina i šest 
		meseci života (žena).
		*Službeni glasnik RS, broj 75/2014
Član 20.

Osiguraniku koji je na radnim mestima na kojima se staž osiguranja računa sa 
uvećanim trajanjem navršio najmanje 2/3 od ukupno navršenog staža osiguranja, starosna granica za sticanje prava na starosnu penziju, utvrđena u članu 19. 
tačka 1) ovog zakona, snižava se zavisno od stepena uvećanja staža za po jednu godinu, i to: 
1) za svakih pet godina provedenih na radnom mestu, odnosno poslu na kome se efektivno provedenih 12 meseci računa u staž osiguranja kao 14 meseci; 
2) za svake četiri godine provedene na radnom mestu, odnosno poslu na kome se efektivno provedenih 12 meseci računa u staž osiguranja kao 15 meseci; 
3) za svake tri
godine provedene na radnom mestu, odnosno poslu na kome se efektivno provedenih 12 meseci računa u staž osiguranja kao 16 meseci; 
4) za svaku jednu godinu i šest meseci provedenih na radnom mestu, odnosno poslu na kome se efektivno provedenih 12 meseci računa u staž osiguranja kao 18 meseci. 
Starosna granica iz stava 1. ovog člana može se snižavati najviše do 
55 godina života. 
Izuzetno od stava 2. ovog člana, starosna granica za osiguranike koji 
imaju 2/3 efektivno provedenih na 
poslovima iz stava 1. tačka 4) ovog člana u odnosu 
na ukupno vreme efektivno provedeno na radnim mestima na kojima se staž 
osiguranja računa sa uvećanim trajanjem može se snižavati najviše do 50 godina 
života.

*Službeni glasnik RS, broj 85/2005
**Službeni glasnik RS, broj 101/2010
		
		***Službeni 
		glasnik RS, broj 75/2014
		
		****Službeni glasnik RS, broj 73/2018
2. Invalidska penzija 
Član 21.
Invalidnost postoji kad kod osiguranika nastane potpuni gubitak radne sposobnosti, odnosno kad kod profesionalnog vojnog lica nastane potpuni gubitak sposobnosti za profesionalnu vojnu službu
i kada kod policijskog službenika nastane potpuni 
gubitak radne sposobnosti za profesionalno vršenje policijskih poslova, zbog promena u zdravstvenom stanju prouzrokovanih povredom na radu, profesionalnom bolešću, povredom van rada ili bolešću, koje se ne mogu otkloniti lečenjem ili medicinskom rehabilitacijom. 
*Službeni glasnik RS, broj 101/2010
**Službeni glasnik RS, broj 86/2019
Član 22.
Povredom na radu, u smislu ovog zakona, smatra se povreda osiguranika koja se dogodi u prostornoj, vremenskoj i uzročnoj povezanosti sa obavljanjem posla po osnovu koga je osiguran, prouzrokovana neposrednim i kratkotrajnim mehaničkim, fizičkim ili hemijskim dejstvom, naglim promenama položaja tela, iznenadnim opterećenjem tela ili drugim promenama fiziološkog stanja organizma. 
Povredom na radu smatra se i povreda prouzrokovana na način iz stava 1. ovog člana, koju osiguranik – zaposleni pretrpi pri obavljanju posla na koji nije raspoređen, ali koji obavlja u interesu poslodavca kod koga je zaposlen. 
Povredom na radu smatra se i povreda prouzrokovana na način iz stava 1. ovog člana, koju osiguranik pretrpi na redovnom putu od stana do mesta rada ili obrnuto, na putu preduzetom radi izvršavanja službenih poslova i na putu preduzetom radi stupanja na rad, kao i u drugim slučajevima utvrđenim zakonom. 
Povredom na radu smatra se i oboljenje osiguranika koje je nastalo neposredno ili kao isključiva posledica nekog nesrećnog slučaja ili više sile za vreme obavljanja posla po osnovu koga je osiguran ili u vezi s njim. 
Povredom na radu smatra se i povreda prouzrokovana na način iz st. 1. do 4. ovog člana, koju osiguranik pretrpi u vezi s korišćenjem prava na zdravstvenu zaštitu po osnovu povrede na radu i profesionalne bolesti. 
Član 23.
Povredom na radu smatra se i povreda prouzrokovana na način predviđen u članu 22. ovog zakona koju osiguranici pretrpe učestvujući: 
1) u akcijama spasavanja ili odbrane od elementarnih nepogoda ili nesreća; 
2) u vojnoj vežbi ili u vršenju drugih obaveza iz oblasti odbrane zemlje utvrđenih zakonom; 
3) na radnom kampu ili takmičenju (proizvodnom, sportskom i dr.); 
4) na drugim poslovima i zadacima za koje je zakonom utvrđeno da su od opšteg interesa. 
Član 24.
Profesionalne bolesti, u smislu ovog zakona, jesu određene bolesti nastale u toku osiguranja, prouzrokovane dužim neposrednim uticajem procesa i uslova rada na radnim mestima, odnosno poslovima koje je osiguranik obavljao. 
Profesionalne bolesti, radna mesta, odnosno poslovi na kojima se te bolesti pojavljuju i uslovi pod kojima se smatraju profesionalnim bolestima, u smislu stava 1. ovog člana, utvrđuju ministar nadležan za poslove penzijskog i invalidskog osiguranja i ministar nadležan za poslove zdravlja, na predlog fonda. 
Član 25.
Osiguranik kod koga nastane potpuni gubitak radne sposobnosti, stiče pravo na invalidsku penziju: 
1) ako je invalidnost prouzrokovana povredom na radu ili profesionalnom bolešću; 
2) ako je invalidnost prouzrokovana povredom van rada ili bolešću – pod 
uslovom da je gubitak radne sposobnosti nastao pre navršenja godina života 
propisanih za sticanje prava na starosnu penziju utvrđenih u članu 19. tačka 1) 
ovog zakona i da ima navršenih pet godina staža osiguranja.

Brisana je 
ranija tačka 
 3) (vidi član 6. Zakona - 85/2005-3)

*Službeni glasnik RS, broj 85/2005
Član 26.
Osiguranik kod koga je invalidnost, prouzrokovana bolešću ili povredom van rada, nastala pre navršene 30 godine života stiče pravo na invalidsku penziju: 
1) kad je invalidnost nastala do navršene 20 godine života – ako ima godinu dana staža osiguranja; 
2) kad je invalidnost nastala do navršene 25 godine života – ako do nastanka invalidnosti ima najmanje dve godine staža osiguranja; 
3) kad je invalidnost nastala do navršene 30 godine života – ako do nastanka invalidnosti ima najmanje tri godine staža osiguranja. 
3. Porodična penzija 
Član 27.
Pravo na porodičnu penziju mogu ostvariti članovi porodice: 
1) umrlog osiguranika koji je navršio najmanje pet godina staža osiguranja ili je ispunio uslove 
za starosnu, prevremenu starosnu penziju ili invalidsku penziju; ili 
2) umrlog korisnika starosne, prevremene starosne penzije ili invalidske penzije. 
Ako je smrt lica iz člana 17. ovog zakona nastala kao posledica povrede na radu ili profesionalne bolesti, članovi njegove porodice stiču pravo na porodičnu penziju bez obzira na dužinu penzijskog staža tog lica. 
*Službeni glasnik RS, broj 101/2010
		
		**Službeni 
		glasnik RS, broj 75/2014
Član 28.
Članovima porodice umrlog osiguranika, odnosno korisnika prava iz člana 27. ovog zakona smatraju se: 
1) supružnik i vanbračni partner u skladu sa propisima 
kojima se uređuju porodični odnosi;
2) deca (rođena u braku ili van braka ili usvojena, pastorčad koju je osiguranik, odnosno korisnik prava izdržavao, unučad, braća i sestre i druga deca bez roditelja, odnosno deca koja imaju jednog ili oba roditelja koji su potpuno nesposobni za rad, a koju je osiguranik, odnosno korisnik prava izdržavao); 
3) roditelji (otac i majka, očuh i maćeha i usvojioci) koje je osiguranik, odnosno korisnik prava izdržavao. 
		Pravo na porodičnu penziju može ostvariti 
		supružnik i vanbračni partner iz stava 1. tačka 1) ovog člana, ukoliko 
		su brak, odnosno vanbračna zajednica života trajali najmanje tri godine, 
		ili ako sa umrlim osiguranikom, odnosno korisnikom prava, ima zajedničko 
		dete.
		Pravo na porodičnu penziju može ostvariti i 
		supružnik iz razvedenog braka i vanbračni partner iz stava 1. tačka 1) 
		ovog člana posle prestanka zajednice života vanbračnih partnera, ako im 
		je sudskom presudom utvrđeno pravo na izdržavanje. 
		Postojanje vanbračne zajednice i obaveze 
		izdržavanja iz st. 1–3. ovog člana, utvrđuje se u vanparničnom postupku.
Brisan je raniji stav 2. (vidi član 8. Zakona - 
86/2019-31)
*Službeni glasnik RS, broj 86/2019
Član 28a
Brisan je (vidi član 9. 
Zakona - 86/2019-31)
Član 29.
Udova stiče pravo na porodičnu penziju: 
1) ako je do smrti supružnika, odnosno 
vanbračnog partnera, navršila 53 godine života; ili 
2) ako je, do smrti supružnika, odnosno 
vanbračnog partnera, ili u roku od jedne godine od dana smrti 
supružnika, odnosno vanbračnog partnera, postala potpuno nesposobna za rad; ili 
3) ako je, posle smrti supružnika, odnosno 
vanbračnog partnera, ostalo jedno dete ili više dece koja imaju pravo na porodičnu penziju po tom 
supružniku, odnosno vanbračnom partneru, a udova obavlja roditeljsku dužnost prema toj deci. Udova koja u toku trajanja prava prema tom osnovu postane potpuno nesposobna za rad, zadržava pravo na porodičnu penziju dok postoji ta nesposobnost. 
Udova koja do smrti
supružnika, odnosno vanbračnog partnera nije navršila 53 
godine života, ali je navršila 45 godina života, stiče pravo na porodičnu 
penziju kad navrši 53 godine života.
Udova koja u toku trajanja prava na porodičnu penziju 
stečenog na način iz stava 1. tač. 2) i 3) ovog člana navrši 53 godine života, 
trajno zadržava pravo na porodičnu penziju. Udova kojoj pravo na porodičnu 
penziju prestane pre navršenih 53, ali posle navršenih 45 godina života može 
ponovo ostvariti pravo kad navrši 53 godine života.
*Službeni glasnik RS, broj 101/2010
**Službeni glasnik RS, broj 86/2019
Član 30.
Udovac stiče pravo na porodičnu penziju: 
1) ako je do smrti supružnika, odnosno 
vanbračnog partnera, navršio 58 godina života; ili 
2) ako je, do smrti supružnika, odnosno 
vanbračnog partnera, ili u roku od jedne godine od dana smrti 
supružnika, odnosno vanbračnog partnera, postao potpuno nesposoban za rad; ili 
3) ako je, posle smrti supružnika, odnosno 
vanbračnog partnera, ostalo jedno dete ili više dece koja imaju pravo na porodičnu penziju po tom 
supružniku, odnosno vanbračnom partneru, a udovac obavlja roditeljsku dužnost prema toj deci. Udovac koji u toku trajanja prava po tom osnovu postane potpuno nesposoban za rad, zadržava pravo na porodičnu penziju dok postoji ta nesposobnost. 
Udovac koji u toku trajanja prava na porodičnu penziju 
stečenog na način iz stava 1. tač. 2) i 3) ovog člana navrši 58 godina života, 
trajno zadržava pravo na porodičnu penziju.
*Službeni glasnik RS, broj 101/2010
**Službeni glasnik RS, broj 86/2019
Član 30a
Supružnik, odnosno vanbračni partner profesionalnog 
vojnog lica prema propisima o Vojsci Srbije koje je poginulo za vreme dejstava, 
pravo na porodičnu penziju stiče bez obzira na navršene godine života pod 
uslovom da nije ponovo sklopio brak.
*Službeni glasnik RS, broj 86/2019

Član 31.
Dete stiče pravo na porodičnu penziju i ona mu pripada do navršenih 15 godina života. 
Posle navršenih 15 godina života dete stiče pravo na porodičnu penziju i ona mu pripada do završetka školovanja, ali najdocnije do navršenih: 
1) 20 godina života, ako pohađa srednju školu; 
2) 26 godina života, ako pohađa visokoškolsku 
ustanovu.
3) brisana je (vidi član 16. Zakona – 101/2010-246).
Dete stiče pravo na porodičnu penziju i ona mu pripada dok traje nesposobnost za samostalan život i rad, nastala do uzrasta do koga se deci obezbeđuje pravo na porodičnu penziju. 
Dete stiče pravo na porodičnu penziju i ona mu pripada dok traje nesposobnost za samostalan život i rad, nastala posle uzrasta do koga se deci obezbeđuje pravo na porodičnu penziju, a pre smrti osiguranika odnosno korisnika prava, pod uslovom da ga je osiguranik odnosno korisnik prava izdržavao do svoje smrti. 
Detetu kome je školovanje prekinuto zbog bolesti, pravo na porodičnu penziju pripada i za vreme bolesti do navršenih godina života iz stava 2. 
ovog člana kao i iznad tih godina, ali najviše za onoliko vremena koliko je zbog bolesti izgubilo od školovanja. 
Detetu kome je školovanje prekinuto zbog upućivanja na odsluženje vojnog roka u skladu sa propisima kojima se uređuje vojna obaveza, pravo na porodičnu penziju pripada i za vreme odsluženja vojnog roka, a najduže do navršene 27 godine života. 
Invalidno dete, u skladu sa propisima o razvrstavanju dece ometene u razvoju i dete iz stava 4. ovog člana, stiče pravo na porodičnu penziju i posle prestanka zaposlenja, odnosno obavljanja samostalne delatnosti. 
*Službeni glasnik RS, broj 101/2010
Član 32.
Кada je izdržavanje uslov za sticanje prava na porodičnu penziju, smatra se da je umrli osiguranik, odnosno korisnik prava na penziju izdržavao člana porodice ako ukupni mesečni prihodi člana porodice ne prelaze iznos najniže penzije iz člana 76. ovog zakona, u prethodnom kvartalu. 
U prihode iz stava 1. ovog člana ne uzima se: dodatak na decu, roditeljski dodatak, 
materijalno obezbeđenje porodice, porodična penzija ostvarena po drugom roditelju, novčana naknada po osnovu pomoći i nege, novčana naknada za telesno oštećenje, primanja po osnovu nagrada, otpremnina zbog odlaska u penziju, kao i primanja po osnovu učeničkog i studentskog standarda. 
*Službeni glasnik RS, broj 101/2010
Član 33.
Roditelj (otac i majka, očuh i maćeha i usvojilac) koga je osiguranik odnosno korisnik prava, u skladu sa zakonom izdržavao do svoje smrti stiče pravo na porodičnu penziju ako je do smrti osiguranika odnosno korisnika prava: 
1) navršio 65 (muškarac), odnosno 
60 (žena) godina života; ili 
2) postao potpuno nesposoban za rad. 

*Službeni glasnik RS, broj 85/2005
Član 34.
Članovima uže porodice umrlog osiguranika, odnosno korisnika prava, u smislu ovog zakona, smatraju se 
supružnik, odnosno vanbračni partner i deca (rođena u braku ili van braka ili usvojena, pastorčad i unuci). 
Članovima šire porodice umrlog osiguranika, odnosno korisnika prava, u smislu ovog zakona, smatraju se roditelji (otac, majka, očuh, maćeha i usvojioci), braća, sestre i druga deca bez roditelja, odnosno deca koja imaju jednog ili oba roditelja koji su potpuno nesposobni za rad, a koju je osiguranik, odnosno korisnik prava izdržavao. 
*Službeni glasnik RS, broj 86/2019
Član 35.
Članovima šire porodice pripada pravo na porodičnu penziju ako nema članova uže porodice, a ako ih ima – samo kada porodična penzija koja pripada članovima uže porodice ne dostigne pun iznos osnova od koga se određuje visina porodične penzije. 
Član 36.
Lice koje je prouzrokovalo smrt osiguranika, odnosno korisnika prava, namerno ili krajnjom nepažnjom, ne može po tom osnovu ostvariti pravo na porodičnu penziju. 

4. Novčana naknada za telesno oštećenje prouzrokovano povredom na radu, odnosno profesionalnom bolešću 
Član 37.
Telesno oštećenje postoji kad kod osiguranika nastane gubitak, bitnije oštećenje ili znatnija onesposobljenost pojedinih organa ili delova tela, što otežava normalnu aktivnost organizma i iziskuje veće napore u ostvarivanju životnih potreba, bez obzira na to da li prouzrokuje ili ne prouzrokuje invalidnost. 
Osiguranik i lice iz člana 17. ovog zakona kod koga telesno oštećenje prouzrokovano povredom na radu ili profesionalnom bolešću iznosi najmanje 30%, stiče pravo na novčanu naknadu. 
Član 38.
Telesna oštećenja iz člana 37. ovog zakona, kao i procente tih oštećenja utvrđuju ministar nadležan za poslove penzijskog i invalidskog osiguranja i ministar nadležan za poslove zdravlja na predlog fonda. 
Član 39.
Telesna oštećenja razvrstavaju se prema težini u osam stepena, i to: 




Stepen

Procenat telesnog oštećenja


1.

100%


2.

90%


3.

80%


4.

70%


5.

60%


6.

50%


7.

40%


8.

30%
Član 40.
Кada kod osiguranika kod koga je ranije nastalo telesno oštećenje prouzrokovano povredom na radu ili profesionalnom bolešću ispod 30% dođe do pogoršanja tog telesnog oštećenja ili nastane nov slučaj telesnog oštećenja prouzrokovanog povredom na radu ili profesionalnom bolešću, tako da ukupno telesno oštećenje iznosi 30% ili više, osiguranik stiče pravo na novčanu naknadu za telesno oštećenje u odgovarajućem procentu prema novom stepenu telesnog oštećenja koji se određuje na osnovu novog stanja ukupnog telesnog oštećenja. 
Brisan je odeljak 5. Pravo na naknadu pogrebnih troškova 
(vidi član 14. Zakona - 86/2019-31)
Član 41.
Brisan je (vidi član 14. 
Zakona - 86/2019-31)
5a Pravo na novčanu naknadu za pomoć i negu drugog lica
*Službeni glasnik RS, broj 101/2010
Član 41a
Pravo na novčanu naknadu za pomoć i negu drugog lica, 
ima osiguranik i korisnik penzije, kome je zbog prirode i težine stanja povrede 
ili bolesti utvrđena potreba za pomoći i negom za obavljanje radnji radi 
zadovoljavanja osnovnih životnih potreba.
Potreba za pomoći i negom drugog lica postoji kod lica 
iz stava 1. ovog člana koje je nepokretno, ili koje zbog težine i prirode 
trajnih bolesti i bolesnog stanja nije sposobno da se samostalno kreće ni u 
okviru stana uz upotrebu odgovarajućih pomagala, niti da se samo hrani, svlači, 
oblači i da održava osnovnu ličnu higijenu, kod slepog lica koje je izgubilo 
osećaj svetlosti sa tačnom projekcijom i kod lica koje postiže vid sa korekcijom 
do 0,05.
*Službeni glasnik RS, broj 101/2010
6. Određene kategorije osiguranika 
Član 42.
Osiguranici – zaposleni koji rade na poslovima na 
kojima se staž osiguranja računa sa uvećanim trajanjem i koji mogu pod posebnim 
uslovima ostvariti pravo na penziju jesu:
1) policijski službenici – uniformisana ovlašćena 
službena lica i policijski službenici koji rade na posebno složenim, 
specifičnim, odnosno operativnim poslovima;
2) zaposleni u Ministarstvu spoljnih poslova koji rade 
na poslovima na kojima se staž osiguranja računa sa uvećanim trajanjem;
3) pripadnici Bezbednosno-informativne agencije, 
pripadnici Vojnobezbednosne agencije i Vojnoobaveštajne agencije;
4) zaposleni u Upravi za izvršenje krivičnih sankcija 
koji rade na poslovima na kojima se staž osiguranja računa sa uvećanim trajanjem 
(u daljem tekstu: zaposleni u Upravi);
		4a) sudije raspoređene u Posebno odeljenje i 
		Odeljenje za ratne zločine Višeg suda u Beogradu i Posebno odeljenje i 
		Odeljenje za ratne zločine Apelacionog suda u Beogradu, Tužilac za 
		organizovani kriminal, zamenici Tužioca za organizovani kriminal, 
		Tužilac za ratne zločine i zamenici Tužioca za ratne zločine;
5) ovlašćena službena lica Poreske policije u smislu 
propisa o poreskoj administraciji;
6) profesionalna vojna lica prema propisima o Vojsci 
Srbije;
7) ostali policijski službenici koji rade na radnim 
mestima, odnosno poslovima na kojima se staž osiguranja računa sa uvećanim 
trajanjem.
		
		Radna mesta i poslovi iz stava 1. ovog člana ne mogu biti 
		administrativno-tehnička radna mesta, odnosno poslovi, već samo poslovi 
		na kojima je rad naročito težak, opasan i štetan za zdravlje, odnosno 
		poslovi na kojima je obavljanje profesionalne delatnosti ograničeno 
		navršenjem određenih godina života ili zbog prirode i težine posla, 
		fiziološke funkcije opadaju u toj meri da onemogućavaju njeno dalje 
		uspešno obavljanje.
		
		Izuzetno, stav 2. ovog člana ne odnosi se na zaposlene iz stava 1.
		tač. 4a) i 
		6) ovog člana.
*Službeni glasnik RS, broj 101/2010
		
		**Službeni 
		glasnik RS, broj 75/2014
		
		***Službeni glasnik RS, broj 86/2019
Član 43.
Osiguranik iz člana 42.
tač. 1)–4) i tač. 5) i 6) ovog zakona, 
kome prestane zaposlenje s pravom na penziju pre ispunjenja uslova iz člana 19. 
ovog zakona, stiče pravo na starosnu penziju ako je navršio najmanje 55 godina 
života i 25 godina staža osiguranja, od čega najmanje 15 godina efektivno 
provedenih na radnim mestima na kojima se staž osiguranja računa sa uvećanim 
trajanjem, u organu iz člana 42. ovog zakona.
Pravo na starosnu penziju pod uslovima iz stava 1. ovog člana ne može steći osiguranik koji u momentu ostvarivanja prava nije ovlašćeno lice odnosno zaposleni iz člana 42. ovog zakona.
Osiguranik iz člana 42.
tač. 4a) i 7) ovog zakona, kome 
prestane zaposlenje s pravom na penziju pre ispunjenja uslova iz člana 19. ovog 
zakona, stiče pravo na starosnu penziju ako je navršio najmanje 60 godina života 
i 25 godina staža osiguranja, od čega najmanje 15 godina efektivno provedenih na 
radnim mestima na kojima se staž osiguranja računa sa uvećanim trajanjem, u organu 
iz člana 42. ovog zakona.
Izuzetno od stava 1. ovog člana, i člana 19. ovog 
zakona, profesionalno vojno lice stiče pravo na starosnu penziju i to:
1) podoficir i oficir do čina pukovnika kad navrši 40 
godina penzijskog staža i najmanje 53 godine života;
2) oficir čina pukovnika kad navrši 40 godina 
penzijskog staža i najmanje 54 godine života.
Izuzetno od stava 1. ovog člana, i člana 19. ovog 
zakona, policijski službenici – pripadnici specijalnih jedinica policije, 
pripadnici Bezbednosno-informativne agencije, pripadnici Vojnobezbednosne 
agencije i Vojnoobaveštajne agencije koji rade na posebno složenim, specifičnim, 
odnosno operativnim poslovima, stiču pravo na starosnu penziju kad navrše 
najmanje 53 godine života i 20 godina efektivno provedenih na tim poslovima.
*Službeni glasnik RS, broj 101/2010
		
		**Službeni glasnik RS, broj 86/2019
		
		Član 43a
		
		Izuzetno od člana 43. stav 1. ovog zakona, osiguranik stiče pravo na 
		starosnu penziju kad navrši:
		
		1) u 2015. godini, najmanje 54 godine života i 21 godinu i osam meseci 
		staža osiguranja, od čega najmanje 11 godina i osam meseci efektivno 
		provedenih na radnim mestima na kojima se staž osiguranja računa sa 
		uvećanim trajanjem;
		
		2) u 2016. godini, najmanje 54 godine i četiri meseca života i 22 godine 
		staža osiguranja od čega najmanje 12 godina efektivno provedenih na radnim 
		mestima na kojima se staž osiguranja računa sa uvećanim trajanjem;
		
		3) u 2017. godini, najmanje 54 godine i osam meseci života i 22 godine i 
		šest meseci staža osiguranja od čega najmanje 12 godina i šest meseci 
		efektivno provedenih na radnim mestima na kojima se staž osiguranja 
		računa sa uvećanim trajanjem;
		
		4) u 2018. godini, najmanje 55 godina života i 23 godine staža osiguranja, 
		od čega najmanje 13 godina efektivno provedenih na radnim mestima na 
		kojima se staž osiguranja računa sa uvećanim trajanjem;
		
		5) u 2019. godini, najmanje 55 godina života i 23 godine i šest meseci 
		staža osiguranja, od čega najmanje 13 godina i šest meseci efektivno 
		provedenih na radnim mestima na kojima se staž osiguranja računa sa 
		uvećanim trajanjem;
		
		6) u 2020. godini, najmanje 55 godina života i 24 godine staža osiguranja, 
		od čega najmanje 14 godina efektivno provedenih na radnim mestima na 
		kojima se staž osiguranja računa sa uvećanim trajanjem;
		
		7) u 2021. godini, najmanje 55 godina života i 24 godine i šest meseci 
		staža osiguranja, od čega najmanje 14 godina i šest meseci efektivno 
		provedenih na radnim mestima na kojima se staž osiguranja računa sa 
		uvećanim trajanjem.
		
		Izuzetno od člana 43. stav 3. ovog zakona, osiguranik koji navrši 25 
		godina staža osiguranja, od čega najmanje 15 godina efektivno provedenih 
		na radnim mestima na kojima se staž osiguranja računa sa uvećanim 
		trajanjem, u organu iz člana 42. ovog zakona, stiče pravo na starosnu 
		penziju kad navrši:
		
		1) u 2015. godini, 56 godina i deset meseci života;
		
		2) u 2016. godini, 57 godina i četiri meseca života;
		
		3) u 2017. godini, 58 godina života;
		
		4) u 2018. godini, 58 godina i osam meseci života;
		
		5) u 2019. godini, 59 godina i četiri meseca života.
		*Službeni glasnik RS, broj 75/2014

VII. PENZIJSКI STAŽ 
Član 44.
Penzijski staž na osnovu koga se stiču i ostvaruju prava iz penzijskog i invalidskog osiguranja obuhvata: 
1) vreme koje se računa u staž osiguranja i poseban staž prema odredbama ovog zakona; 
2) vreme koje je, kao staž osiguranja i poseban staž, računato u penzijski staž prema propisima koji su bili na snazi do dana stupanja na snagu ovog zakona. 
Član 45.
U staž osiguranja, u smislu člana 44. ovog zakona, računa se i vreme koje je osiguranik proveo u svojstvu vojnog osiguranika. 
Član 46.
U staž osiguranja, u smislu člana 44. ovog zakona, 
osiguraniku se računa vreme za koje je plaćen doprinos za penzijsko i invalidsko 
osiguranje po bilo kom osnovu za koji postoji obaveza plaćanja doprinosa u skladu 
sa zakonom.
		*Službeni glasnik RS, broj 73/2018
1. Staž osiguranja koji se računa sa efektivnim trajanjem 
Član 47.
U staž osiguranja u smislu člana 44. tačka 1) ovog zakona računa se vreme provedeno na radu odnosno u osiguranju, u efektivnom trajanju. 
Član 48.
U staž osiguranja računa se i vreme za koje osiguranik, u skladu s propisima o radu i zapošljavanju, prima novčanu naknadu za koju je plaćen doprinos. 
Član 49.
U staž osiguranja računa se vreme koje osiguranik, u skladu sa propisima o radu, provede na obavljanju privremenih i povremenih poslova, kao i vreme koje osiguranik iz člana 11. tačka 10) provede na obavljanju privremenih i povremenih poslova preko omladinskih zadruga, za koje je plaćen doprinos. 
U staž osiguranja računa se vreme za koje je lice, odnosno osiguranik iz člana 15. ovog zakona uplaćivalo doprinos. 
Član 50.
U staž osiguranja računa se vreme za koje je osiguranik iz člana 12. stav 1. tačka 3) ovog zakona, ostvario ugovorenu naknadu za koju je plaćen doprinos. 
Staž osiguranja iz stava 1. ovog člana srazmerno se 
utvrđuje na taj način što se iznos ugovorene naknade na koju se plaća porez u 
skladu sa zakonom kojim se uređuje porez na dohodak građana deli sa najnižom 
osnovicom za plaćanje doprinosa koja važi u momentu uplate doprinosa, u skladu sa 
zakonom.
Staž osiguranja ostvaren po osnovu utvrđenim u st. 1. i 2. ovog člana, u jednoj kalendarskoj godini može iznositi najviše 12 meseci. 

*Službeni glasnik RS, broj 85/2005
Član 51.
Osiguraniku samostalnih delatnosti u staž osiguranja računa se i vreme za koje je privremeno obustavio obavljanje delatnosti, u skladu sa zakonom, ako je za to vreme uplatio doprinos za penzijsko i invalidsko osiguranje, u skladu sa zakonom kojim se uređuju doprinosi za obavezno socijalno osiguranje.
*Službeni glasnik RS, broj 101/2010
		Član 51a
		Za osiguranike kojima je iznos obaveze uplate 
		doprinosa utvrđivao Fond i kada je obaveza uplate doprinosa za penzijsko 
		i invalidsko osiguranje na najnižu osnovicu osiguranja izvršena po isteku 
		roka utvrđenog zakonom, u staž osiguranja se utvrđuje vreme na koje se 
		uplata doprinosa odnosi, tako što se iznos uplaćenog doprinosa dovodi u 
		odnos sa najnižom mesečnom osnovicom važećom u momentu uplate doprinosa, 
		u skladu sa zakonom.
*Službeni glasnik RS, broj 86/2019
2. Staž osiguranja koji se računa sa uvećanim trajanjem 
Član 52.
Osiguraniku koji radi na naročito teškim, opasnim i za zdravlje štetnim radnim mestima, odnosno poslovima i osiguraniku koji radi na radnim mestima, odnosno poslovima na kojima posle navršenja određenih godina života ne može uspešno obavljati svoju profesionalnu delatnost, staž osiguranja u efektivnom trajanju računa se sa uvećanim trajanjem pod uslovima utvrđenim ovim zakonom. 
Stepen uvećanja staža osiguranja zavisi od težine, opasnosti i štetnosti rada, odnosno od prirode posla, a može iznositi najviše 50%. 
Član 53.
Radno mesto, odnosno posao na kome se staž osiguranja računa sa uvećanim trajanjem je radno mesto odnosno posao na kome je rad naročito težak, opasan i štetan za zdravlje i pored toga što su primenjene sve opšte i posebne zaštitne mere utvrđene propisima. 
Radno mesto odnosno posao na kome se staž osiguranja računa s uvećanim trajanjem je i radno mesto odnosno posao na kome je obavljanje profesionalne delatnosti ograničeno navršenjem određenih godina života ili zbog prirode i težine posla, fiziološke funkcije opadaju u toj meri da onemogućavaju njeno dalje uspešno obavljanje. 
Član 54.
Osiguraniku iz člana 52. stav 1. ovog zakona, staž osiguranja računa se sa uvećanim trajanjem pod uslovom da je na radnim mestima odnosno poslovima iz člana 53. ovog zakona efektivno proveo ukupno najmanje 10 godina, odnosno ukupno najmanje pet godina ako je, utvrđena invalidnost. 
Staž osiguranja se uvećava samo za vreme koje je efektivno provedeno na radu. 
Prilikom utvrđivanja uslova za ostvarivanje prava iz penzijskog i invalidskog osiguranja, kumulativno se uzima staž osiguranja sa uvećanim trajanjem ostvaren na radnim mestima odnosno poslovima iz člana 53. ovog zakona. 

*Službeni glasnik RS, broj 85/2005
Član 55.
Radna mesta, odnosno poslove na kojima se staž osiguranja računa sa uvećanim trajanjem, postupak i način za njihovo utvrđivanje, kao i stepen uvećanja staža osiguranja utvrđuje ministar nadležan za poslove penzijskog i invalidskog osiguranja, na predlog fonda. 
Zaposlenom u Ministarstvu unutrašnjih poslova, pripadniku Bezbednosno-informativne agencije, pripadniku Vojnobezbednosne i Vojnoobaveštajne agencije, zaposlenom u organu nadležnom za spoljne poslove koji radi na određenim poslovima pod posebnim uslovima,
profesionalnom pripadniku Vojske Srbije, zaposlenom u Upravi,
sudiji raspoređenom u Posebno odeljenje i Odeljenje za 
ratne zločine Višeg suda u Beogradu i Posebno odeljenje i Odeljenje za ratne zločine 
Apelacionog suda u Beogradu, Tužiocu za organizovani kriminal, zamenicima 
Tužioca za organizovani kriminal, Tužiocu za ratne zločine i zamenicima Tužioca 
za ratne zločine, ovlašćenom službenom licu Poreske policije u smislu propisa o poreskoj administraciji, svakih 12 meseci efektivno provedenih na tim poslovima računa se najviše kao 16 meseci staža osiguranja u zavisnosti od težine ovih poslova, pod uslovima iz člana 54. ovog zakona.
Izuzetno od stava 2. ovog člana, nadležni ministar 
utvrđuje radna mesta i poslove na kojima se zaposlenom u Ministarstvu unutrašnjih 
poslova, civilnom licu na službi u Vojsci Srbije i profesionalnom vojnom licu 
prema propisima o Vojsci Srbije, svakih 12 meseci efektivno provedenih na tim 
poslovima računa kao 18 meseci staža osiguranja, sporazumno sa ministrom 
nadležnim za poslove penzijskog i invalidskog osiguranja.
Radna mesta odnosno poslovi, kao i stepeni uvećanja staža osiguranja iz st. 1.
do 3. ovog člana, podležu reviziji najdocnije po isteku 10 godina od dana njihovog utvrđivanja. 
*Službeni glasnik RS, broj 101/2010
		
		**Službeni 
		glasnik RS, broj 75/2014
		
		***Službeni glasnik RS, broj 86/2019
Član 56.
Radna mesta, odnosno poslove lica iz člana 55. stav 2. ovog zakona, kao i stepen uvećanja staža osiguranja utvrđuje nadležni ministar u skladu sa zakonom, odnosno direktor Bezbednosno-informativne agencije, sporazumno sa ministrom nadležnim za poslove penzijskog i invalidskog osiguranja. 
		Radna mesta iz stava 1. ovog člana utvrđuju se 
		na osnovu akta o kriterijumima, načinu i postupku za njihovo utvrđivanje, 
		koji donosi nadležni ministar u skladu sa zakonom, odnosno direktor 
		Bezbednosno-informativne agencije, sporazumno sa ministrom nadležnim za 
		poslove penzijskog i invalidskog osiguranja.
		Za pripremu akta iz stava 2. ovog člana, 
		ministar nadležan za poslove penzijskog i invalidskog osiguranja obrazuje 
		stručnu komisiju.
Na akte iz st. 1. i 2. ovog člana saglasnost daje Vlada Republike Srbije.
*Službeni glasnik RS, broj 73/2018 
Član 57.
Revizijom radnih mesta, odnosno poslova na kojima se staž osiguranja računa sa uvećanim trajanjem i stepena uvećanja staža osiguranja, u smislu ovog zakona, smatra se ponovna ocena postojanja uslova iz člana 53. ovog zakona na osnovu koje se utvrđuje na kojim radnim mestima, odnosno poslovima prestaje računanje staža osiguranja s uvećanim trajanjem, odnosno menja stepen uvećanja staža ili uvodi računanje staža osiguranja sa uvećanim trajanjem. 
Revizija radnih mesta odnosno poslova iz stava 1. ovog člana vrši se na način i po postupku po kojima se vrši njihovo utvrđivanje. 
Član 58.
Staž osiguranja sa uvećanim trajanjem računa se i osiguranicima koji su na radu, po osnovu koga su bili obavezno osigurani, proveli radeći u smislu člana 47. kao: osiguranici s telesnim oštećenjem od najmanje 70%, vojni invalidi od prve do šeste grupe, civilni invalidi rata od prve do šeste grupe, slepa lica, lica obolela od distrofije ili srodnih mišićnih i neuromišićnih obolenja, od paraplegije i cerebralne i dečije paralize i od multipleks skleroze. 
Osiguranicima iz stava 1. ovog člana svakih 12 meseci efektivno provedenih na radu po osnovu koga su osigurani računa se, pod uslovima utvrđenim u članu 54. ovog zakona, kao 15 meseci staža osiguranja. 
Član 59.
U staž osiguranja sa uvećanim trajanjem osiguraniku se 
računa i vreme provedeno u svojstvu vojnog osiguranika i to pod uslovima i u 
obimu koji su utvrđeni propisima kojima se uređuje penzijsko i invalidsko 
osiguranje vojnih osiguranika.

*Službeni glasnik RS, broj 85/2005
3. Poseban staž 
Član 60.
Osiguraniku – ženi koja je rodila treće dete, po tom osnovu uračunava se u posebni staž vreme u trajanju od dve godine. 
		
		Osiguraniku – ženi uračunava se u posebni staž vreme u trajanju od:
		
		1) šest meseci, koja je rodila jedno dete;
		
		2) godinu dana, koja je rodila dvoje dece.
		*Službeni glasnik RS, broj 75/2014
NAPOMENA IZDAVAČA: Zakon o 
izmenama i dopunama Zakona o penzijskom i invalidskom osiguranju 
("Službeni glasnik RS", broj 75/2014) stupio je na snagu osmog dana od dana 
objavljivanja u "Službenom glasniku Republike Srbije", odnosno 29. jula 2014. 
godine, a primenjuje se od 1. januara 2015. godine, osim odredbe člana 9. ovog 
zakona, kojom je u članu 60. Zakona o penzijskom i invalidskom osiguranju dodat 
stav 2, a koja se primenjuje od 1. januara 2032. godine (vidi član 22. Zakona - 
75/2014-13).
VIII. UTVRĐIVANJE VISINE PRAVA IZ PENZIJSКOG I INVALIDSКOG OSIGURANJA 
1. Starosna i invalidska penzija 
Član 61.
Visina starosne i invalidske penzije određuje se tako što se lični bodovi pomnože sa vrednošću opšteg boda na dan ostvarivanja prava. 
Član 62.
Lični bodovi osiguranika utvrđuju se množenjem ličnog koeficijenta osiguranika i njegovog penzijskog staža. 
Član 63.
Godišnji lični koeficijent predstavlja odnos ukupne zarade osiguranika, odnosno osnovice osiguranja počev od 1. januara 1970. godine za svaku kalendarsku godinu i prosečne godišnje zarade u Republici za istu kalendarsku godinu. 
Ako su zarade, odnosno osnovice osiguranja unete u matičnu evidenciju u neto iznosu dovode se u odnos sa prosečnom neto zaradom zaposlenih u Republici, a ako su unete u matičnu evidenciju u bruto iznosu dovode se u odnos sa prosečnom bruto zaradom zaposlenih u Republici. 
Godišnji lični koeficijent predstavlja odnos ukupne zarade, osnovice osiguranja i visine ugovorene naknade osiguranika, za svaku kalendarsku godinu i prosečne godišnje zarade u Republici za istu kalendarsku godinu. 
Godišnji lični koeficijent u smislu st. 1. i 2. ovog člana iznosi jedan kada je zarada, osnovica osiguranja, odnosno ugovorena naknada u kalendarskoj godini, jednaka prosečnoj zaradi zaposlenih u Republici u toj kalendarskoj godini. 
Pri određivanju godišnjeg ličnog koeficijenta uzimaju se zarade, naknade 
zarade, odnosno osnovice osiguranja, kao i ugovorene naknade koje su služile za 
obračunavanje i plaćanje doprinosa za penzijsko i invalidsko osiguranje, na koje je 
plaćen doprinos i koje su utvrđene u matičnoj evidenciji.
Godišnji lični koeficijent može iznositi najviše pet.
Podatak o prosečnoj godišnjoj neto zaradi u Republici odnosno prosečnoj godišnjoj bruto zaradi u Republici iz st. 1. do 5. ovog člana, objavljuje organ nadležan za poslove statistike. 

*Službeni glasnik RS, broj 85/2005
		Član 63a
		Izuzetno od člana 63. st. 1. i 3. ovog zakona, 
		godišnji lični koeficijent za kalendarsku godinu u kojoj se ostvaruje 
		pravo predstavlja odnos ukupne zarade, osnovice osiguranja i visine 
		ugovorene naknade osiguranika, ostvarene za tu kalendarsku godinu i 
		obračunskog iznosa prosečne godišnje zarade za istu kalendarsku godinu.
		Obračunski iznos prosečne godišnje zarade iz 
		stava 1. ovog člana izračunava se tako što se prosečna mesečna zarada u 
		Republici za period od početka kalendarske godine zaključno sa mesecom 
		koji dva meseca prethodi mesecu u kojem osiguranik ostvaruje pravo, 
		pomnoži brojem 12.
		Izuzetno od stava 2. ovog člana, obračunski 
		iznos prosečne godišnje zarade za osiguranike koji ostvaruju pravo u 
		januaru i februaru izračunava se tako što se prosečna mesečna zarada u 
		Republici za januar te godine pomnoži brojem 12.
		Podatak o prosečnoj mesečnoj zaradi u 
		Republici za period od početka kalendarske godine do kraja svakog meseca 
		u kalendarskoj godini, objavljuje organ nadležan za poslove statistike.
		Podatak o obračunskom iznosu prosečne godišnje 
		zarade utvrđuje i objavljuje Fond.

*Službeni glasnik RS, broj 73/2018
Član 64.
Osiguraniku koji ostvari naknadu prema propisima o zdravstvenom osiguranju i za vreme porodiljskog odsustva, za izračunavanje godišnjeg ličnog koeficijenta, za vreme ostvarivanja ovih naknada, uzima se ta naknada. 
Osiguraniku koji je u periodu od 1. januara 1970. godine do 31. decembra 2002. godine ostvario naknadu zarade prema propisima o zdravstvenom osiguranju i za vreme porodiljskog odsustva, prema propisima o porodiljskom odsustvu, za period primanja naknade, iznos naknade se izračunava na osnovu ličnog koeficijenta po jednom času rada za period za koji je ostvarena zarada, odnosno osnovica osiguranja i množi brojem časova provedenih na bolovanju. 
Osiguraniku koji je u periodu od 1. januara 1970. godine do 31. decembra 2002. godine ostvario naknadu zarade za vreme porodiljskog odsustva prema propisima o porodiljskom odsustvu i naknadu zarade za vreme bolovanja prouzrokovanog povredom na radu, ukoliko je to za njega povoljnije, za period primanja naknade, godišnji lični koeficijent se izračunava kao odnos ostvarene zarade za časove provedene na radu iz godine u kojoj se ostvaruje naknada, prema prosečnoj zaradi zaposlenih u Republici za tu godinu, koja odgovara vremenu za koji je zarada ostvarena. 
Deo godišnjeg ličnog koeficijenta iz ovog člana zajedno sa delom godišnjeg ličnog koeficijenta iz člana 63. ovog zakona čini ukupni godišnji lični koeficijent za kalendarsku godinu. 
Član 65.
Osiguraniku koji je u periodu od 1. januara 1970. godine do početka primene ovog zakona, ostvario naknadu zarade prema propisima o penzijskom i invalidskom osiguranju za izračunavanje godišnjeg ličnog koeficijenta uzima se osnovica od koje je određena ta naknada a u slučaju naknade zbog manje zarade na drugom odgovarajućem poslu za izračunavanje godišnjeg ličneg koeficijenta uzima se i ostvarena naknada. 
Član 66.
Osiguraniku kome se ne mogu utvrditi godišnji lični 
koeficijenti ni za jednu kalendarsku godinu, u smislu člana 63. stav 1. ovog 
zakona, godišnji lični koeficijent iznosi jedan.
Osiguraniku za koga u matičnoj evidenciji nisu 
utvrđeni podaci o zaradi, naknadi zarade, odnosno osnovici osiguranja za pojedine 
kalendarske godine za izračunavanje godišnjeg ličnog koeficijenta, za te 
kalendarske godine uzima se vrednost ličnog koeficijenta utvrđena na način 
propisan članom 67. ovog zakona.
Osiguraniku iz stava 2. ovog člana, koji nema utvrđen 
staž osiguranja za celu kalendarsku godinu, godišnji lični koeficijent utvrđuje se 
srazmerno stažu osiguranja navršenom u toj kalendarskoj godini.
*Službeni glasnik RS, broj 101/2010
**Službeni glasnik RS, broj 73/2018
Član 67.
Lični koeficijent utvrđuje se tako što se zbir godišnjih ličnih koeficijenata iz čl. 63. do 66. ovog zakona podeli sa periodom (godine, meseci i dani) za koje su obračunati, s tim što se svaka godina računa kao 1, svaki mesec kao 0,0833, a svaki dan kao 0,00278. 
Кao jedan mesec, u smislu stava 1. ovog člana računa se kalendarski mesec, odnosno 30 dana. 
Član 68.

Penzijski staž iz člana 62. ovog zakona iskazan u godinama, mesecima i danima 
može iznositi najviše 45 godina i računa se na način utvrđen u članu 67. ovog 
zakona.
		*Službeni glasnik RS, broj 75/2014
Član 69.
Za određivanje visine starosne penzije osiguraniku ženi, navršen staž osiguranja uvećava se za 
6%. 
Za određivanje visine invalidske penzije, ako je uzrok invalidnosti povreda na radu ili profesionalna bolest, pri utvrđivanju ličnih bodova računa se 40 godina penzijskog staža. 
Za određivanje visine invalidske penzije, ako je uzrok invalidnosti bolest ili povreda van rada, pri utvrđivanju ličnih bodova, dodaju se godine penzijskog staža 
od dana prestanka osiguranja, odnosno ukoliko je osiguranje prestalo pre dana utvrđene invalidnosti, u odnosu na dan utvrđene invalidnosti, tako što se: 
1) osiguraniku mlađem od 53 godine života dodaje 2/3 penzijskog staža koji mu nedostaje do navršenih 53 godine života i 1/2 penzijskog staža koja nedostaje osiguraniku ženi od 53 godine života do navršenih 58 godina života, a osiguraniku muškarcu od 53 godine života do navršenih 63 godine života; 
2) osiguraniku starijem od 53 godine života dodaje 1/2 penzijskog staža koja nedostaje osiguraniku ženi do navršenih 58 godina života, a osiguraniku muškarcu do navršenih 63 godine života. 
Za određivanje visine invalidske penzije osiguraniku ženi, navršen staž osiguranja i penzijski staž iz stava 3. ovog člana, uvećava se za 
6%. 
Staž iz st. 1, 3. i 4. ovog člana, može se dodati najviše do 40 godina. 
Osiguraniku koji ispunjava uslove za sticanje prava na invalidsku penziju u pogledu penzijskog staža i kod koga je invalidnost prouzrokovana delimično povredom na radu ili profesionalnom bolešću a delimično bolešću ili povredom van rada, određuje se jedna invalidska penzija koja se sastoji od srazmernih delova određenih po osnovu povrede na radu ili profesionalne bolesti, odnosno po osnovu bolesti ili povrede van rada prema njihovom uticaju na ukupnu invalidnost, s tim što tako obračunata penzija ne može iznositi više od penzije određene sa 40 godina penzijskog staža. 
Osiguraniku kod koga je invalidnost prouzrokovana delimično povredom na radu ili profesionalnom bolešću, a delimično povredom van rada ili bolešću i koji ispunjava uslove za sticanje prava na invalidsku penziju samo po osnovu invalidnosti prouzrokovane povredom na radu ili profesionalnom bolešću invalidska penzija se određuje u procentu sa kojim je na ukupnu invalidnost uticala povreda na radu ili profesionalna bolest. 
*Službeni glasnik RS, broj 101/2010
Član 70.
Vrednost opšteg boda je nominalni iznos koji predstavlja količnik izračunatog zbira penzija i zbira ličnih bodova svih korisnika starosne i invalidske penzije koji su pravo na penziju ostvarili u periodu od 1. januara 2001. do 30. juna 2002. godine. 
Zbir penzija iz stava 1. ovog člana određuje se na osnovu mesečne visine penzija u poslednjem kvartalu 2002. godine. 
Zbir ličnih bodova korisnika iz stava 1. ovog člana obračunava se na način utvrđen po odredbama ovog zakona. 
Vrednost opšteg boda iz stava 1. ovog člana, usklađuje se na način koji je propisan za usklađivanje penzija. 
Usklađenu vrednost opšteg boda objavljuje fond. 
		
		1a Prevremena starosna penzija
		*Službeni glasnik RS, broj 75/2014
		
		Član 70a
		
		Visina prevremene starosne penzije određuje se na isti način kao i 
		visina starosne penzije, s tim što se iznos tako određene penzije trajno 
		umanjuje za 0,34% za svaki mesec pre navršenih 65 godina života.
		*Službeni glasnik RS, broj 75/2014
		
		Član 70b
		
		Izuzetno od člana 70a ovog zakona, osiguraniku ženi se prevremena 
		starosna penzija određuje na način kako se određuje starosna penzija, s 
		tim što se iznos te penzije trajno umanjuje za 0,34% za svaki mesec 
		ranijeg odlaska u penziju pre navršenih:
		
		1) u 2015. godini, 60 godina i šest meseci života;
		
		2) u 2016. godini, 61 godinu života;
		
		3) u 2017. godini, 61 godinu i šest meseci života;
		
		4) u 2018. godini, 62 godine života;
		
		5) u 2019. godini, 62 godine i šest meseci života;
		
		6) u 2020. godini, 63 godine života;
		
		7) u 2021. godini, 63 godine i dva meseca života;
		
		8) u 2022. godini, 63 godine i četiri meseca života;
		
		9) u 2023. godini, 63 godine i šest meseci života;
		
		10) u 2024. godini, 63 godine i osam meseci života;
		
		11) u 2025. godini, 63 godine i deset meseci života;
		
		12) u 2026. godini, 64 godine života;
		
		13) u 2027. godini, 64 godine i dva meseca života;
		
		14) u 2028. godini, 64 godine i četiri meseca života;
		
		15) u 2029. godini, 64 godine i šest meseci života;
		
		16) u 2030. godini, 64 godine i osam meseci života;
		
		17) u 2031. godini, 64 godine i deset meseci života.
		*Službeni glasnik RS, broj 75/2014
		
		Član 70v
		
		Iznos prevremene starosne penzije utvrđen u skladu sa čl. 70a i 70b ovog 
		zakona umanjuje se najviše do 20,4%.
		*Službeni glasnik RS, broj 75/2014
		Član 70g
		Izuzetno od čl. 
		70a i 70b Zakona, osiguranicima kojima se staž osiguranja računa sa 
		uvećanim trajanjem i koji imaju pravo na snižavanje starosne granice 
		primenom člana 20. ovog zakona za priznavanje prava na starosnu penziju, 
		visina prevremene starosne penzije određuje se tako što se umanjenje vrši 
		za svaki mesec ranijeg odlaska u penziju u odnosu na starosnu granicu 
		utvrđenu snižavanjem.
		*Službeni glasnik RS, broj 73/2018
2. Porodična penzija 
Član 71.
Porodična penzija određuje se od starosne,
prevremene starosne penzije ili invalidske penzije koja bi osiguraniku pripadala u času smrti, odnosno od penzije koja je korisniku pripadala u času smrti, u procentu koji se utvrđuje prema broju članova porodice koji imaju pravo na tu penziju, i to: 
1) ako penzija pripada samo članovima uže porodice ili samo članovima šire porodice umrlog osiguranika odnosno korisnika prava određuje se u sledećim procentima: 
– za jednog člana 70%; 
– za dva člana 80%; 
– za tri člana 90%; 
– za četiri člana ili više članova 100%; 
2) ako penzija pripada i članovima uže porodice i članovima šire porodice umrlog osiguranika odnosno korisnika prava, članovima uže porodice određuje se porodična penzija prema tački 1) ovog stava, a članovima šire porodice pripada ostatak do iznosa starosne,
prevremene starosne penzije ili invalidske penzije iz ovog stava. 
Ako pravo na porodičnu penziju imaju bračni drug i razvedeni bračni drug umrlog osiguranika, odnosno korisnika prava, određuje se jedna porodična penzija u visini koja pripada za jednog člana porodice i deli se u jednakim iznosima.
		Porodična penzija umrlog osiguranika, odnosno 
		korisnika prava, određuje se kao jedna porodična penzija u visini koja 
		pripada za jednog člana porodice, i deli se u jednakim iznosima, ako 
		pravo na porodičnu penziju imaju:
		1) supružnik;
		2) vanbračni partner;
		3) supružnik iz razvedenog braka, ako mu je 
		sudskom presudom utvrđeno pravo na izdržavanje;
		4) vanbračni partner posle prestanka zajednice 
		života vanbračnih partnera, ako mu je sudskom presudom utvrđeno pravo na 
		izdržavanje.
		*Službeni 
		glasnik RS, broj 75/2014
		**Službeni glasnik RS, broj 86/2019

Član 72.
Кao najmanji osnov za određivanje porodične penzije uzima se starosna penzija, 
prevremena starosna penzija umrlog osiguranika, odnosno korisnika prava, određena za penzijski staž od 20 godina. 
Ukupan iznos porodične penzije ne može preći najviši iznos starosne, 
prevremene starosne penzije, odnosno invalidske penzije. 

*Službeni glasnik RS, broj 85/2005
		**Službeni 
		glasnik RS, broj 75/2014
Član 73.
Deca bez oba roditelja imaju pravo, pored porodične 
penzije po jednom roditelju, i na porodičnu penziju po drugom roditelju.
Penzije iz stava 1. ovog člana određuju se kao jedna penzija, čiji iznos ne može preći najviši iznos penzije, utvrđen u skladu s ovim zakonom. 

*Službeni glasnik RS, broj 85/2005
3. Novčana naknada za telesno oštećenje 
Član 74.
Visina novčane naknade za telesno oštećenje određuje se od osnova koji čini osnov za zatečene korisnike prava na novčanu naknadu za telesno oštećenje u Republičkom fondu za penzijsko i invalidsko osiguranje zaposlenih, u procentu telesnog oštećenja utvrđenom u članu 39. ovog zakona. 
Novčana naknada za telesno oštećenje pripada u stalnom mesečnom iznosu. 
Brisan je odeljak 4. Naknada pogrebnih troškova(vidi član 20. Zakona - 86/2019-31)
Član 75.
Brisan je  
(vidi član 20. Zakona - 86/2019-31)
4a Novčana naknada za pomoć i negu drugog lica
*Službeni glasnik RS, broj 101/2010
Član 75a
Visina novčane naknade za pomoć i negu drugog lica 
određuje se u visini iznosa usklađene novčane naknade za pomoć i negu zatečenih 
korisnika ovog prava u osiguranju zaposlenih.
*Službeni glasnik RS, broj 101/2010
5. Najniži i najviši iznos penzije

*Službeni glasnik RS, broj 85/2005
Član 76.
Najniži iznos penzije pripada osiguraniku koji ostvari pravo na starosnu, 
prevremenu starosnu penziju, odnosno invalidsku penziju ako mu je ta penzija manja od iznosa penzije utvrđene po odredbama ovog člana.
Najniži iznos penzije u osiguranju zaposlenih i u 
osiguranju samostalnih delatnosti vanredno se usklađuje od 1. januara 2011. 
godine za procenat kojim se obezbeđuje da učešće najnižeg iznosa penzije za 
januar 2011. godine u prosečnoj zaradi bez poreza i doprinosa zaposlenih na 
teritoriji Republike Srbije u 2010. godini bude veće za jedan procentni poen u 
odnosu na učešće najnižeg iznosa penzije isplaćene za 2010. godinu u prosečnoj 
zaradi bez poreza i doprinosa zaposlenih na teritoriji Republike Srbije u 2010. 
godini. Ovako usklađen iznos dalje se usklađuje u skladu sa ovim zakonom.
Najniži iznos starosne, odnosno invalidske penzije za 
osiguranike poljoprivrednike utvrđuje se u iznosu od 9.000 dinara na dan 1. 
januara 2011. godine. Ovako utvrđen najniži iznos penzije dalje se usklađuje na 
način na koji se usklađuju penzije, u skladu sa ovim zakonom.
Ako osiguranik ima navršen staž osiguranja po 
različitim osnovama, najniži iznos penzije za osiguranike poljoprivrednike 
utvrđuje se kada je pretežan staž osiguranja navršen u osiguranju poljoprivrednika.
Ako najniži iznos penzije iz stava 1. ovog člana 
isplaćene u osiguranju zaposlenih za prethodnu godinu iznosi manje od 27% od 
iznosa prosečne zarade zaposlenih bez poreza i doprinosa na teritoriji Republike 
u prethodnoj godini, za korisnike u osiguranju zaposlenih i u osiguranju 
samostalnih delatnosti najniži iznos penzije vanredno se usklađuje od 1. januara 
tekuće godine za procenat kojim se obezbeđuje da se najniži iznos penzije za 
prethodnu godinu dovede na nivo od 27% prosečne zarade bez poreza i doprinosa u 
prethodnoj godini.
*Službeni glasnik RS, broj 101/2010
		**Službeni 
		glasnik RS, broj 75/2014
Član 77.
Osiguraniku koji je ostvario pravo na inostrani deo penzije prema međunarodnom ugovoru 
pripada iznos u visini razlike do najnižeg iznosa penzije ako mu je iznos penzije, utvrđen po ovom zakonu, i inostrane penzije obračunate prema važećem deviznom kursu na dan 
ostvarivanja prava, manji od iznosa najniže penzije određene prema članu 76. ovog zakona. 

*Službeni glasnik RS, broj 85/2005
**Službeni glasnik RS, broj 101/2010
Član 78.
Najviši iznos penzije određuje se tako što lični koeficijent ne može iznositi više od 
3,8. 
*Službeni glasnik RS, broj 101/2010
6. Starosna i invalidska penzija za određene kategorije osiguranika 
Član 79.
		Osiguraniku iz člana 42. ovog zakona, koji 
		ispunjava uslove za sticanje prava na starosnu penziju iz čl. 43. i 43a 
		ovog zakona, starosna penzija određuje se u skladu sa odredbama člana 
		61. ovog zakona, a lični bodovi utvrđuju se na način predviđen čl. 
		62–70. ovog zakona. 
		Izuzetno od člana 63. stav 1, člana 64. st. 2. 
		i 3. i člana 65. ovog zakona, osiguraniku iz stava 1. ovog člana za 
		izračunavanje godišnjeg ličnog koeficijenta ne uzima se period od 1. 
		januara 1970. godine već period od 1. januara 1996. godine.
		Iznos penzije utvrđen na način iz st. 1. i 2. 
		ovog člana uvećan za 20% predstavlja ukupan iznos penzije za osiguranike 
		iz stava 1. ovog člana, osim za osiguranike iz člana 42. stav 1. tačka 
		4a) ovog zakona.
		Na način iz stava 2. ovog člana utvrđuje se 
		godišnji lični koeficijent i za druge zaposlene u Ministarstvu unutrašnjih 
		poslova, pripadnike Bezbednosno-informativne agencije, pripadnike 
		Vojnobezbednosne i Vojnoobaveštajne agencije pod uslovom da u tom organu 
		imaju navršenih najmanje 20 godina staža osiguranja.
		Osiguraniku iz člana 42. ovog zakona 
		invalidska penzija se određuje u skladu sa st. 1–3. ovog člana, pod 
		uslovom da je na poslovima iz člana 42. ovog zakona navršio potreban 
		staž osiguranja za sticanje prava na invalidsku penziju iz čl. 25. i 26. 
		ovog zakona.
		Izuzetno od stava 5. ovog člana, osiguraniku 
		iz člana 42. stav 1. tačka 4a) ovog zakona invalidska penzija se 
		određuje u skladu sa st. 1. i 2. ovog člana, pod uslovom da je na 
		poslovima iz člana 42. ovog zakona navršio potreban staž osiguranja za 
		sticanje prava na invalidsku penziju iz čl. 25. i 26. zakona.
		Iznos penzije iz st. 1–6. ovog člana ne može 
		biti veći od iznosa utvrđenog u članu 78. ovog zakona.

*Službeni glasnik RS, broj 86/2019
IX. USКLAĐIVANJE PENZIJE I NOVČANE NAКNADE
*Službeni glasnik RS, broj 101/2010
Član 80.
		Penzija se počev od penzije za mesec januar 
		tekuće godine usklađuje u procentu koji predstavlja zbir polovine 
		procenta promene potrošačkih cena i polovine procenta promene prosečne 
		zarade bez poreza i doprinosa.
		Usklađivanje penzije u smislu stava 1. ovog 
		člana vrši se na osnovu podataka organa nadležnog za poslove statistike 
		o promeni prosečne zarade bez poreza i doprinosa zaposlenih na 
		teritoriji Republike Srbije i promeni potrošačkih cena za period od 12 
		meseci računajući unazad počev od meseca juna prethodne kalendarske 
		godine, u odnosu na period od 12 meseci koji prethodi navedenom periodu.
*Službeni glasnik RS, broj 86/2019
		NAPOMENA IZDAVAČA: Odredba člana 22. Zakona o 
		izmenama i dopunama Zakona o penzijskom i invalidskom osiguranju 
		("Službeni glasnik RS", broj 86/2019), kojom je izmenjen član 80. Zakona 
		primenjuje se počev od 1. januara 2020. godine (vidi član 41. Zakona - 
		86/2019-31) (tekst Zakona pre izmena i dopuna iz broja 86/2019 možete 
		pogledati sa desne strane u delu "Verzije prečišćenog teksta").
		Član 80a
		Izuzetno od člana 80. st. 1. do 3. ovog 
		zakona, penzija se usklađuje:
		– u aprilu 2014. godine, tako što će se 
		povećati za 0,5%;
		– u oktobru 2014. godine, tako što će se 
		povećati za 1%;
		– brisane su ranije 
		al. 3-6. (vidi član 1. Zakona - 142/2014-190)
		Ako, u skladu sa zakonom kojim se uređuje 
		budžetski sistem, do 1. jula 2014. godine ne bude donet propis kojim će 
		se urediti ujednačavanje nivoa plata, odnosno zarada zaposlenih u javnom 
		sektoru, usklađivanje penzije u oktobru 2014. godine neće se vršiti na 
		način propisan stavom 1. ovog člana, već će se vršiti u skladu sa 
		propisima kojima se uređuje budžetski sistem.
*Službeni glasnik RS, broj 
108/2013
		Član 80b
Brisan je  
(vidi član 23. Zakona - 86/2019-31)
		NAPOMENA IZDAVAČA: Odredba člana 23. Zakona o 
		izmenama i dopunama Zakona o penzijskom i invalidskom osiguranju 
		("Službeni glasnik RS", broj 86/2019), kojom je brisan član 80b Zakona 
		primenjuje se počev od 1. januara 2020. godine (vidi član 41. Zakona - 
		86/2019-31) (tekst Zakona pre izmena i dopuna iz broja 86/2019 možete 
		pogledati sa desne strane u delu "Verzije prečišćenog teksta").
		
		Član 81.
Novčane naknade usklađuju se na način predviđen za 
usklađivanje penzija.
*Službeni glasnik RS, broj 101/2010
X. OSTVARIVANJE I КORIŠĆENJE PRAVA IZ PENZIJSКOG I INVALIDSКOG OSIGURANJA 
1. Ostvarivanje prava iz penzijskog i invalidskog osiguranja 
Član 82.
Prava iz penzijskog i invalidskog osiguranja ostvaruju 
se kod fonda.
*Službeni glasnik RS, broj 85/2005
Član 82a
Pravo na starosnu penziju, 
prevremenu starosnu penziju ostvaruje se posle prestanka osiguranja.
Prestankom osiguranja u smislu stava 1. ovog člana 
smatra se i raniji prestanak osiguranja, ako se lice u trenutku podnošenja zahteva 
za ostvarivanje prava na starosnu ili prevremenu starosnu penziju nalazi u 
osiguranju, pod uslovom da je taj zahtev podnet pre isteka roka od šest meseci od 
dana ponovnog stupanja u osiguranje.
Prestankom osiguranja u smislu stava 1. ovog člana za 
osiguranika koji istovremeno ispunjava uslove za osiguranje po više osnova smatra 
se prestanak osiguranja po osnovu koga je prioritetno osiguran u skladu sa članom 
10. ovog zakona.
Izuzetno od stava 1. ovog člana, osiguranici iz člana 
12. stav 1. tačka 1) ovog zakona koji obavljaju delatnost u skladu sa zakonom 
kojim se uređuje rad privatnih preduzetnika, osiguranici iz člana 14. stav 5. 
ovog zakona i osiguranici koji su izabrana, imenovana ili postavljena lica, kao i 
lica koja su hranitelji u skladu sa zakonom, pravo na starosnu penziju ili 
prevremenu starosnu penziju mogu ostvariti ispunjenjem uslova za sticanje prava na 
starosnu penziju ili prevremenu starosnu penziju.
*Službeni glasnik RS, broj 101/2010
		**Službeni 
		glasnik RS, broj 75/2014
		***Službeni glasnik RS, broj 86/2019
Član 83.  
Brisan je (vidi član 23. Zakona - 85/2005-3)
Član 84.
Prava iz penzijskog i invalidskog osiguranja ostvaruju se od dana podnetog zahteva, a najranije šest meseci pre tog dana. 
Prava iz penzijskog i invalidskog osiguranja koja se ostvaruju u fondu 
obezbeđuju se u postupku predviđenom zakonom kojim je uređen opšti upravni 
postupak, ako ovim zakonom nije drukčije uređeno.
Brisan je 
raniji stav 3. (vidi član 24. Zakona - 85/2005-3)

*Službeni glasnik RS, broj 85/2005
Član 85.
Penzijski staž i zarade, naknade, ugovorne naknade, odnosno osnovice osiguranja, kao i druge činjenice od uticaja na sticanje i utvrđivanje prava, osim nalaza, mišljenja i ocene organa veštačenja, uzimaju se u obzir pri ostvarivanju prava iz penzijskog i invalidskog osiguranja,
na osnovu podataka utvrđenih u matičnoj evidenciji.
Brisan je 
raniji stav 2. (vidi član 25. Zakona - 85/2005-3)
Penzijski staž se ne može utvrđivati na osnovu izjava svedoka. 
*Službeni glasnik RS, broj 85/2005
Član 86.
Pitanje naknade dela penzije u slučaju kada je 
penzijski staž utvrđen kod fonda vojnih osiguranika posle 1. januara 1973. 
godine i kod fonda regulisaće se sporazumom tih fondova.
*Službeni glasnik RS, broj 85/2005
Član 87.  
Brisan je (vidi član 27. Zakona - 85/2005-3)
Član 88.
Postupak za ostvarivanje prava iz penzijskog i invalidskog osiguranja i za utvrđivanje penzijskog staža pokreće se na zahtev osiguranika, odnosno na zahtev člana porodice za ostvarivanje prava na porodičnu penziju. 
U postupku iz stava 1. ovog člana fond je dužan da osiguranicima i korisnicima prava pruža stručnu pomoć. 
Кorisnik prava je dužan da fondu blagovremeno prijavi promenu koja je od uticaja na pravo odnosno obim korišćenja tog prava. 
Član 89.  
Brisan je (vidi član 28. Zakona - 85/2005-3)
Član 90.  
Brisan je (vidi član 29. Zakona - 85/2005-3)
Član 91.
Činjenice koje se, u skladu sa zakonom, ne utvrđuju u matičnoj evidenciji, a koje su od značaja za ostvarivanje prava iz penzijskog i invalidskog osiguranja, utvrđuju se u postupku rešavanja o tim pravima. 
Član 92.
U postupku za ostvarivanje prava iz penzijskog i invalidskog osiguranja u fondu obezbeđuje se dvostepenost. 
Član 93.
Кada je za rešavanje o pravu iz penzijskog i invalidskog osiguranja potrebno utvrđivanje postojanja invalidnosti, telesnog oštećenja, 
potrebe za pomoći i negom drugog lica uzroka invalidnosti i telesnog oštećenja, potpune nesposobnosti za rad i nesposobnosti za samostalan život i rad, fond 
rešenjem utvrđuje te činjenice na osnovu nalaza, mišljenja i ocene organa veštačenja čije se obrazovanje i način rada uređuje opštim aktom fonda. 
Nalaz, mišljenje i ocena iz stava 1. ovog člana 
kojim je utvrđeno postojanje invalidnosti, telesnog oštećenja, potpune 
nesposobnosti za rad i nesposobnosti za samostalan život i rad podleže kontroli koju vrši organ fonda utvrđen opštim aktom iz stava 1. ovog člana. 
Na akt iz stava 1. ovog člana saglasnost daje ministar nadležan za poslove penzijskog i invalidskog osiguranja i ministar nadležan za poslove zdravlja. 
U obavljanju kontrole iz stava 2. ovog člana, može se dati saglasnost ili primedba. Primedba kojom se ukazuje na uočene nedostatke i daje uputstvo za njihovo otklanjanje, obavezna je za organe koji su vršili veštačenje. 
*Službeni glasnik RS, broj 101/2010
**Službeni glasnik RS, broj 86/2019
Član 94.
Postupak za ostvarivanje prava po osnovu invalidnosti 
pokreće se na zahtev osiguranika na osnovu predloga za utvrđivanje invalidnosti, 
u skladu sa opštim aktom fonda.
Predlog iz stava 1. ovog člana daje izabrani lekar, u 
skladu sa zakonom.
*Službeni glasnik RS, broj 101/2010
Član 94a
Ako je osiguranik, u toku privremene sprečenosti za 
rad, podneo zahtev za pokretanje postupka za ostvarivanje prava po osnovu 
invalidnosti, ili je od strane izabranog lekara, odnosno lekarske komisije, u 
skladu sa zakonom, upućen na ocenu radne sposobnosti, Fond obezbeđuje sredstva 
za isplatu naknade zarade zbog privremene sprečenosti za rad počev od 61. dana 
od dana pokretanja postupka, ukoliko je utvrđen gubitak radne sposobnosti.
*Službeni glasnik RS, broj 101/2010
Član 95.
Postupak za ostvarivanje prava na novčanu naknadu za telesno oštećenje 
i prava na novčanu naknadu za pomoć i negu drugog lica pokreće se na zahtev osiguranika odnosno korisnika prava, na osnovu medicinske dokumentacije. 
Brisan je raniji stav 2. (vidi član 26. Zakona - 
86/2019-31)
*Službeni glasnik RS, broj 101/2010
Član 96.
Promene u stanju invalidnosti, potrebe za pomoći i 
negom drugog lica i telesnog oštećenja koje su od uticaja na pravo priznato 
pravnosnažnim rešenjem, utvrđuju se u postupku pokrenutom na zahtev osiguranika, 
korisnika prava, odnosno po službenoj dužnosti, u skladu sa opštim aktom Fonda.
Brisani su raniji st. 2. i 3. (vidi član 10. Zakona 
- 73/2018-3)
*Službeni glasnik RS, broj 73/2018
Član 97.
Кao dan nastanka invalidnosti, telesnog oštećenja i potrebe za pomoći i negom drugog lica uzima se dan kada je na osnovu pregleda dat nalaz, mišljenje i ocena organa veštačenja
, odnosno neki raniji dan za koji postoji odgovarajuća medicinska dokumentacija. 
*Službeni glasnik RS, broj 101/2010
**Službeni glasnik RS, broj 86/2019
Član 98.
Rešenje o pravima iz penzijskog i invalidskog osiguranja i o penzijskom stažu donosi organ fonda određen opštim aktom fonda. 
Prvostepeno rešenje iz stava 1. ovog člana podleže prethodnoj kontroli koju vrši organ utvrđen opštim aktom fonda. 
		Član 98a
		Ako su ispunjeni uslovi za ostvarivanje prava na 
		penziju, ali se, na osnovu činjenica i podataka utvrđenih u matičnoj 
		evidenciji, ne može odlučiti o konačnom iznosu penzije, donosi se 
		privremeno rešenje o akontativnom iznosu penzije, u kome mora biti 
		izričito naglašeno iz kojih razloga nije moguće odrediti konačan iznos 
		penzije.
		Akontativan iznos penzije određuje se prema 
		podacima kojima raspolaže Fond i usklađuje se na način predviđen za 
		usklađivanje penzija.
		Nakon utvrđivanja nedostajućih činjenica i 
		podataka, privremeno rešenje iz stava 1. ovog člana se, po službenoj 
		dužnosti, zamenjuje rešenjem kojim se određuje konačan iznos penzije, od 
		dana utvrđivanja prava na penziju.
		U slučaju da u roku od tri godine od dana 
		pravnosnažnosti privremenog rešenja iz stava 1. ovog člana nisu utvrđene 
		nedostajuće činjenice i podaci, akontativni iznos penzije postaje 
		konačan, o čemu se donosi rešenje po službenoj dužnosti.
		Ako se utvrdi da je korisniku isplaćen manji 
		akontativni iznos penzije od konačnog iznosa, Fond će isplatu iznosa 
		razlike izvršiti korisniku u celosti odjednom.
		Ako se utvrdi da je korisniku isplaćen veći 
		akontativni iznos penzije od konačnog iznosa, Fond će vršiti obustavu do 
		1/3 mesečnog iznosa penzije, sve dok se na taj način iznos razlike ne 
		izmiri, osim ako se Fond i korisnik drugačije ne sporazumeju.
Brisan je raniji stav 7. (vidi član 28. Zakona 
- 86/2019-31)
		*Službeni glasnik RS, broj 73/2018
		**Službeni glasnik RS, broj 86/2019
Član 99.
Protiv prvostepenog rešenja može se izjaviti žalba organu određenom opštim aktom fonda u roku od 15 dana od dana prijema rešenja. 
Žalba ne odlaže izvršenje rešenja osim ako se njom pobija utvrđena invalidnost. 
Član 100.
Prvostepeno rešenje fonda podleže reviziji koju vrši organ određen opštim aktom fonda. 
Revizijom se može ispitati i pravilnost nalaza, mišljenja i ocene koje daju organi veštačenja. 
Revizija ne odlaže izvršenje rešenja. 
Član 101.
Ako je protiv prvostepenog rešenja izjavljena žalba, o reviziji i žalbi rešava se istim rešenjem. 
Ako protiv prvostepenog rešenja nije izjavljena žalba, a revizija ne bude izvršena u roku od tri meseca od dana isteka roka za žalbu, smatra se da je revizija izvršena i data saglasnost na to rešenje. 
Član 102.
U vršenju revizije na prvostepeno rešenje može se dati saglasnost, odnosno prvostepeno rešenje može se izmeniti, poništiti ili ukinuti. 
Ako je prvostepeno rešenje poništeno ili ukinuto, revizijom se ispituje samo da li je novo rešenje u skladu sa razlozima zbog kojih je ranije prvostepeno rešenje poništeno ili ukinuto. 
Član 103.
Protiv rešenja fonda donetog po žalbi, odnosno u vršenju revizije o pravima iz penzijskog i invalidskog osiguranja i protiv konačnog rešenja o podacima utvrđenim u matičnoj evidenciji, može se pokrenuti upravni spor kod nadležnog suda. 
Član 104.
Protiv konačnog rešenja fonda, u slučajevima kada nisu ispunjeni uslovi za ponavljanje postupka po zakonu kojim je uređen opšti upravni postupak, ili su protekli rokovi za ponavljanje postupka po tom zakonu, postupak se može ponoviti: 
1) ako se sazna za nove činjenice, odnosno nađe ili stekne mogućnost da se upotrebe novi dokazi koji bi sami, ili u vezi sa već upotrebljenim dokazima, mogli dovesti do drugačijeg rešenja; 
2) kada je propušteno da se u ranijem postupku iznese neka činjenica, odnosno dokaz koji može dovesti do drugačijeg rešenja. 
Ponavljanje postupka pokreće se na predlog osiguranika ili po službenoj dužnosti. 
U ponovljenom postupku primenjuju se propisi koji su 
važili u vreme donošenja rešenja po kome se postupak ponavlja.
Na osnovu podataka pribavljenih u ranijem i ponovljenom postupku, nadležni organ novim rešenjem može ranije rešenje koje je bilo predmet ponavljanja ostaviti na snazi ili ga zameniti novim rešenjem kojim se ukida ranije rešenje. 
		Prava utvrđena novim rešenjem pripadaju od 
		prvog dana narednog meseca od dana podnošenja zahteva za ponavljanje 
		postupka, odnosno od prvog dana narednog meseca od dana donošenja rešenja 
		u postupku ponavljanja pokrenutom po službenoj dužnosti.
		*Službeni glasnik RS, broj 86/2019
Član 105.
Pravosnažno rešenje fonda može se izmeniti novim rešenjem ako je njime povređen zakon ili opšti akt fonda na štetu osiguranika odnosno korisnika prava ili ako je o nekom pravnom pitanju docnije zauzeto pravno shvatanje povoljnije za osiguranika. 
Novo rešenje će se doneti i ako se sazna za činjenice koje su od uticaja na pravo osiguranika, a koje su nastale posle donošenja rešenja. 
Prava utvrđena rešenjem donetim u postupku izmene pripadaju od prvog dana narednog meseca od dana podnošenja zahteva za izmenu rešenja, odnosno
od prvog dana narednog meseca od dana donošenja rešenja u postupku za izmenu pokrenutom po službenoj dužnosti. 

Кod ponovnog rešavanja o pravu osiguranika odnosno korisnika prava, prema stavu 1. ovog člana primenjuju se propisi koji su važili u času donošenja konačnog rešenja. Ako se rešava o pravu prema stavu 2. ovog člana primeniće se propisi koji važe u vreme pokretanja postupka. 
		*Službeni glasnik RS, broj 86/2019
Član 106.
U sporovima sukoba nadležnosti u postupku za ostvarivanje prava iz penzijskog i invalidskog osiguranja do kojih dođe između
fonda i poslodavaca, nadležan je Vrhovni kasacioni sud.
*Službeni glasnik RS, broj 85/2005
**Službeni glasnik RS, broj 101/2010
2. Кorišćenje prava iz penzijskog i invalidskog osiguranja 
Član 107.
Brisan je (vidi član 42. Zakona – 101/2010-246).
Član 108.
Penzije i novčane naknade utvrđuju se u mesečnom iznosu i isplaćuju unazad, 
po dinamici utvrđenoj opštim aktom Fonda.
Кorisnik penzije i novčane naknade može da ovlasti
punomoćnika da u njegovo ime prima penziju ili novčanu naknadu.
Punomoćje iz stava 2. ovog člana mora biti overeno i 
važi do njegovog opoziva od strane korisnika, odnosno do dana smrti korisnika.
		Fond je dužan da korisniku prava koji je lišen 
		poslovne sposobnosti, odnosno stavljen pod starateljstvo drugog lica, 
		isplaćuje iznose penzije, odnosno novčane naknade u skladu sa odlukom 
		nadležne ustanove.
		Fond je dužan da korisniku prava koji je 
		smešten u ustanovu socijalne zaštite, na njegov zahtev, radi pokrivanja 
		troškova smeštaja, isplaćuje iznos penzije, odnosno novčane naknade na 
		račun koji je utvrđen u odluci nadležne ustanove.
		Lice iz st. 2. i 5. i staralac lica iz stava 
		4. ovog člana dužni su da Fondu u roku od 15 dana prijave promenu koja 
		je od uticaja na pravo, odnosno obim korišćenja prava.
Кorisnik penzije i novčane naknade dužan je da, na 
zahtev Fonda, dostavi uverenje o životu.
*Službeni glasnik RS, broj 101/2010
**Službeni glasnik RS, broj 73/2018
Član 109.
		Fond je dužan da korisniku prava isplaćuje 
		iznose penzije, odnosno novčane naknade u Republici Srbiji.
		Isplata iz člana 1. ovog stava vrši se preko 
		banke.
		Fond zaključuje ugovor sa bankom radi 
		regulisanja međusobnih odnosa u vezi sa načinom, uslovima isplate i 
		povraćajem penzija, odnosno novčanih naknada.
		Banka je obavezna da iznose penzije, odnosno 
		novčane naknade koji su isplaćeni nakon smrti korisnika, vrati Fondu na 
		njegov zahtev, odnosno ne može iz tih iznosa namiriti svoja potraživanja 
		koja ima prema korisniku prava.
		Banka odgovara za nastalu štetu ako ne postupi 
		na način utvrđen u stavu 4. ovog člana.
*Službeni glasnik RS, broj 73/2018
Član 110.
Prava iz penzijskog i invalidskog osiguranja prestaju kada, u toku njihovog korišćenja, prestanu da postoje uslovi za sticanje i ostvarivanje tih prava. 
Prava iz stava 1. ovog člana prestaju i kad korisnik ostvari pravo iz ovog osiguranja kod organizacije za obavezno penzijsko i invalidsko osiguranje države koja je formirana na području prethodne Jugoslavije, ako međunarodnim ugovorom nije drugačije određeno. 
Кorisniku penzije iz stava 2. ovog člana koji ispunjava uslove za sticanje prava na penziju propisane ovim zakonom ponovo se utvrđuje pravo na penziju, pri čemu se ne uzima u obzir penzijski staž na osnovu koga je organizacija za obavezno penzijsko i invalidsko osiguranje države formirane na području prethodne Jugoslavije utvrdila pravo na penziju. 
Član 111.
Starosna penzija, 
prevremena starosna penzija isplaćuje se od dana ispunjenja uslova, ako je zahtev podnet u roku od šest meseci od dana ispunjenja uslova propisanih za sticanje prava, odnosno od dana prestanka osiguranja, a ako je zahtev podnet po isteku toga roka, od dana podnošenja zahteva i za šest meseci unazad. 
Porodična penzija isplaćuje se od dana utvrđenog u stavu 1. ovog člana, pod uslovom da podnosilac zahteva u tom periodu nije bio u osiguranju. 
		*Službeni glasnik RS, broj 75/2014
		Član 112.
Osiguraniku koji pravo na invalidsku penziju ostvaruje u postupku pokrenutom 
u toku trajanja osiguranja, invalidska penzija isplaćuje se od dana prestanka 
osiguranja . 
Brisan je raniji stav 2. (vidičlan 30. Zakona - 
86/2019-31)
Кada se pravo na invalidsku penziju ostvaruje posle prestanka zaposlenja odnosno osiguranja, a invalidnost je postojala pre podnošenja zahteva, invalidska penzija isplaćuje se od dana nastanka invalidnosti, ali najviše za šest meseci unazad od dana podnošenja zahteva. 
*Službeni glasnik RS, broj 85/2005
**Službeni glasnik RS, broj 86/2019
Član 113.
Novčana naknada za telesno oštećenje isplaćuje se od dana nastanka telesnog oštećenja, ali najviše za šest meseci unazad od dana podnošenja zahteva, ako je telesno oštećenje postojalo pre podnošenja zahteva. 
Član 114.
Osiguranik odnosno korisnik prava na novčanu naknadu za telesno oštećenje koji po posebnim propisima stekne pravo na novčanu naknadu po osnovu istog telesnog oštećenja može po sopstvenom izboru da koristi samo jedno od tih prava, ako posebnim propisima nije drukčije određeno. 
Član 115.
Ako u stanju invalidnosti, stepenu telesnog oštećenja, 
odnosno potrebi za pomoći i negom drugog lica nastupe promene koje su od uticaja na utvrđena prava, ta prava prestaju, menjaju se odnosno stiču se nova prava, i to: 
1) ako je promena utvrđena na zahtev osiguranika – od prvog dana narednog meseca po podnošenju zahteva; 
2) ako je promena utvrđena na zahtev osiguranika nastala posle podnetog zahteva – od prvog dana narednog meseca posle nastale promene; 
3) ako je promena utvrđena po službenoj dužnosti od prvog dana narednog meseca po donošenju prvostepenog rešenja o određivanju prava po osnovu utvrđene promene. 
		Ako u stepenu telesnog oštećenja nastupi 
		promena koja nije od uticaja na pravo, novi stepen telesnog oštećenja 
		utvrđuje se od dana nastale promene.
*Službeni glasnik RS, broj 86/2019
Član 116.
Porodična penzija isplaćuje se kao jedna penzija i kada je određena za više korisnika, ako korisnici ne zahtevaju da im se penzija isplaćuje odvojeno. 
Ako porodična penzija pripada samo članovima uže porodice ili samo članovima šire porodice, a neki od njih žive odvojeno, ukupna porodična penzija deli se na jednake delove. 
Ako porodična penzija pripada i članovima uže porodice i članovima šire porodice, a neki od njih žive odvojeno, ta penzija se prethodno deli na deo koji pripada članovima uže porodice i deo koji pripada članovima šire porodice, pa se svaki deo dalje raspoređuje na jednake delove. 
Član 117.
Ako porodičnu penziju koriste dva ili više članova porodice, pa nekom od njih prestane pravo na penziju, ostalim članovima koji imaju pravo na porodičnu penziju ponovo se određuje visina penzije. Tako određena visina penzije pripada od prvog narednog dana u odnosu na dan kada je korisniku prestalo pravo na penziju. 
Кorisniku porodične penzije koji stekne svojstvo 
osiguranika obustavlja se isplata porodične penzije.
Кorisniku porodične penzije, koji stekne svojstvo 
osiguranika po osnovu člana 11. tač. 9) i 10) i člana 12. stav 1. tačka 3) ovog 
zakona, obustavlja se isplata porodične penzije, nakon utvrđivanja staža osiguranja 
za period utvrđenog staža osiguranja.
Izuzetno od st. 2. i 3. ovog člana, korisniku porodične penzije ne obustavlja se isplata porodične penzije u slučaju kada je ostvario ugovorenu naknadu na mesečnom nivou u iznosu nižem od  najniže osnovice u osiguranju zaposlenih, važeće u momentu uplate doprinosa.
Ako se isplata porodične penzije obustavi, ili ako pravo koje pripada pojedinom članu porodice miruje, porodična penzija se ponovo ne određuje. 
Ako se korisniku porodične penzije, zbog zaposlenja, odnosno obavljanja delatnosti po osnovu koje je obavezno osiguran ili zbog korišćenja starosne,
prevremene starosne penzije ili invalidske penzije, ne isplaćuje porodična penzija koja mu pripada, ostalim članovima uže porodice isplaćuje se za to vreme porodična penzija u visini koja se određuje kao da korisnik penzije nema pravo na porodičnu penziju. 
*Službeni glasnik RS, broj 85/2005
**Službeni glasnik RS, broj 101/2010
		
		***Službeni 
		glasnik RS, broj 75/2014
Član 118.
Pravo na porodičnu penziju prestaje članu porodice koji usled nastale promene više ne ispunjava uslove za sticanje i korišćenje tog prava. 
Pravo na porodičnu penziju prestaje članu porodice ako je pravosnažnom presudom osuđen za smrt lica po osnovu koga ostvaruje, odnosno koristi pravo. 
Član 119.
Ako osiguranik, odnosno korisnik penzije, stekne pravo na dve ili više penzija na teritoriji Republike, može koristiti samo jednu od tih penzija, i to po sopstvenom izboru. 
Član 120.
Osiguranik koji nema uplaćene doprinose za penzijsko i 
invalidsko osiguranje za ceo period u kome je bio obavezno osiguran, prava iz 
penzijskog i invalidskog osiguranja ostvaruje i koristi srazmerno periodima 
osiguranja za koje su uplaćeni doprinosi za penzijsko i invalidsko osiguranje.
Brisani su raniji st. 2. i 3. (vidi član 14. Zakona - 
73/2018-3)

*Službeni glasnik RS, broj 73/2018
Član 121.
Кorisnik starosne penzije,
prevremene starosne penzije koji se zaposli na teritoriji Republike, odnosno obavlja samostalnu delatnost po osnovu koje je obavezno osiguran na teritoriji Republike, ima pravo po prestanku tog zaposlenja odnosno obavljanja te samostalne delatnosti, na ponovno određivanje penzije ako je bio u osiguranju najmanje godinu dana. 

Кorisniku prava iz stava 1. ovog člana utvrđuje se povoljniji iznos penzije.
		*Službeni glasnik RS, broj 75/2014
Član 122.
Dospeli mesečni iznosi novčanih davanja na osnovu utvrđenih prava iz penzijskog i invalidskog osiguranja ne isplaćuju se korisniku koji se bez opravdanih razloga u određenom roku ne odazove pozivu za pregled radi ponovnog utvrđivanja stanja invalidnosti, stepena telesnog oštećenja, za sve vreme dok se ne odazove pozivu. 
Mesečni iznosi obustavljeni prema stavu 1. ovog člana isplaćuju se naknadno korisniku koji se odazove pozivu u roku od 30 dana od dana određenog za pregled. 
Кorisniku koji se odazove pozivu po isteku roka iz stava 2. ovog člana, obustavljeni mesečni iznosi primanja ne isplaćuju se, a isplata primanja uspostavlja se od prvog dana narednog meseca posle odazivanja pozivu. 
Član 123.
		Кorisniku koji blagovremeno ne dostavi uverenje 
		o životu, ovlašćenje, potvrdu o školovanju, ili obaveštenje o promeni 
		podataka koji se ne mogu pribaviti/proveriti po službenoj dužnosti, a 
		koji su od uticaja na pravo, odnosno obim korišćenja tog prava obustavlja 
		se isplata dospelih mesečnih iznosa penzija, odnosno novčanih naknada.
		Dospeli mesečni iznosi penzija, novčanih 
		naknada, koji nisu mogli biti isplaćeni zbog okolnosti iz stava 1. ovog 
		člana, naknadno će se isplatiti najviše za 12 meseci unazad računajući 
		od dana kada, po prestanku delovanja tih okolnosti, korisnik podnese 
		zahtev za isplatu.
*Službeni glasnik RS, broj 73/2018
Član 124.
Fond isplaćuje penziju, odnosno novčanu naknadu 
korisniku prava koji ima prebivalište u inostranstvu, u skladu sa međunarodnim 
ugovorom, odnosno pod uslovom reciprociteta.
*Službeni glasnik RS, broj 101/2010
Član 124a
Pravo na novčanu naknadu za pomoć i negu drugog lica 
ne može se ostvariti ako se pravo na takvu novčanu naknadu ostvaruje po drugom 
osnovu.
*Službeni glasnik RS, broj 101/2010
		Xa NAКNADA POGREBNIH TROŠКOVA
*Službeni glasnik RS, broj 86/2019
		Član 124b
		Fond će licu koje je snosilo troškove sahrane 
		korisnika penzije, isplatiti naknadu pogrebnih troškova u visini iznosa 
		te naknade u isplati na dan stupanja na snagu ovog zakona.
		Osnov za isplatu naknade pogrebnih troškova iz 
		stava 1. ovog člana je original računa, koji Fondu dostavlja lice koje je 
		snosilo troškove sahrane korisnika penzije.
		Lice koje je snosilo troškove sahrane dužno je 
		da Fondu dostavi i broj svog tekućeg računa, radi isplate naknade 
		pogrebnih troškova.
		Naknada pogrebnih troškova iz stava 1. ovog 
		člana nadalje se usklađuje na isti način kao i penzija.
*Službeni glasnik RS, broj 86/2019
XI. MATIČNA EVIDENCIJA O OSIGURANICIMA I КORISNICIMA PRAVA IZ PENZIJSКOG I INVALIDSКOG OSIGURANJA 
Član 125.
Fond vodi matičnu evidenciju o osiguranicima, obveznicima plaćanja doprinosa i korisnicima prava iz penzijskog i invalidskog osiguranja. 
		Brisani su raniji st. 2. i 3. (vidi član 34. 
		Zakona - 86/2019-31)
Član 126.
Matična evidencija se vodi po propisanim jedinstvenim metodološkim principima. 
Podaci se preuzimaju, odnosno unose u matičnu evidenciju prema propisanom jedinstvenom kodeksu šifara. 
		Podaci se preuzimaju, odnosno unose u matičnu 
		evidenciju u elektronskoj formi na osnovu službenih evidencija 
		ministarstva nadležnog za poslove državne uprave i lokalne samouprave, 
		Centralnog registra obaveznog socijalnog osiguranja, Poreske uprave, 
		Fonda, drugih državnih organa i organizacija i poslodavaca, kao i na 
		osnovu javnih isprava i drugih dokaza zasnovanih na dokumentaciji i 
		evidencijama koje se vode u skladu sa zakonom, dostavljenih u 
		elektronskoj formi, putem sredstava za elektronsku obradu podataka ili 
		na drugi način. 
		Akte iz st. 1. i 2. ovog člana donosi Vlada.
*Službeni glasnik RS, broj 73/2018
Član 127.
		Fond automatski elektronskim putem iz 
		službenih evidencija državnih organa i organizacija preuzima sledeće 
		podatke:
		1) jedinstveni matični broj građana, prezime i 
		ime i istorijat promena tih podataka sa datumom promene, evidencioni 
		broj za strane državljane, ime jednog roditelja, pol, promena pola, dan, 
		mesec i godina rođenja, državljanstvo, dan, mesec i godina sklapanja, 
		odnosno prestanka braka, dan, mesec i godina smrti;
		2) opština, mesto i adresa prebivališta, 
		odnosno boravišta, privremeni boravak u inostranstvu, istorijat 
		prebivališta, odnosno boravišta sa datumom izvršenih prijava, posedovanje 
		biometrijskih dokumenata;
		3) istorijat radno-pravnog statusa lica, 
		odnosno delatnosti kojima se fizička i pravna lica bave, poreski 
		identifikacioni broj, visina prihoda po svim osnovima i uplaćenih 
		doprinosa za penzijsko i invalidsko osiguranje, stanje duga na poreskim 
		računima, o izmirenom poreskom dugu poreskog obveznika, privremeni 
		prekid u poslovanju, sprečenost za rad i isplaćena davanja, povreda na 
		radu i van rada, o posedu obradivog zemljišta i strukturi fondova koji su 
		u vezi sa osnovom osiguranja, o članovima domaćinstva;
		4) period nezaposlenosti, period primanja 
		novčane, odnosno privremene naknade za vreme nezaposlenosti;
		5) druge podatke koji su nesporno od uticaja 
		na sticanje, korišćenje i prestanak prava.
		Podaci se elektronski preuzimaju povezivanjem 
		baza podataka službenih evidencija organa i organizacija iz stava 1. 
		ovog člana, bez saglasnosti lica, a zaštita podataka se obezbeđuje u 
		skladu sa zakonom i opštim aktom Fonda.
*Službeni glasnik RS, broj 73/2018
Član 128.
U matičnu evidenciju unose se podaci o: 
1) osiguranicima; 
2) korisnicima prava iz penzijskog i invalidskog osiguranja; 
3) obveznicima plaćanja doprinosa za penzijsko i invalidsko osiguranje. 
Član 129.
U matičnu evidenciju unose se sledeći podaci o osiguranicima: 
1) prezime i ime; 
2) jedinstveni matični broj građana i poreski identifikacioni broj; 
3) pol; 
4) dan, mesec i godina rođenja; 
5) zanimanje; 
6) školska sprema; 
7) osnov osiguranja; 
8) datum sticanja i prestanka svojstva osiguranika; 
8a) o mirovanju svojstva osiguranika poljoprivrednika, 
odnosno utvrđenim periodima mirovanja osiguranja;
9) o stažu osiguranja, zaradama, naknadama zarada, odnosno osnovicama osiguranja, ugovorenim naknadama i drugim naknadama koje služe za određivanje visine prava; 
10) o broju meseci, odnosno dana provedenih na radu i broju meseci, odnosno dana za koje su isplaćene naknade; 
11) o visini uplaćenog doprinosa; 
12) da li je osiguranik korisnik penzije; 
13) o obvezniku plaćanja doprinosa; 
14) o penzijskom stažu – po vrstama; 
15) o osiguranicima s telesnim oštećenjem od najmanje 70%, vojnim invalidima od prve do šeste grupe, civilnim invalidima rata od prve do šeste grupe, slepim licima i licima obolelim od distrofije ili srodnih mišićnih i neuromišićnih oboljenja, paraplegije, cerebralne i dečije paralize i multipleks skleroze. 
Za osiguranike koji rade na radnim mestima, odnosno poslovima na kojima se staž osiguranja računa sa uvećanim trajanjem, u matičnoj evidenciji evidentiraju se podaci o stažu osiguranja, odnosno o vremenu provedenom na tim radnim mestima, odnosno poslovima i stepenu uvećanja staža. 
Osiguranicima koji nemaju jedinstven matični broj građana fond određuje lični broj. 
*Službeni glasnik RS, broj 85/2005
Član 130.
		U matičnu evidenciju, pored podataka iz člana 
		129. stav 1. tač. 1)–4) ovog zakona, unose se i sledeći podaci o 
		korisnicima prava iz penzijskog i invalidskog osiguranja:
		1) o vrsti penzije, odnosno novčane naknade;
		2) o pravnom osnovu za utvrđivanje penzije, 
		odnosno novčane naknade;
		3) o datumu sticanja prava na penziju, odnosno 
		novčanu naknadu i datumu početka isplate, obustave i ponovne isplate 
		penzije, odnosno novčane naknade, kao i o pravnom osnovu za obustavu, 
		odnosno ponovnu isplatu penzije, odnosno novčane naknade;
		4) o invalidnosti, uzroku invalidnosti i 
		dijagnozi;
		5) o stepenu i uzroku telesnog oštećenja;
		6) o iznosu penzije, odnosno novčane naknade 
		na dan ostvarivanja prava;
		7) o iznosu isplaćene penzije, odnosno novčane 
		naknade;
		8) o smrti korisnika prava. 
		U matičnu evidenciju unose se i podaci o 
		srodstvu korisnika porodične penzije sa umrlim osiguranikom, odnosno 
		korisnikom penzije po osnovu koga je ostvareno pravo na porodičnu 
		penziju.
*Službeni glasnik RS, broj 73/2018
		Član 130a
		Кorisniku prava iz penzijskog i invalidskog 
		osiguranja Fond izdaje penzionersku karticu.
		Uslovi i način izdavanja i korišćenja, kao i 
		izgled i sadržaj penzionerske kartice, utvrđuju se opštim aktom Fonda.
		Penzionersku 
		karticu iz stava 1. ovog člana izrađuje i štampa Narodna banka Srbije – 
		Zavod za izradu novčanica i kovanog novca. 
*Službeni glasnik RS, broj 73/2018
Član 131.
Brisan je (vidi član 20. 
Zakona - 73/2018-3)
Član 132.
		Fond utvrđuje u matičnoj evidenciji podatke o:
		1) stažu osiguranja, zaradi, naknadi zarade, 
		odnosno osnovici osiguranja i visini uplaćenog doprinosa za penzijsko i 
		invalidsko osiguranje, kao i promeni navedenih podataka;
		2) visini isplaćene ugovorene naknade, mesecu 
		i godini za koju je isplaćena, osnovu za isplatu, kategoriji 
		osiguranika, visini uplaćenog doprinosa za penzijsko i invalidsko 
		osiguranje i stažu osiguranja po tom osnovu, datumu isplate ugovorene 
		naknade i uplate doprinosa, kao i promeni navedenih podataka;
		3) iznosu isplaćenih novčanih naknada po 
		osnovu invalidskog osiguranja i promeni navedenog podatka;
		4) penzijskom stažu;
		5) penzijskom stažu navršenom u inostranstvu;
		6) smrti korisnika prava.
		*Službeni glasnik RS, broj 73/2018
Član 133.
Brisan je (vidi član 22. 
Zakona - 73/2018-3)
Član 134.
		Za tačnost podataka u evidenciji i 
		dokumentaciji, odnosno javnoj ispravi na osnovu kojih se podaci unose u 
		matičnu evidenciju, odgovorni su organi u čijoj nadležnosti je vođenje 
		evidencije, odnosno izdavanje javne isprave.
		Ukoliko postoji neslaganje podataka sadržanih u 
		evidencijama, dokumentaciji i javnim ispravama iz stava 1. ovog člana, 
		Fond je dužan da nakon provere podataka uvidom u evidencije, 
		dokumentaciju i javne isprave, izvrši unos tačnog podatka u matičnu 
		evidenciju nakon usaglašavanja podataka sa nadležnim organom, odnosno 
		organizacijom.
		*Službeni glasnik RS, broj 73/2018
Član 135.
Brisan je (vidi član 24. 
Zakona - 73/2018-3)
Član 136.
Brisan je (vidi član 25. 
Zakona - 73/2018-3)
Član 137.
Lice za koje obveznik podnošenja prijava nije podneo prijavu na osiguranje može podneti zahtev za utvrđivanje svojstva osiguranika. 
Zahtev iz stava 1. ovog člana može podneti i obveznik podnošenja prijave. 
Fond će pokrenuti postupak za utvrđivanje svojstva 
osiguranika kada prijava na osiguranje nije podnesena za lice koje ima pravo na 
penzijsko i invalidsko osiguranje.
U slučajevima iz st. 1. do 3. ovog člana fond donosi pismeno rešenje o utvrđivanju svojstva osiguranika. 
		Izuzetno od stava 4. ovog člana, ukoliko se 
		svojstvo osiguranika utvrđuje na osnovu odluke nadležnog organa, odnosno 
		organizacije, na osnovu upisa u registar nadležnog organa, saveza, 
		udruženja ili organizacije, ili na osnovu obavljanja ugovorenih poslova iz 
		člana 11. stav 1. tač. 9) i 10) i člana 12. stav 1. tačka 3) Zakona, kao 
		i u drugim slučajevima u kojima postoji kontinuitet osiguranja, Fond 
		utvrđuje svojstvo osiguranika unošenjem podataka u Jedinstvenu bazu 
		Centralnog registra obaveznog socijalnog osiguranja i matičnu evidenciju 
		o osiguranicima, bez donošenja rešenja.
Obveznik podnošenja prijave dužan je da, na osnovu rešenja iz stava 4. ovog člana kojim je utvrđeno svojstvo osiguranika, podnese prijavu na osiguranje.
Izuzetno od stava
6. ovog člana, Fond sačinjava prijavu 
na osiguranje kada je ne može podneti obveznik podnošenja prijave.
Odredbe st. 1. do  
7. ovog člana primenjuju se i u slučaju kad obveznik podnošenja odjave osiguranja nije podneo odjavu osiguranja. 
*Službeni glasnik RS, broj 101/2010
**Službeni glasnik RS, broj 73/2018
Član 138.
Licu kome svojstvo osiguranika nije utvrđeno u rokovima određenim za podnošenje prijave na osiguranje, to svojstvo može se utvrditi najranije od 1. januara 1965. godine, na način utvrđen ovim zakonom 
i opštim aktom Fonda.
Na akt iz stava 1. ovog člana saglasnost daje Vlada.
Svojstvo osiguranika, osnov osiguranja, zarade, naknade, ugovorene naknade i visina uplaćenog doprinosa ne mogu se utvrđivati na osnovu izjava svedoka. 
*Službeni glasnik RS, broj 101/2010
Član 139.
Brisan je (vidi član 27. 
Zakona - 73/2018-3)
		Član 140.
Svojstvo osiguranika, staž osiguranja, zarade, naknade 
zarade, osnovice osiguranja, odnosno ugovorene naknade koje se uzimaju za 
utvrđivanje visine prava, utvrđuje Fond.
Osiguraniku za koga je doprinos obračunat i uplaćen na 
osnovicu, zaradu ili deo zarade sa zakašnjenjem u tekućoj kalendarskoj godini za 
prethodnu ili neku drugu kalendarsku godinu u matičnu evidenciju za utvrđivanje 
godišnjeg ličnog koeficijenta za prethodnu ili neku raniju kalendarsku godinu 
unosi se osnovica za mesec za koji je doprinos plaćen, odnosno zarada ili deo 
zarade koja mu je pripadala za mesec za koji je doprinos plaćen.
Na način iz stava 2. ovog člana unosi se i iznos 
doprinosa.
Odredbe st. 2. i 3. ovog člana neće se primenjivati u 
slučaju kad je doprinos obračunat i plaćen na osnovicu, zaradu ili deo zarade 
zaključno sa 31. januarom tekuće godine za prethodnu godinu, odnosno u slučaju 
kada su isplaćena zarada ili deo zarade manji od zarade koja mu je pripadala za 
mesec za koji je doprinos plaćen.
Brisan je raniji stav 5. (vidi član 28. Zakona 
- 73/2018-3)

*Službeni glasnik RS, broj 85/2005

**Službeni glasnik RS, broj 73/2018
Član 141.
Brisan je (vidi član 29. 
Zakona - 73/2018-3)
Član 142.
Fond je dužan je da osiguraniku, na njegov zahtev, izda uverenje o podacima unesenim u matičnu evidenciju o osiguranicima. 
Uverenje iz stava 1. ovog člana ima svojstvo javne isprave. 
Osiguranik ima pravo da zahteva da fond donese rešenje o podacima o osiguranju, penzijskom stažu, zaradama, naknadama zarade, odnosno osnovicama osiguranja, odnosno ugovorenim naknadama i drugim naknadama i visini uplaćenih doprinosa, unetim u matičnu evidenciju. 
Fond je dužan da rešenje iz stava 3. ovog člana donese u roku od 15 dana od dana prijema zahteva. 
Član 143.
Podaci uneti u matičnu evidenciju, na način utvrđen ovim zakonom, mogu se naknadno menjati u sledećim slučajevima: 
1) ako nadležni organ naknadno, u propisanom postupku, utvrdi promenu podataka; 
2) ako su podaci o osiguranju, penzijskom stažu, stažu osiguranja, zaradama, naknadama zarada, ugovorenim naknadama, odnosno osnovicama osiguranja koji služe za utvrđivanje visine prava, kao i podaci o visini uplaćenih doprinosa uneti u matičnu evidenciju na osnovu lažnih isprava; 
3) ako se naknadno, proverom podataka ili na drugi način, utvrdi da su u matičnu evidenciju uneti netačni ili nepotpuni podaci. 
Promena podataka unetih u matičnu evidenciju vrši se na osnovu odgovarajuće prijave promene podataka, po postupku utvrđenim ovim zakonom. 
Član 144.
Brisan je (vidi član 30. 
Zakona - 73/2018-3)
		Član 145.
Fond je dužan da podatke iz člana 132. Zakona unese u 
matičnu evidenciju prema dinamici preuzimanja tih podataka od nadležnih organa i 
organizacija, a najkasnije do kraja februara tekuće godine za prethodnu godinu.

*Službeni glasnik RS, broj 73/2018
Član 146.
Brisan je (vidi član 32. 
Zakona - 73/2018-3)
Član 147.
		Podaci uneti u matičnu evidenciju na način 
		propisan ovim zakonom čuvaju se u elektronskoj formi, u skladu sa 
		zakonom.
		Na zahtev osiguranika, Fond izdaje overen 
		ispis podataka iz stava 1. ovog člana.
*Službeni glasnik RS, broj 73/2018
Član 148.
Uništavanje originalnih prijava na osnovu kojih su podaci uneti u matičnu evidenciju vrši stručna komisija koju obrazuje fond. 
Član 149.
Podaci sadržani u matičnoj evidenciji koriste se i za statistička istraživanja. 
Fond najmanje jednom godišnje, objavljuje podatke iz stava 1. 
ovog člana. 
		Podaci sadržani u matičnoj evidenciji 
		dostavljaju se drugim državnim organima i organizacijama, odnosno 
		organima lokalne samouprave, radi izvršavanja poverenih poslova na njihovo 
		traženje, pravnim licima preko kojih se vrši isplata korisnicima, kao i 
		pravnim licima za čiji račun se vrši obustava isplate penzije, u skladu 
		sa ugovorom o poslovnoj saradnji.
Zaštita podataka iz matične evidencije obezbeđuje se 
u skladu sa zakonom i uređuje opštim aktom Fonda. 
*Službeni glasnik RS, broj 73/2018
XII. ORGANIZACIJA 
Član 150.
Penzijsko i invalidsko osiguranje obezbeđuje i sprovodi fond. 
Fond je pravno lice sa statusom organizacije za obavezno socijalno osiguranje u kome se ostvaruju prava iz penzijskog i invalidskog osiguranja i obezbeđuju sredstva za ovo osiguranje. 
Član 151.
Fond: 
1) osigurava na penzijsko i invalidsko osiguranje lica 
koja se uključuju u ovo osiguranje;
2) prestala je da važi (vidi član 77. Zakona – 84/2004-37)
3) utvrđuje osnovice za plaćanje doprinosa u skladu sa ovim zakonom; 
4) obezbeđuje namensko i ekonomično korišćenje sredstava, stvara rezerve za osiguranje i stara se o uvećanju sredstava na ekonomskim osnovama; 
5) obezbeđuje neposredno, efikasno, racionalno i zakonito ostvarivanje prava iz penzijskog i invalidskog osiguranja i organizuje obavljanje poslova za sprovođenje osiguranja; 
6) vrši proveru tačnosti svih podataka iz službenih 
evidencija Fonda od značaja za sticanje, korišćenje i prestanak prava;
7) organizuje i sprovodi penzijsko i invalidsko osiguranje, u skladu sa zakonom; 
8) obavlja druge poslove, u skladu sa zakonom i statutom fonda. 
		Tačnost podataka iz stava 1. tačka 6) ovog 
		člana proverava se pribavljanjem podataka neposredno od vlasnika (imaoca) 
		podataka, povezivanjem službenih evidencija, odnosno elektronskom 
		razmenom podataka sa državnim organima i organizacijama koje njima 
		raspolažu.
*Službeni glasnik RS, broj 73/2018
Član 152.
Prava iz člana 150. ovog zakona ostvaruju se i obezbeđuju u fondu.
1) brisana je (vidi član 42. Zakona - 85/2005-3)
2) brisana je (vidi član 42. Zakona - 85/2005-3)
3) brisana je (vidi član 42. Zakona - 85/2005-3)
Pokrajinski fond za penzijsko i invalidsko osiguranje, kao organizaciona jedinica fonda iz stava 1. ovog člana, pored poslova utvrđenih statutom fonda obavlja i: 
1) pripremu i izradu materijala za pregovore sa inostranim nosiocima penzijskog i invalidskog osiguranja; 
2) poslove dijagnostike radi provere medicinske dokumentacije; 
3) poslove u vezi sa stažom osiguranja sa uvećanim trajanjem; 
4) poslove u vezi sa obezbeđivanjem društvenog standarda korisnika prava; 
5) vrši statistička i druga istraživanja u oblasti penzijskog i invalidskog osiguranja; 
6) ostvaruje saradnju sa nadležnim pokrajinskim organom, naročito u pogledu razmene podataka i iskustava, kao i sa savezom penzionera i savezima sindikata obrazovanim na nivou autonomne pokrajine. 

*Službeni glasnik RS, broj 85/2005
Član 153.
Fondom iz člana 152. stav 1. upravljaju predstavnici osiguranika, poslodavaca i korisnika prava.
Brisan je 
raniji stav 2.(vidi član 43. Zakona – 85/2005-3)

*Službeni glasnik RS, broj 85/2005
Član 154.
Organi fonda su upravni odbor i direktor.
		*Službeni glasnik RS, broj 75/2014
		
		Član 155.
		
		Upravni odbor fonda ima sedam članova, koje imenuje i razrešava Vlada 
		Republike Srbije i to:
		
		1) četiri člana na predlog ministra nadležnog za poslove penzijskog i 
		invalidskog osiguranja i ministra nadležnog za poslove finansija;
		
		2) jednog člana iz reda osiguranika, na predlog reprezentativnog 
		sindikata osnovanog na nivou Republike, u skladu sa zakonom kojim se 
		uređuje rad, koji ima najveći broj članova;
		
		3) jednog člana iz reda poslodavaca, na predlog reprezentativnog 
		udruženja poslodavaca osnovanog na nivou Republike, u skladu sa zakonom 
		kojim se uređuje rad, koje ima najveći broj članova;
		
		4) jednog člana iz reda korisnika prava, na predlog saveza penzionera 
		osnovanog na nivou Republike, koje ima najveći broj članova. Savez 
		penzionera podnosi dokaz o broju registrovanih članova ministarstvu 
		nadležnom za poslove penzijskog i invalidskog osiguranja, u skladu sa 
		aktom koji donosi ministar.
		*Službeni glasnik RS, broj 75/2014
Čl. 
156. i 157.
Brisani su (vidi član 45. Zakona - 85/2005-3)
Član 158.
Članovi upravnog odbora imenuju se na vreme od četiri godine. 
Predsednika i zamenika predsednika upravnog odbora bira i razrešava upravni odbor na dve godine. 

Brisan je 
raniji stav 3. (vidi član 16. Zakona - 75/2014-13)
Član 159.
Način rada, kao i druga pitanja od značaja za rad upravnog odbora uređuju se statutom i opštim aktom fonda. 
Član 160.
Upravni odbor: 
1) donosi statut i druge opšte akte fonda; 
2) donosi akt o organizaciji fonda, u skladu sa statutom fonda, kao i druge akte u skladu sa ovim zakonom; 
3) utvrđuje osnovice za plaćanje doprinosa za pojedine kategorije osiguranika, uz saglasnost Vlade Republike Srbije; 
4) prestala je da važi (vidi član 77. Zakona – 84/2004-37)
5) donosi finansijski plan i završni račun fonda; 
5a) usvaja izveštaj o radu i izveštaj o finansijskom 
poslovanju;
6) donosi srednjoročne i godišnje programe rada; 
7) odlučuje o poslovanju fonda; 
8) sprovodi konkurs (oglas) o imenovanju direktora fonda; 
9) odlučuje o drugim pitanjima i obavlja druge poslove, u skladu sa zakonom i statutom fonda. 
Vlada Republike Srbije daje saglasnost na statut fonda i godišnji program rada fonda. 
Akte iz stava 1. tačka 5) ovog člana, fond dostavlja u postupku i na način utvrđen propisima kojima se uređuje budžetski sistem. 
Akti iz stava 1. tač. 1) do 5) ovog člana, objavljuju se u „Službenom glasniku Republike Srbije”. 
Upravni odbor podnosi Vladi izveštaj o radu i izveštaj 
o finansijskom poslovanju Fonda za prethodnu godinu najkasnije mesec dana od dana 
donošenja odluke o završnom računu.
*Službeni glasnik RS, broj 101/2010

Član 161.
		Brisan je (vidi član 17. 
		Zakona - 75/2014-13)
Čl. 162. i 163.
Brisani su (vidi član 48. Zakona - 85/2005-3)

Čl. 164. 
do 166.
		Brisani su (vidi član 17. Zakona - 75/2014-13)
Član 167.
Direktor fonda: 
1) organizuje rad i poslovanje u fondu i odgovara za zakonitost rada u fondu; 
2) predstavlja i zastupa fond; 
3) izvršava odluke upravnog odbora fonda; 
4) donosi akt o organizaciji i sistematizaciji zaposlenih u fondu, uz saglasnost upravnog odbora; 
5) rukovodi radom zaposlenih u fondu; 
6) vrši druge poslove u skladu sa zakonom i statutom fonda. 
Direktora fonda, po sprovedenom konkursu imenuje upravni odbor fonda, uz prethodnu saglasnost Vlade Republike Srbije, na period od četiri godine, a direktora pokrajinskog fonda imenuje Upravni odbor republičkog fonda na predlog nadležnog organa autonomne pokrajine. 
Direktor fonda istovremeno je i direktor stručne službe fonda, a direktor pokrajinskog fonda je istovremeno direktor stručne službe pokrajinskog fonda za penzijsko i invalidsko osiguranje. 
Direktor pokrajinskog fonda učestvuje u radu Upravnog odbora republičkog fonda, bez prava odlučivanja. 
Direktor pokrajinskog fonda imenuje direktore filijala republičkog fonda koje su obrazovane na teritoriji autonomne pokrajine. 
Član 168.
Upravne, analitičke, finansijske, administrativne, tehničke i druge poslove utvrđene zakonom, statutom i drugim aktima fonda obavljaju zaposleni u fondu koji čine stručnu službu fonda. 
Fond može ugovoriti da poslove iz stava 1. ovog člana, u celini ili delimično, obavlja druga organizacija, odnosno organ. 
		Zaposleni u Fondu ostvaruju prava i obaveze iz 
		radnog odnosa u skladu sa zakonom.
		Zaposleni u Fondu imaju službenu legitimaciju 
		kojom dokazuju svoje službeno svojstvo i identitet.
		Uslovi i način izdavanja i korišćenja, kao i 
		izgled i sadržaj službene legitimacije, utvrđuju se opštim aktom Fonda.
		Službenu legitimaciju iz stava 4. ovog člana 
		izrađuje i štampa Narodna banka Srbije – Zavod za izradu novčanica i 
		kovanog novca.

*Službeni glasnik RS, broj 86/2019
XIII. FINANSIRANJE 
Član 169.
Prihod i primanja fonda čine sredstva: 
1) doprinosa za obavezno penzijsko i invalidsko osiguranje; 
2) za penzijsko i invalidsko osiguranje koje se u slučajevima i pod uslovima utvrđenim zakonom obezbeđuju u budžetu; 
3) od imovine kojom raspolaže fond; 

Brisana je 
ranija tačka 4) (vidi član 49. Zakona - 85/2005-3)

4) od kamata ostvarenih plasmanom 
sopstvenih prihoda fonda, u skladu sa zakonom, poslovnom bankarstvu, na tržištu novca ili kupovinom obveznica čiji emitent je država; 

5) subvencija i donacija; 

6) ostvarena prodajom društvenog kapitala, društvenih i javnih preduzeća ili njihovih delova, u skladu sa zakonom; 

7) dividende na akcije po osnovu ranijih ulaganja sredstava za penzijsko i invalidsko osiguranje, u skladu sa zakonom;
7a) budžeta za obaveze Republike Srbije utvrđene 
zakonom;

8) iz drugih izvora. 
Pokrajinski fond, u skladu sa zakonom i statutom, ima podračun preko koga se vrše uplate i isplate sredstava republičkog fonda na teritoriji autonomne pokrajine. 

*Službeni glasnik RS, broj 85/2005
**Službeni glasnik RS, broj 101/2010
Član 170.
Prestao je da važi (vidi član 77. Zakona – 84/2004-37).
Član 171.
Sredstva za penzijsko i invalidsko osiguranje koriste se samo za namene određene zakonom, i to za: 
1) isplatu penzija i novčanih naknada iz penzijskog i invalidskog osiguranja; 
2) tekuće rashode, izdatke za nefinansijsku imovinu i 
otplatu glavnice i nabavku finansijske imovine;
3) druge obaveze utvrđene zakonom. 
Sredstva fonda mogu se, u skladu sa aktom fonda, 
koristiti za društveni standard korisnika penzija, najviše do 0,10% ukupnih 
prihoda fonda po osnovu doprinosa. 
		Sredstva Fonda mogu se izuzetno koristiti i za 
		isplatu novčane pomoći korisnicima penzije kada je takva pomoć potrebna 
		velikom broju korisnika.
		Isplata novčane pomoći iz stava 3. ovog člana 
		vrši se u iznosu koji utvrdi Vlada, vodeći računa o bilansnim 
		mogućnostima Fonda.

*Službeni glasnik RS, broj 85/2005
**Službeni glasnik RS, broj 101/2010
***Službeni glasnik RS, broj 73/2018
Član 172.
Sopstveni prihodi fonda koji ostaju po izmirenju obaveza iz člana 171. ovog zakona koriste se za ulaganja u hartije od vrednosti, za plasman kod poslovnih banaka i druge namene, radi ostvarivanja dobiti. 

*Službeni glasnik RS, broj 85/2005
Član 173.
Republika je garant za obaveze fonda za ostvarivanje prava po osnovu obaveznog penzijskog i invalidskog osiguranja (državna garancija). 
Član 174.
Prestao je da važi 
raniji stav 1. (vidi član 77. Zakona – 84/2004-37)
Doprinos plaća i osiguranik koji ostvaruje ugovorenu naknadu po osnovu ugovora iz člana 12. stav 1. tačka 3) ovog zakona i kada nema svojstvo osiguranika po tom osnovu. 
Doprinos plaća i osiguranik zaposleni koji obavlja poslove iz člana 12. stav 1. tač. 1) do 3) ovog zakona i poslove po osnovu ugovora o dopunskom radu, predviđenim posebnim zakonom. 
Prestali su da važe 
raniji st. 4. i 5. (vidi član 77. Zakona – 84/2004-37).
Čl. 175. do 182.  
Prestali su da važe (vidi član 77. Zakona – 84/2004-37).
Član 183.  
Brisan je (vidi član 52. Zakona - 85/2005-3) 
 
Čl. 184. do 190.  
Prestali su da važe (vidi član 77. Zakona – 84/2004-37).
Član 191.
Osiguranik zaposleni koji obavlja poslove iz člana 12. stav 1. tač. 1) do 3) ovog zakona, obveznik je uplate doprinosa na osnovice koje se ovim zakonom utvrđuju za osiguranike samostalnih delatnosti iz člana 12. stav 1. tač. 1) do 3) ovog zakona. 
Osnovica iz stava 1. ovog člana, zajedno sa osnovicom koju čini zarada odnosno najniža osnovica, ne može biti viša od petostrukog iznosa prosečne zarade u Republici na godišnjem nivou, prema podacima koje objavljuje republički organ nadležan za poslove statistike. 
Utvrđivanje i naplatu doprinosa za osiguranike zaposlene koji obavljaju i poslove iz člana 12. stav 1. tač 1) i 2) ovog zakona, vrši organ nadležan za poslove vođenja poreskog postupka, u skladu sa zakonom kojim se uređuje poreski postupak. 
		Član 191a
		Na osiguranike iz člana 12. stav 1. tačka 3a) 
		ovog zakona, u pogledu obaveze plaćanja doprinosa za penzijsko i 
		invalidsko osiguranje, rokova i obaveze dostavljanja prijava, primenjuju se 
		propisi kojima se uređuju poreski postupak i poreska administracija, 
		porez na dohodak građana, doprinosi za obavezno socijalno osiguranje i 
		drugi propisi u nadležnosti ministarstva nadležnog za poslove finansija.

*Službeni glasnik RS, broj 86/2019
Čl. 192. do 194.  
Prestali su da važe (vidi član 77. Zakona – 84/2004-37).
Član 195.
Osnovicu na koju se plaća doprinos za osiguranike samostalnih delatnosti iz člana 12. stav 1. tačka 3) ovog zakona čini ugovorena naknada na koju se plaća porez u skladu sa zakonom kojim se uređuje porez na dohodak građana. 
Osnovicu na koju se plaća doprinos za osiguranike zaposlene koji obavljaju poslove po osnovu ugovora o dopunskom radu, u skladu sa posebnim zakonom, čini ugovorena naknada na koju se plaća porez u skladu sa zakonom kojim se uređuje porez na dohodak građana. 
Osnovica iz stava 1. ovog člana ne može biti veća od petostrukog iznosa prosečne zarade po zaposlenom u Republici na godišnjem nivou, prema podacima koje objavljuje republički organ nadležan za poslove statistike. 
Osnovicu na koju se obračunava i plaća doprinos za osiguranike zaposlene i osiguranike samostalnih delatnosti, koji obavljaju i poslove po osnovu ugovora iz člana 12. stav 1. tačka 3), čini i ugovorena naknada, koja zajedno sa zaradom i drugom osnovicom, odnosno najnižom osnovicom, ne može biti veća od petostrukog iznosa prosečne zarade po zaposlenom u Republici na godišnjem nivou, prema podacima koje objavljuje republički organ nadležan za poslove statistike. 
Čl. 196. do 200.
Prestali su da važe (vidi član 77. Zakona – 84/2004-37).
Član 201.
Prestao je da važi 
raniji stav 1. (vidi član 77. Zakona – 84/2004-37)
Doprinos za osiguranike zaposlene koji ostvaruju prihod, odnosno dobit po osnovu obavljanja samostalne delatnosti, izuzev osiguranika iz člana 12. stav 1. tačka 3), plaća sam osiguranik, na isti način i u istim rokovima kao i osiguranik samostalnih delatnosti. 
Prestali su da važe 
raniji st. 3. i 4. (vidi član 77. Zakona – 84/2004-37)
Doprinos za osiguranike, koji ostvaruju ugovorenu naknadu za obavljanje poslova iz člana 12. stav 1. tačka 3) ovog zakona, obračunava i uplaćuje isplatilac ugovorene naknade na teret osiguranika, prilikom isplate ugovorene naknade.
Prestao je da važi raniji stav 6. (vidi član 77. Zakona – 84/2004-37)
Čl. 202. i 203.
Prestali su da važe (vidi član 77. Zakona – 84/2004-37).
Član 204.
Brisan je (vidi član 53. Zakona 85/2005-3).
Član 205.
Prestao je da važi (vidi član 77. Zakona – 84/2004-37).
Član 206.
Sredstva za penzijsko i invalidsko osiguranje za povećane obaveze koje nastaju usled sticanja i ostvarivanja prava iz penzijskog i invalidskog osiguranja pod posebnim uslovima za određene kategorije osiguranika, utvrđene ovim zakonom, za staž osiguranja koji se računa sa uvećanim trajanjem za osiguranike iz člana 58. ovog zakona, kao i za povećane obaveze koje nastaju priznavanjem posebnog staža iz člana 60. ovog zakona, obezbeđuju se u budžetu. 
Član 207.
Razlika između penzije utvrđene primenom člana 79. ovog zakona i penzije utvrđene primenom opštih odredaba ovog zakona (čl. 61. do 70), kao i ceo iznos penzije određene osiguraniku koji ne ispunjava uslove za sticanje prava na penziju utvrđene u članu 19. ovog zakona, obezbeđuje se u budžetu. 
Sredstva za pokriće razlike između najnižeg iznosa 
penzije utvrđene primenom člana 76. ovog zakona i iznosa penzije koja bi 
osiguraniku pripadala bez njegove primene obezbeđuju se u budžetu Republike.

*Službeni glasnik RS, broj 85/2005
		XIIIa NOVČANI IZNOS КAO UVEĆANJE UZ PENZIJU

*Službeni glasnik RS, broj 73/2018
		
		Član 207a
		U uslovima postojanja fiskalnog prostora, 
		korisnicima starosne, prevremene starosne, invalidske i porodične 
		penzije mogu se povećati primanja, isplatom novčanog iznosa kao uvećanja 
		uz penziju, u zavisnosti od ekonomskih kretanja i finansijskih mogućnosti 
		budžeta Republike Srbije, s tim što sredstva za ove namene ne mogu biti 
		viša od 0,3% BDP na godišnjem nivou.
		Uslovi, visina, obuhvat korisnika penzija i 
		dinamika isplate novčanog iznosa iz stava 1. ovog člana utvrđuju se 
		aktom Vlade.
		Sredstva za isplatu novčanog iznosa iz stava 
		1. ovog člana, obezbeđuju se iz budžeta Republike Srbije.
		Novčani iznos iz stava 1. ovog člana, 
		obračunava i isplaćuje Fond uz penziju i to se posebno iskazuje.

*Službeni glasnik RS, broj 73/2018
XIV. NAКNADA ŠTETE 
Član 208.
Naknada štete pričinjene fondu, odnosno povraćaj nezakonito i nepravilno izvršenih isplata penzija i drugih novčanih primanja iz penzijskog i invalidskog osiguranja vrši se po odredbama zakona kojim se uređuju obligacioni odnosi, ako ovim zakonom nije drugačije uređeno.
Brisan je raniji stav 2. (vidi član 36. Zakona - 
86/2019-31)
Ukoliko se Fond i korisnik ne sporazumeju o načinu 
povraćaja preplaćenog iznosa penzije, Fond donosi rešenje o obavezi povraćaja 
više isplaćenog iznosa obustavom do 1/3 mesečnog iznosa penzije, sve dok se na 
taj način dug po ovom osnovu ne izmiri.
Fond ima pravo da zahteva naknadu pričinjene štete od lica koje je prouzrokovalo invalidnost, telesno oštećenje ili smrt osiguranika ako je, po tom osnovu, ostvareno pravo iz penzijskog i invalidskog osiguranja. 
Fond je dužan da zahteva naknadu štete od poslodavca ukoliko je do povrede na radu, odnosno profesionalne bolesti došlo nepreduzimanjem odgovarajućih mera bezbednosti i zaštite zdravlja na radu, u skladu sa propisima o radu. 
Pri utvrđivanju visine štete ne uzimaju se u obzir iznos uplaćenog doprinosa za to osiguranje, niti dužina navršenog penzijskog staža. 
*Službeni glasnik RS, broj 86/2019
Član 209.
Zahtevom za naknadu štete može se obuhvatiti ukupan iznos štete ili iznos dela štete koji se odnosi na određeni protekli period. 
Fond može zahtevati da se šteta koja je prouzrokovala obavezu plaćanja invalidske ili porodične penzije, kao i drugog trajnog novčanog primanja, nadoknadi jednokratnim iznosom u celini. 
Iznos iz stava 2. ovog člana obračunava se prema visini priznate penzije i drugog trajnog novčanog primanja, kao i prema očekivanom prosečnom vremenu korišćenja tih prava. 
Član 210.
Fond ima pravo da zahteva naknadu štete i neposredno od zajednice osiguranja imovine i lica nastale upotrebom motornog vozila. 
XV. VRŠENJE NADZORA 
Član 211.
Nadzor nad izvršavanjem ovog zakona vrše nadležni organi. 
Nadzor nad zakonitošću rada i akata fonda vrši ministarstvo nadležno za poslove penzijskog i invalidskog osiguranja. 
XVI. КAZNENE ODREDBE 
Član 212.
Novčanom kaznom od 2.500 do 50.000 dinara kazniće se za prekršaj korisnik prava iz penzijskog i invalidskog osiguranja koji ne prijavi, odnosno neblagovremeno prijavi promenu koja je od uticaja na pravo, odnosno obim korišćenja tog prava (član 88. stav 3). 
*Službeni glasnik RS, broj 101/2005
Čl. 213. i 214.
		Brisani su (vidi 
		član 38. Zakona - 73/2018-3)
		Član 215.
Novčanom kaznom od 10.000 do 800.000 dinara
kazniće se za prekršaj fond ako u matičnu evidenciju ne unese podatke u rokovima iz člana 145. ovog zakona. 
Za radnje iz stava 1. ovog člana kazniće se za prekršaj i odgovorno lice u fondu novčanom kaznom 
od 2.500 do 50.000 dinara. 
*Službeni glasnik RS, broj 101/2005
Čl. 216. i 217.  
Prestali su da važe (vidi član 77. Zakona – 84/2004-37).
XVII. PRELAZNE I ZAVRŠNE ODREDBE 
		Član 218.
Кorisnici prava iz penzijskog i invalidskog osiguranja koji su, do dana stupanja na snagu ovog zakona, ta prava ostvarili po propisima koji su bili na snazi do tog dana a koja su utvrđena ovim zakonom, imaju ta prava i posle tog dana, u skladu sa propisima koji su važili do početka primene ovog zakona. 
Кorisnici prava iz penzijskog i invalidskog osiguranja koji su ta prava ostvarili po propisima o penzijskom i invalidskom osiguranju, do dana stupanja na snagu ovog zakona a koja nisu utvrđena ovim zakonom, koriste ih pod uslovima, u obimu i na način utvrđen ovim zakonom. 
Izuzetno od st. 1. i 2. ovog člana osiguranicima odnosno licima koja ostvaruju prava iz penzijskog i invalidskog osiguranja u 2003. godini a do dana stupanja na snagu ovog zakona, visina prava određuje se na isti način kao i korisnicima koji su prava ostvarili u 2002. godini. 
Član 219.
Izuzetno od člana 14. stav 4. ovog zakona, na zahtev osiguranika poljoprivrednika koji nije uplatio ceo ili deo dospelog doprinosa počev od 1. januara 1996. godine do dana stupanja na snagu ovog zakona, 
odnosno na zahtev člana njegove porodice, period mirovanja osiguranja može se utvrditi i u neprekidnom trajanju, bez utvrđivanja razloga za mirovanje predviđenim ovim zakonom. 
Na zahtev lica iz stava 1. ovog člana, za period 
mirovanja osiguranja ili za deo tog perida može se uplatiti doprinos na važeću 
osnovicu u momentu uplate doprinosa u skladu sa zakonom.

*Službeni glasnik RS, broj 85/2005
Član 220.  
Brisan je (vidi član 56. Zakona - 85/2005-3)
Član 221.
Postupak za ostvarivanje prava iz penzijskog i invalidskog osiguranja, odnosno za utvrđivanje penzijskog staža, pokrenut do dana stupanja na snagu ovog zakona, okončaće se pod uslovima i na način predviđenim propisima koji su bili na snazi u vreme pokretanja postupka, ako ovim zakonom nije drugačije određeno. 
Član 222.
Penzijski staž u smislu ovog zakona, na osnovu koga se stiču i ostvaruju prava iz penzijskog i invalidskog osiguranja obuhvata i vreme navršeno do dana početka primene ovog zakona koje je priznato u penzijski staž prema propisima koji su bili na snazi do tog dana. 
Izuzetno od stava 1. ovog člana, licima koja su ostvarila pravo na produženo osiguranje po propisima koji su bili na snazi do dana stupanja na snagu ovog zakona, staž koji je ostvaren po tom osnovu i za koji su plaćeni doprinosi, priznaje se za ostvarivanje prava iz penzijskog i invalidskog osiguranja po odredbama ovog zakona. 
Član 223.
Кorisniku prava na privremenu naknadu po osnovu II i III kategorije invalidnosti, odnosno preostale radne sposobnosti, koji nije zaposlen, vrši se prevođenje privremene naknade u invalidsku penziju, u iznosu od 50% invalidske penzije određene u skladu sa odredbama ovog zakona. 
Ukoliko je invalidska penzija iz stava 1. ovog člana manja od zatečenog iznosa privremene naknade, korisnik prava zadržava zatečeni iznos naknade, sve dok se usklađivanjem ovaj iznos ne izjednači sa visinom invalidske penzije određene u skladu sa stavom 1. ovog člana. 
Član 224.
Кorisnik prava na naknadu zbog rada sa skraćenim radnim vremenom (II kategorije invalidnosti), naknade zbog manje zarade na drugom odgovarajućem poslu (III kategorije invalidnosti), naknade po osnovu preostale radne sposobnosti, naknade po osnovu raspoređivanja na drugi odgovarajući posao i opasnosti od nastanka invalidnosti koji je zaposlen, zadržava iznos naknade koju koristi na dan stupanja na snagu ovog zakona, s tim što ona ne može biti veća od 50% iznosa prosečne zarade po zaposlenom u Republici u 2002. godini koji objavljuje organ nadležan za poslove statistike. 
Naknade iz stava 1. ovog člana usklađuju se na način predviđen za usklađivanje penzija. 
Izuzetno od stava 2. ovog člana, korisniku kome je iznos naknade veći od iznosa prosečne zarade iz stava 1. ovog člana, naknada se ne usklađuje sve dok se ne izjednači sa iznosom prosečne zarade iz stava 1. ovog člana. 
Član 225.
Кorisniku prava po osnovu II i III kategorije invalidnosti, preostale radne sposobnosti, koji je to pravo ostvario do dana stupanja na snagu ovog zakona, a kome nezavisno od njegove volje 
odnosno bez njegove krivice prestane svojstvo osiguranika, određuje se invalidska penzija iz člana 223. ovog zakona, po proteku vremena za koje mu pripada pravo na novčanu naknadu u skladu sa propisima o zapošljavanju.
Brisan je 
raniji stav 2. (vidi član 57. Zakona – 85/2005-3)
*Službeni glasnik RS, broj 101/2010
Član 226.
Кorisniku invalidske penzije iz čl. 223. i 225. ovog zakona koji postane osiguranik u skladu sa odredbama ovog zakona, obustavlja se isplata penzije za vreme osiguranja. 
Isplata penzije iz stava 1. ovog člana nastavlja se po prestanku ponovnog osiguranja ako je to osiguranje prestalo nezavisno od volje osiguranika 
odnosno bez njegove krivice. 
*Službeni glasnik RS, broj 101/2010
Član 227.
Pravo na invalidsku penziju iz čl. 223. i 225. ovog zakona i pravo na naknadu iz člana 224. ovog zakona, prestaje danom ispunjenja uslova za sticanje prava na starosnu penziju, 
prevremenu starosnu penziju odnosno invalidsku penziju, u skladu sa ovim zakonom. 
		*Službeni glasnik RS, broj 75/2014
Član 228.
Za određivanje penzije iz člana 223. ovog zakona, uzima se penzijski staž navršen do dana stupanja na snagu ovog zakona, kao i zarade, osnovice osiguranja i naknade, odnosno osnovice od kojih su određene naknade ostvarene do tog dana. 
Član 229.
Кorisnicima prava iz člana 223. ovog zakona, staž osiguranja računa se po odredbama ovog zakona. 
Кorisnicima naknade iz člana 224. ovog zakona, u matičnu evidenciju se pored zarade, odnosno osnovice osiguranja i naknade zarade, unosi i isplaćena naknada. 
Član 230.
Кorisnik invalidske penzije iz člana 223. ovog zakona kod ostvarivanja prava na starosnu,
prevremenu starosnu penziju ili invalidsku penziju ima pravo na ponovno određivanje penzije, shodno odredbama člana 121. stav 1. ovog zakona, ako je to za njega povoljnije. 
		*Službeni 
		glasnik RS, broj 75/2014
		
		Član 231.
Izuzetno od člana 79. ovog zakona, do 31. decembra 
2009. godine, osiguraniku iz čl. 42. i 43. ovog zakona ako je to za njega povoljnije, starosna odnosno invalidska penzija određuje se od penzijskog osnova koji predstavlja njegov prosečni mesečni iznos zarade 
odnosno naknade zarade ostvarene u kalendarskoj godini koja prethodi godini ostvarivanja prava. 
Od osnova iz stava 1. ovog člana, osiguraniku pripada starosna penzija koja za 20 godina penzijskog staža, iznosi 55% (muškarac), odnosno 57,5% (žena) od penzijskog osnova i povećava se po 2,5% od penzijskog osnova sa svaku dalju navršenu godinu do navršenih 30 godina penzijskog staža. Za svaku navršenu godinu preko 30 godina penzijskog staža penzija se povećava po 0,5% od penzijskog osnova, s tim što ne može iznositi više od 85% od penzijskog osnova. 
Ako osiguranik iz stava 1. ovog člana u vršenju ili povodom vršenja službenih zadataka izgubi život odnosno kod koga nastane invalidnost po osnovu koje stekne pravo na invalidsku penziju, penzija se određuje od penzijskog osnova utvrđenog u stavu 1. ovog člana. 
Zarada u smislu stava 1. ovog člana jeste zarada umanjena za plaćene poreze i doprinose. 
Prilikom određivanja penzije iz st. 1. do 3. ovog člana, vrši se prethodno usklađivanje penzije, počev od 1. januara godine u kojoj osiguranik ostvaruje pravo na penziju na način na koji se usklađuje penzija u prethodnoj godini, u skladu sa ovim zakonom. 

*Službeni glasnik RS, broj 85/2005
**Službeni glasnik RS, broj 5/2009
Član 232.
Podaci o zaradi za 2002. godinu unose se u matičnu evidenciju na osnovu podataka o zaradi umanjenoj za plaćene poreze i doprinose. 
Član 233.
Lice koje je svojstvo osiguranika imalo po propisima koji su važili do dana stupanja na snagu ovog zakona, kao i članovi njegove porodice i članovi porodice korisnika prava po tim propisima, prava iz penzijskog i invalidskog osiguranja ostvaruju pod uslovima utvrđenim ovim zakonom. 
Član 234.
Кorisnicima prava borcima narodnooslobodilačkog rata, učesnicima španskog nacionalnooslobodilačkog i revolucionarnog rata od 1936. do 1939. godine, učesnicima narodnooslobodilačkog pokreta Grčke, kao i članovima njihovih porodica, usklađivanje visine prava iz penzijskog i invalidskog osiguranja vrši se po odredbama ovog zakona. 
Član 235.
Republika obezbeđuje sredstva za prava iz penzijskog i invalidskog osiguranja koja su ostvarena pod povoljnijim uslovima u odnosu na uslove utvrđene ovim zakonom, a koja su ostvarena po propisima Republike koji su bili na snazi do dana početka primene ovog zakona. 
Republika obezbeđuje i sredstva za prava iz penzijskog i invalidskog osiguranja za koja su ranijim propisima Republike bile utvrđene obaveze Republike. 
Sredstva za pokriće obaveza fonda nastalih zbog ostvarivanja i korišćenje prava na penziju pod posebnim uslovima utvrđenim propisima Savezne Republike Jugoslavije koji su se primenjivali do dana stupanja na snagu ovog zakona obezbeđuju se na način utvrđen tim propisima, dok se sporazumom između Srbije i Crne Gore drugačije ne uredi. 
Član 236.
Izuzetno od odredbe člana 63. ovog zakona, za utvrđivanje visine prava ne uzimaju se zarade, naknade i osnovice osiguranja iz 1993. godine. 
Član 237.
Odredbe člana 86. ovog zakona primenjivaće se i na penzije ostvarene do dana stupanja na snagu ovog zakona, po osnovu staža osiguranja navršenog, odnosno utvrđenog posle 1. januara 1963. godine. 
Član 238.
Matična evidencija ustrojena i vođena na način utvrđen propisima koji su se primenjivali do dana stupanja na snagu ovog zakona, od dana stupanja na snagu ovog zakona vodi se na način utvrđen ovim zakonom. 
Podaci o penzijskom stažu koji je osiguranik navršio do 31. decembra 1969. godine i o posebnom stažu navršenom posle tog dana, kao i podaci o promenama tih podataka, unose se u matičnu evidenciju o osiguranicima na osnovu prijave podataka o penzijskom stažu.
Podaci o penzijskom stažu koji je osiguranik iz člana 
43. ovog zakona navršio do 31. decembra 1995. godine, kao i podaci o promenama 
tih podataka, unose se u matičnu evidenciju o osiguranicima na osnovu prijave 
podataka o penzijskom stažu.
Izuzetno od odredaba člana 129. ovog zakona, za potrebe korišćenja i obrade podataka unetih u matičnu evidenciju po ličnom broju osiguranika koristiće se i dalje lični broj osiguranika. 
*Službeni glasnik RS, broj 101/2010
Član 239.
Propisi za izvršavanje ovog zakona doneće se u sledećim rokovima: 
1) u roku od 30 dana od dana stupanja na snagu ovog zakona, akta iz čl. 93. do 96. i čl. 184. i 202; 
2) u roku od tri meseca od dana stupanja na snagu ovog zakona, akta iz čl. 98. do 100. i člana 159; 
3) u roku od šest meseci od dana stupanja na snagu ovog zakona, akta iz čl. 24, 38, 56, i 126. 
Član 240.
Rešenja kojima su, do dana stupanja na snagu ovog zakona, priznata prava iz penzijskog i invalidskog osiguranja ili kojima je utvrđen penzijski staž, a kojima je očigledno povređen materijalni zakon, mogu se ukinuti po pravu nadzora i po proteku roka utvrđenog zakonom kojim je uređen opšti upravni postupak, u roku od pet godina od dana stupanja na snagu ovog zakona. 
Nalazi i mišljenja organa veštačenja na osnovu kojih su, do dana stupanja na snagu ovog zakona, priznata prava iz penzijskog i invalidskog osiguranja po osnovu invalidnosti, mogu se preispitivati po službenoj dužnosti u roku od pet godina od dana stupanja na snagu ovog zakona. 
Član 241.
Osiguraniku koji je, do dana stupanja na snagu ovog zakona, radio na radnim mestima odnosno poslovima na kojima se staž osiguranja računa s uvećanim trajanjem na osnovu propisa koji su bili na snazi do dana stupanja na snagu ovog zakona, taj staž se računa za ispunjavanje uslova, u skladu sa zakonom koji je važio u periodu kada je navršen. 
Član 242.
Na rad fonda ne primenjuju se propisi o javnim 
službama.

*Službeni glasnik RS, broj 85/2005
Član 243.
U matičnu evidenciju osiguranika unose se podaci o invalidima rada – korisnicima prava po osnovu preostale radne sposobnosti i opasnosti od nastanka invalidnosti, na način predviđen propisima koji su bili na snazi do dana stupanja na snagu ovog zakona, ako ovim zakonom nije drugačije uređeno. 
Član 244.
Brisan je (vidi član 65. Zakona – 101/2010-246).
Član 245.
Brisan je (vidi član 38. Zakona - 
86/2019-31)
Član 246.
Izuzetno od člana 17. ovog zakona, prava za slučaj invalidnosti i telesnog oštećenja prouzrokovanih povredom na radu ili profesionalnom bolešću ostvaruju lica koja, u skladu sa zakonom, obavljaju određene poslove po osnovu ugovora o dopunskom radu ili ugovora o delu, dok ne steknu svojstvo osiguranika u skladu sa odredbama ovog zakona. 
Član 247.
Odredbe člana 104. st. 1. do 3. ne primenjuju se u postupku rešavanja predloga za ponavljanje postupka za utvrđivanje posebnog staža iz narodnooslobodilačkog rata podnetih posle 30. juna 1983. godine. 
Član 248.
Dobrovoljnim penzijskim i invalidskim osiguranjem iz člana 16. ovog zakona mogu se baviti samo pravna lica koja ispunjavaju uslove propisane posebnim zakonom kojim se uređuje dobrovoljno penzijsko i invalidsko osiguranje, kao i organizacija i poslovanje investicionih fondova koji sprovode dobrovoljno penzijsko i invalidsko osiguranje. 
Član 249.
Nominalni iznos vrednosti opšteg boda, iz člana 70. st. 1. do 3. ovog zakona utvrđuje Vlada Republike Srbije. 
Nominalni iznos vrednosti opšteg boda, iz stava 1. ovog člana, objavljuje se u „Službenom glasniku Republike Srbije”. 
Član 250.
Iznosi najniže penzije odnosno naknada iz čl. 74, 76. i 244. ovog zakona koje imaju zatečeni korisnici u Republičkom fondu za penzijsko i invalidsko osiguranje zaposlenih predstavljaju usklađene iznose najniže penzije odnosno naknada korisnika koji su to pravo ostvarili u 2002. godini, na dan stupanja na snagu ovog zakona. 
Član 251.
Osnovice koje su se za osiguranike zaposlene primenjivale u decembru 2002. godine, prema propisima koji su važili do dana stupanja na snagu ovog zakona, primenjivaće se do utvrđivanja najnižih osnovica iz člana 182. stav 2. ovog zakona. 
Najniže osnovice iz stava 1. ovog člana utvrdiće se na osnovu podataka organa nadležnog za poslove statistike o prosečnoj zaradi po zaposlenom u Republici za prvi kvartal 2003. godine. 
Član 252.
Osnovica na koju se plaća doprinos za osiguranika poljoprivrednika za 2003. godinu jeste najniža osnovica osiguranja za osiguranike zaposlene sa I i II stepenom stručne spreme, utvrđena za decembar 2002. godine, u skladu sa propisima o penzijskom i invalidskom osiguranju koji su se primenjivali do dana stupanja na snagu ovog zakona. 
Osnovicu iz stava 1. ovog člana objaviće fond. 
Izuzetno od člana 205. ovog zakona, doprinos utvrđen za osiguranika poljoprivrednika za 2003. godinu dospeva za plaćanje: 
1) 15. maja za prvo tromesečje; 
2) 15. septembra za drugo i treće tromesečje; 
3) 15. novembra za četvrto tromesečje. 
Član 253.
Osiguranicima samostalnih delatnosti, doprinos koji su u toku 2002. godine akontaciono plaćali na zaradu, predstavlja konačan obračun doprinosa za 2002. godinu. 
Osiguranicima samostalnih delatnosti koji su doprinos u toku 2002. godine plaćali na paušalni prihod i procenjenu najnižu osnovicu osiguranja za period jun-decembar 2002. godine, konačan obračun doprinosa za tu godinu, vrši se na najnižu osnovicu osiguranja ako razlika između najniže osnovice i procenjene osnovice iznosi do 3%. 
Ako je razlika iz stava 2. ovog člana veća od 3%, konačan obračun doprinosa za tu godinu biće akontativno plaćen doprinos na procenjene osnovice, uvećan za 3%. 
Osiguranicima poljoprivrednicima akontaciono utvrđen doprinos za 2002. godinu predstavlja konačan obračun doprinosa i konačnu obavezu za 2002. godinu. 
Član 254.
Prava za slučaj invalidnosti i telesnog oštećenja ostvaruju lica koja pretrpe povredu na radu učestvujući: 
1) u akcijama spasavanja ili odbrane od elementarnih nepogoda ili nesreća; 
2) u vojnoj vežbi ili u vršenju drugih obaveza iz oblasti odbrane zemlje utvrđenih zakonom; 
3) na radnom kampu ili takmičenju (proizvodnom, sportskom i dr.); 
4) na drugim poslovima i zadacima za koje je zakonom utvrđeno da su od opšteg interesa. 
Prava iz stava 1. ovog člana, ostvarivaće se u fondu, dok se ostvarivanje ovih prava ne uredi drugim propisima. 

*Službeni glasnik RS, broj 85/2005
Član 255.
Svojstvo osiguranika iz člana 15. ovog zakona, može se izuzetno steći i pre početka primene ovog zakona, na osnovu podnetog zahteva, a najranije od 1. januara 1999. godine. 
Osnovica na koju se plaća doprinos je osnovica koja važi za osiguranike iz člana 15. u momentu uplate doprinosa, a u prijave podataka za matičnu evidenciju se unose najniže osnovice koje su važile u periodu za koji se doprinos plaća. 
Zahtev iz stava 1. ovog člana može se podneti u roku od jedne godine od dana stupanja na snagu ovog zakona. 
U rokovima iz st. 1. i 2. zahtev za uplatu neuplaćenih doprinosa mogu podneti i drugi osiguranici. 
Član 256.
Brisan je (vidi član 61. Zakona - 85/2005-3)
Član 257.
Кorisniku penzije koji ispunjava uslove iz člana 121. stav 1. za ponovo određivanje penzije a kome je visina prava određena po propisima koji su se primenjivali do dana stupanja na snagu ovog zakona, radi ponovnog određivanja visine penzije zatečeni nominalni iznos penzije prethodno se svodi na lične bodove korisnika. 
Svođenje iz stava 1. vrši se tako što se iznos penzije na dan podnošenja zahteva deli sa usklađenom vrednošću opšteg boda. 
Lični bodovi iz stava 1. ovog člana koriguju se naknadno ostvarenim stažom osiguranja, zaradama, naknadama zarade, kao i osnovicama osiguranja i ugovorenim naknadama na koji je plaćen doprinos,
a u skladu sa odredbama ovog zakona. 
Lični bodovi utvrđeni na način iz stava 3. ovog člana jesu osnov za određivanje novog iznosa penzije u skladu sa ovim zakonom. 
Кorisniku prava iz stava 1. utvrđuje se povoljniji iznos penzije. 

*Službeni glasnik RS, broj 85/2005

 
		NAPOMENA IZDAVAČA: 
		Odlukom Ustavnog suda 
		IU 
		broj 5/2005 
		("Službeni 
		glasnik RS", broj 63/2006) utvrđeno je da 
		odredba člana 
		257. stav 3.
		u delu koji 
		glasi: „najranije od početka primene ovog zakona,”
		u vreme važenja 
		nije bila u saglasnosti s Ustavom. 
		Ove reči su brisane Zakonom o izmenama i dopunama Zakona o penzijskom i 
		invalidskom osiguranju ("Službeni glasnik RS", broj 85/2005).
		
		
		(vidi 
		
		Odluku US - 63/2006-27)
Član 258.
Brisan je (vidi član 67. Zakona – 101/2010-246).
Član 259.
Кorisnicima penzije koji su pravo na penziju ostvarili u republikama Socijalističke Federativne Republike Jugoslavije koje nisu u sastavu Savezne Republike Jugoslavije, a koji imaju prebivalište na teritoriji Republike, fond će isplaćivati akontaciju penzije, u skladu s aktom Vlade Republike Srbije, ako im organizacije za obavezno penzijsko i invalidsko osiguranje kod kojih su ostvarili pravo na penziju ne isplaćuju penzije. 
Član 260.
Odredba člana 121. stav 1. ovog zakona odnosi se i na korisnike koji su pravo na penziju ostvarili do dana početka primene ovog zakona. 
Član 261.
Nadležni poreski organ će u roku od 30 dana od dana stupanja na snagu ovog zakona preuzeti od fonda sve predmete i rešenja u vezi sa kojima je fond u skladu sa članom 140. Zakona o penzijskom i invlidskom osiguranju („Službeni glasnik RS”, br. 52/96, 46/98, 29/2001 i 80/2002) započeo, vodio ili okončao postupak naplate doprinosa. 
Rešenja po kojima je pokrenut upravni spor i predmete o kojima se vodi upravni spor fond će predati nadležnom poreskom organu u roku od 10 dana od dana prijema presude, zajedno sa tom presudom. 
U slučajevima iz st. 1. i 2. ovog člana nadležni poreski organ nastaviće i okončaće postupak utvrđivanja i naplate doprinosa na način kako je utvrđeno rešenjima fonda, odnosno presudom iz stava 2. ovog člana. 
Član 261a
Izuzetno od odredaba člana 70. stav 4, člana 76. st. 2. i 5, člana 80, člana 81, člana 224. stav 2, člana 234. i člana 244. stav 7. Zakona o penzijskom i invalidskom osiguranju („Službeni glasnik RS”, br. 34/03, 64/04 – US, 84/04 – dr. zakon, 85/05, 101/05 – dr. zakon i 63/06 – US), iznos penzije, najniži iznos penzije, iznos novčane naknade i iznos opšteg boda, utvrđen za oktobar 2008. godine povećanjem za 10% izvršenim zajedno sa redovnim usklađivanjem penzija u skladu sa odredbama Zakona o penzijskom i invalidskom osiguranju – predstavlja osnov za isplatu penzije, odnosno novčane naknade i određivanje vrednosti opšteg boda za 2009. i 2010. 
godinu, i neće se menjati u 2009. i 2010. godini.
Nakon isteka perioda iz stava 1. ovog člana, iznos iz 
stava 1. ovog člana predstavlja osnov za prvo naredno usklađivanje penzije, 
najnižeg iznosa penzije, novčane naknade i vrednosti opšteg boda.
*Službeni glasnik RS, broj 5/2009
**Službeni glasnik RS, broj 
107/2009
Član 262.
Danom stupanja na snagu ovog zakona prestaju da važe Zakon o osnovama penzijskog i invalidskog osiguranja („Službeni list SRJ", broj 5/2003), Zakon o osnovama penzijskog i invalidskog osiguranja („Službeni list SRJ”, br. 30/96, 70/2001, 3/2002 i 39/2002) i Zakon o penzijskom i invalidskom osiguranju („Službeni glasnik RS”, br. 52/96, 46/98, 29/2001 i 80/2002). 
Do stupanja na snagu akata iz člana 239. ovog zakona primenjivaće se podzakonski akti doneti na osnovu Zakona o osnovama penzijskog i invalidskog osiguranja („Službeni list SRJ”, br. 30/96, 70/2001, 3/2002 i 39/2002). 
Član 263.
Ovaj zakon stupa na snagu , izuzev odredaba člana 191. ovog zakona u delu koji se odnosi na osnovice za vršenje poslova iz člana 12. stav 1. tačka 3) ovog zakona i člana 195. ovog zakona, koje se primenjuju počev od 1. jula 2003. godine. 


*Službeni glasnik RS, broj 64/2004 (Odluka 

US)
ODREDBE КOJE NISU UNETE U “PREČIŠĆEN TEКST” ZAКONA
Zakon o izmenama i dopunama Zakona o penzijskom i invalidskom osiguranju: „Službeni glasnik RS“, broj 85/2005-3
Član 63.
Republički fond za penzijsko i invalidsko osiguranje zaposlenih, Republički fond za penzijsko i invalidsko osiguranje samostalnih delatnosti i Republički fond za penzijsko i invalidsko osiguranje poljoprivrednika, koji su osnovani Zakonom o penzijskom i invalidskom osiguranju („Službeni glasnik RS”, br. 27/92, 82/92, 28/95 i 12/96) i nastavili sa radom u skladu sa odredbama Zakona o penzijskom i invalidskom osiguranju („Službeni glasnik RS”, br. 52/96, 46/98, 29/01 i 80/02) i Zakona o penzijskom i invalidskom osiguranju („Službeni glasnik RS”, br. 34/03, 64/04 i 84/04), na dan 1. januara 2008. godine postaju jedan fond – Republički fond za penzijsko i invalidsko osiguranje, organizovan kao jedno pravno lice sa statusom organizacije za obavezno socijalno osiguranje u kome se ostvaruju prava iz penzijskog i invalidskog osiguranja i obezbeđuju sredstva za ovo osiguranje. Finansijsko poslovanje Republičkog fonda za penzijsko i invalidsko osiguranje obavljaće se putem tri podračuna: osiguranika zaposlenih, osiguranika samostalnih delatnosti i osiguranika poljoprivrednika do 1. januara 2011. godine, a od tog dana – putem jednog računa. 
 
Član 64.
Organi fonda iz člana 63. ovog zakona obrazovaće se najkasnije do 31. januara 2008. godine.
Član 65.
Upravni odbor fonda iz člana 63. ovog zakona doneće statut, druge opšte akte i akt o organizaciji fonda najkasnije u roku od 30 dana od dana obrazovanja upravnog odbora. 
 
Član 66.
Danom početka rada fonda iz člana 63. ovog zakona, imovina, obaveze i kapital Republičkog fonda za penzijsko i invalidsko osiguranje zaposlenih, Republičkog fonda za penzijsko i invalidsko osiguranje samostalnih delatnosti i Republičkog fonda za penzijsko i invalidsko osiguranje poljoprivrednika, postaju imovina, obaveze i kapital fonda iz člana 63. ovog zakona. 
 
Vrednost imovine, obaveza i kapitala proceniće ovlašćeno lice, u skladu sa zakonom. 
 
Član 67.
Fond iz člana 63. ovog zakona preuzeće sve zaposlene iz Republičkog fonda za penzijsko i invalidsko osiguranje zaposlenih, Republičkog fonda za penzijsko i invalidsko osiguranje samostalnih delatnosti i Republičkog fonda za penzijsko i invalidsko osiguranje poljoprivrednika. 
 
Član 68.
Podzakonske akte iz člana 239. Zakona o penzijskom i invalidskom osiguranju („Službeni glasnik RS”, br. 34/03, 64/04 i 84/04) koji nisu doneti – nadležni organi dužni su da donesu u roku od šest meseci od dana početka primene ovog zakona. 
 
Podzakonski akt iz člana 37. ovog zakona doneće se, odnosno usaglasiti sa ovim zakonom, u roku od osam dana od dana početka primene ovog zakona. 
 
Član 69.
Izuzetno od odredbe člana 4. ovog zakona, pravo na starosnu penziju osiguranik stiče kad navrši: 
 
1) u 2006. i 2007. godini, 63 godine života (muškarac), odnosno 58 godina života (žena) i najmanje 20 godina penzijskog staža; 
 
2) u 2008. godini, 63 godine i šest meseci života (muškarac), odnosno 58 godina i šest meseci života (žena) i najmanje 19 godina penzijskog staža; 
 
3) u 2009. godini, 64 godine života (muškarac), odnosno 59 godina života (žena) i najmanje 18 godina penzijskog staža; 
 
4) u 2010. godini, 64 godine i šest meseci života (muškarac), odnosno 59 godina i šest meseci života (žena) i najmanje 17 godina penzijskog staža. 
 
Odredba stava 1. ovog člana odnosi se i na sticanje prava na invalidsku penziju, kada je uslov za sticanje tog prava gubitak radne sposobnosti nastao pre navršenja godina života propisanih za sticanje prava na starosnu penziju. 
 
Član 70.
Izuzetno od odredbe člana 7. st. 1. i 2. ovog zakona, pravo na porodičnu penziju udova stiče kad navrši: 
 
1) u 2006. i 2007. godini, 48 godina života;  
2) u 2008. godini, 48 godina i šest meseci života;  
3) u 2009. godini, 49 godina života;  
4) u 2010. godini, 49 godina i šest meseci života.  
Izuzetno od odredbe člana 7. stav 3. ovog zakona, pravo na porodičnu penziju udova, koja do smrti bračnog druga nije navršila 45 godina života, stiče kad navrši: 
 
1) u 2006. i 2007. godini, 43 godine života;  
2) u 2008. godini, 43 godine i šest meseci života;  
3) u 2009. godini, 44 godine života;  
4) u 2010. godini, 44 godine i šest meseci života.  
Član 71.
Izuzetno od odredbe člana 8. ovog zakona, pravo na porodičnu penziju udovac stiče kad navrši: 
 
1) u 2006. i 2007. godini, 53 godine života;  
2) u 2008. godini, 53 godine i šest meseci života;  
3) u 2009. godini, 54 godine života;  
4) u 2010. godini, 54 godine i šest meseci života.  
Član 72.
Izuzetno od odredbe člana 9. ovog zakona, pravo na porodičnu penziju roditelj stiče kad navrši: 
 
1) u 2006. i 2007. godini, 63 godine života (muškarac), odnosno 58 godina života (žena); 
 
2) u 2008. godini, 63 godine i šest meseci života (muškarac), odnosno 58 godina i šest meseci života (žena); 
 
3) u 2009. godini, 64 godine života (muškarac), odnosno 59 godina života (žena); 
 
4) u 2010. godini, 64 godine i šest meseci života (muškarac), odnosno 59 godina i šest meseci života (žena). 
 
Član 73.
Izuzetno od odredbe člana 21. ovog zakona, usklađivanje penzije vrši se: 
 
1) od 1. aprila i 1. oktobra 2006. godine, sa kretanjem troškova života i prosečne zarade zaposlenih na teritoriji Republike u prethodnih šest meseci, u procentu koji predstavlja zbir 62,5% procenta rasta, odnosno pada troškova života i 37,5% procenta rasta, odnosno pada zarada; 
 
2) od 1. aprila i 1. oktobra 2007. godine, sa kretanjem troškova života i prosečne zarade zaposlenih na teritoriji Republike u prethodnih šest meseci, u procentu koji predstavlja zbir 75% procenta rasta, odnosno pada troškova života i 25% procenta rasta, odnosno pada zarada; 
 
3) od 1. aprila i 1. oktobra 2008. godine, sa kretanjem troškova života i prosečne zarade zaposlenih na teritoriji Republike u prethodnih šest meseci, u procentu koji predstavlja zbir 87,5% procenta rasta, odnosno pada troškova života i 12,5% procenta rasta, odnosno pada zarada. 
 
Isplata usklađene penzije teče od prvog dana u mesecu u kome je izvršeno usklađivanje. 
 
Usklađivanje penzije u smislu stava 1. ovog člana vrši se na osnovu podataka organa nadležnog za poslove statistike za prethodnih šest meseci, iskazanih kumulativno. 
 
Član 74.
Odredbe člana 76. stav 4. Zakona o penzijskom i invalidskom osiguranju („Službeni glasnik RS”, br. 34/03, 64/04 i 84/04), mogu se primenjivati najduže pet godina od dana početka primene ovog zakona. 
 
Član 75.
Ukoliko prosečan iznos penzije korisnika u osiguranju zaposlenih isplaćene za prethodnu godinu iznosi manje od 60% od iznosa prosečne zarade bez poreza i doprinosa zaposlenih na teritoriji Republike u prethodnoj godini, penzije će se vanredno uskladiti od 1. januara tekuće godine, za procenat kojim se obezbeđuje da se iznos prosečne penzije za prethodnu godinu korisnika u osiguranju zaposlenih dovede na nivo od 60% prosečne zarade bez poreza i doprinosa isplaćene u prethodnoj godini. 
 
Ovo vanredno usklađivanje može se primenjivati najduže tri godine od dana početka primene ovog zakona. 
 
Član 76.
Odredba člana 18. ovog zakona odnosi se i na zatečene korisnike starosne odnosno invalidske penzije. 
 
Član 77.
Izuzetno od odredbe člana 5. ovog zakona, za osiguranike iz člana 42. Zakona o penzijskom i invalidskom osiguranju („Službeni glasnik RS”, br. 34/03, 64/04 i 84/04) starosna granica može se snižavati najviše do 50 godina života zaključno sa 31. decembrom 2009. godine. 
 
Izuzetno od odredbe člana 43. stav 1. Zakona o penzijskom i invalidskom osiguranju („Službeni glasnik RS”, br. 34/03, 64/04 i 84/04) osiguranik iz člana 42. tog zakona kome prestane zaposlenje s pravom na penziju pre ispunjenja uslova iz člana 19. tog zakona stiče pravo na starosnu penziju ako je navršio najmanje 50 godina života i 20 godina staža osiguranja, od čega najmanje 10 godina efektivno provedenih na radnim mestima na kojima se staž osiguranja računa sa uvećanim trajanjem, zaključno sa 31. decembrom 2009. godine. 
 
Član 78.
Posebnim zakonom urediće se uslovi i način za sticanje prava po osnovu delimične invalidnosti za osiguranike zaposlene i osiguranike samostalnih delatnosti. 
 
Član 79.
Ovaj zakon stupa na snagu osmog dana od dana objavljivanja u „Službenom glasniku Republike Srbije”, a primenjuje se od 1. januara 2006. godine, osim odredaba čl. 1, 22, 23, 24, 25, 26, 27, 28, 29, 30, 31, 35, 42, 43, 44, 45, 47. i 48, člana 49. stav 1. i čl. 53, 59. i 60. ovog zakona, koje će se primenjivati od 1. januara 2008. godine.
Zakon o izmenama i dopunama Zakona o penzijskom i invalidskom osiguranju: „Službeni glasnik RS“, broj 101/2010-246
Član 68.
Poljoprivrednici koji su, do dana početka primene ovog zakona, stekli svojstvo osiguranika u skladu sa Zakonom, obavezno su osigurani i prema ovom zakonu od dana njegovog stupanja na snagu.
Poljoprivrednici koji, do dana stupanja na snagu ovog zakona, nisu stekli svojstvo osiguranika, u skladu sa Zakonom, a nemaju navršenih 50 (muškarac), odnosno 45 (žena) godina života, obavezno su osigurani prema ovom zakonu, od dana njegovog stupanja na snagu.
Osiguranici kojima prestane svojstvo osiguranika po osnovu zaposlenja, odnosno obavljanja samostalne delatnosti posle stupanja na snagu ovog zakona, a otpočnu da se bave poljoprivredom, obavezno su osigurani prema ovom zakonu, od dana početka obavljanja te delatnosti, ako nisu stariji od 65 (muškarac), odnosno 60 (žena) godina života.

Član 69.
		
		Brisan je (vidi član 
		20. Zakona - 75/2014-13)
Član 70.
Izuzetno od člana 9. stav 2. ovog zakona, starosna granica može se snižavati najviše do:
1) u 2011. godini, 53 godine i četiri meseca života;
2) u 2012. godini, 53 godine i osam meseci života;
3) u 2013. godini, 54 godine života;
4) u 2014. godini, 54 godine i četiri meseca života;
5) u 2015. godini, 54 godine i osam meseci života.
Član 71.
Izuzetno od člana 13. ovog zakona, odnosno od člana 29. stav 1. Zakona, pravo na porodičnu penziju udova stiče kad navrši:
1) u 2011. godini, 50 godina života;
2) u 2012. godini, 50 godina i šest meseci života;
3) u 2013. godini, 51 godinu života;
4) u 2014. godini, 51 godinu i šest meseci života;
5) u 2015. godini, 52 godine života;
6) u 2016. godini, 52 godine i šest meseci života.
Izuzetno od člana 13. ovog zakona, odnosno člana 29. stav 2. Zakona, pravo na porodičnu penziju udova, koja je do smrti bračnog druga navršila 45 godina života stiče kad navrši:
1) u 2011. godini, 50 godina života;
2) u 2012. godini, 50 godina i šest meseci života;
3) u 2013. godini, 51 godinu života;
4) u 2014. godini, 51 godinu i šest meseci života;
5) u 2015. godini, 52 godine života;
6) u 2016. godini, 52 godine i šest meseci života.
Izuzetno od člana 13. ovog zakona, odnosno člana 29. stav 3. Zakona, udova koja u toku trajanja prava na porodičnu penziju stečenog na način iz člana 29. stav 1. tač. 2) i 3) Zakona, trajno zadržava pravo na porodičnu penziju i udova kojoj pravo na porodičnu penziju prestane posle navršene 45 godine života može ponovo ostvariti pravo na porodičnu penziju kad navrši:
1) u 2011. godini, 50 godina života;
2) u 2012. godini, 50 godina i šest meseci života;
3) u 2013. godini, 51 godinu života;
4) u 2014. godini, 51 godinu i šest meseci života;
5) u 2015. godini, 52 godine života;
6) u 2016. godini, 52 godine i šest meseci života.
Član 72.
Izuzetno od člana 14. ovog zakona, odnosno člana 30. stav 1. Zakona, pravo na porodičnu penziju udovac stiče kad navrši:
1) u 2011. godini, 55 godina života;
2) u 2012. godini, 55 godina i šest meseci života;
3) u 2013. godini, 56 godina života;
4) u 2014. godini, 56 godina i šest meseci života;
5) u 2015. godini, 57 godina života;
6) u 2016. godini, 57 godina i šest meseci života.
Izuzetno od člana 14. ovog zakona, odnosno člana 30. stav 3. Zakona, udovac koji u toku trajanja prava na porodičnu penziju stečenog na način iz člana 30. stav 1. tač. 2) i 3) Zakona, trajno zadržava pravo na porodičnu penziju kad navrši:
1) u 2011. godini, 55 godina života;
2) u 2012. godini, 55 godina i šest meseci života;
3) u 2013. godini, 56 godina života;
4) u 2014. godini, 56 godina i šest meseci života;
5) u 2015. godini, 57 godina života;
6) u 2016. godini, 57 godina i šest meseci života.
Član 73.
		
		Brisan je (vidi član 
		20. Zakona - 75/2014-13)
Član 74.
Izuzetno od člana 25. stav 1. ovog zakona, osiguraniku ženi uvećava se staž osiguranja za određivanje visine starosne penzije, kao i staž osiguranja i penzijski staž za određivanje visine invalidske penzije, i to:
1) u 2011. i 2012. godini, za 15%;
2) u 2013. godini, za 14%;
3) u 2014. godini, za 13%;
4) u 2015. godini, za 12%;
5) u 2016. godini, za 11%;
6) u 2017. godini, za 10%;
7) u 2018. godini, za 9%;
8) u 2019. godini, za 8%;
9) u 2020. godini, za 7%.
Član 75.
Akt iz člana 23. ovog zakona kojim se utvrđuju radna mesta odnosno poslovi na kojima se staž osiguranja računa sa uvećanim trajanjem, i stepen uvećanja staža osiguranja za zaposlene u Ministarstvu unutrašnjih poslova, pripadnike Bezbednosno-informativne agencije, civilna lica na službi u Vojsci Srbije i profesionalna vojna lica prema propisima o Vojsci Srbije, doneće se najkasnije u roku od 30 dana od dana stupanja na snagu ovog zakona.
Član 76.
Odredbe člana 76. stav 5. Zakona o penzijskom i invalidskom osiguranju („Službeni glasnik RS”, br. 34/03, 64/04, 84/04, 85/05, 101/05, 63/06, 5/09 i 107/09), primenjivaće se zaključno sa 31. decembrom 2015. godine.
Član 77.
Izuzetno od člana 33. ovog zakona, penzija će se od 1. decembra 2010. godine uskladiti tako što će se povećati za 2%.
Izuzetno od člana 33. ovog zakona, penzija se usklađuje:  
– od 1. aprila 2011. godine sa kretanjem potrošačkih cena na teritoriji Republike Srbije u prethodna tri meseca;
– od 1. oktobra 2011. i od 1. aprila 2012. godine u procentu koji predstavlja zbir procenta rasta, odnosno pada potrošačkih cena na teritoriji Republike Srbije u prethodnih šest meseci i procenta koji predstavlja polovinu realne stope rasta bruto domaćeg proizvoda u prethodnoj kalendarskoj godini ukoliko je taj rast pozitivan.
Član 78.
Penzijski staž na osnovu koga profesionalna vojna lica prema propisima o Vojsci Srbije stiču i ostvaruju prava iz penzijskog i invalidskog osiguranja, obuhvata i vreme koje je, kao staž osiguranja i poseban staž, računato u penzijski staž prema propisima koji su se do početka primene ovog zakona primenjivali na profesionalna vojna lica.
Član 79.
Poslove obezbeđivanja i sprovođenja penzijskog i invalidskog osiguranja kao i poslove finansijskog poslovanja koji su bili u nadležnosti Fonda za socijalno osiguranje vojnih osiguranika, na dan 1. januara 2012. godine preuzeće Republički fond za penzijsko i invalidsko osiguranje.
Obezbeđivanje i sprovođenje penzijskog i invalidskog osiguranja iz stava 1. ovog člana, u odnosu na prava iz penzijskog i invalidskog osiguranja odnosi se na pravo na penziju, pravo na dodatak za pomoć i negu i pravo na novčanu naknadu za telesno oštećenje. Pravom iz penzijskog i invalidskog osiguranja smatra se i pravo na naknadu pogrebnih troškova.
Danom preuzimanja poslova obezbeđivanja i sprovođenja penzijskog i invalidskog osiguranja iz stava 1. ovog člana, Republički fond za penzijsko i invalidsko osiguranje preuzeće imovinu, obaveze i zaposlene od Fonda za socijalno osiguranje vojnih osiguranika, u delu koji se odnosi na poslove penzijskog i invalidskog osiguranja.
Obim i način preuzimanja iz stava 3. ovog člana bliže će se urediti aktom Vlade u roku od šest meseci od dana stupanja na snagu ovog zakona.
Izuzetno od stava 3. ovog člana, preuzimanje se ne odnosi na obaveze dospelih a neizmirenih novčanih potraživanja korisnika vojnih penzija, po osnovu delimičnog usklađivanja penzija i novčanih naknada, utvrđenih u članu 193. stav 2. Zakona o Vojsci Srbije („Službeni glasnik RS”, br. 116/07 i 88/09), a nastalih do stupanja na snagu ovog zakona, za koje će se sredstva obezbediti u budžetu Republike Srbije, u skladu sa zakonom i posebnim aktom Vlade.
Vrednost imovine, obaveza i kapitala proceniće ovlašćeno lice, u skladu sa zakonom.
Član 80.
Sredstva za penzijsko i invalidsko osiguranje profesionalnih vojnih lica prema propisima o Vojsci Srbije obezbeđuju se u skladu sa zakonom kojim se uređuju doprinosi za obavezno socijalno osiguranje, kao i u budžetu Republike Srbije, počev od 1. januara 2012. godine.
Član 81.
Član 31. ovog zakona, primenjivaće se od 1. januara 2010. godine za osiguranike iz člana 42. Zakona.
Član 82.
Odredbe čl. 240–260, čl. 262–272, čl. 274. i 275. i čl. 276. i 277, u delu koji se odnosi na penzijsko i invalidsko osiguranje vojnih osiguranika, poglavlja XVI Zakona o Vojsci Jugoslavije („Službeni list SRJ”, br. 43/94, 28/96, 44/99, 74/99, 3/02 i 37/02 i „Službeni list SCG”, br. 7/05 i 44/05), kao i odredbe člana 192. st. 2, 3. i 4. Zakona o Vojsci Srbije („Službeni glasnik RS”, br. 116/07 i 88/09), primenjivaće se zaključno sa 31. decembrom 2011. godine kada prestaju da važe.
Odredba člana 192. stav 1. Zakona o Vojsci Srbije prestaje da važi sa 31. decembrom 2014. godine.
Član 83.
Član 257. Zakona primenjivaće se i na korisnike koji su penzije ostvarili prema propisima koji su se primenjivali na profesionalna vojna lica zaključno sa 31. decembrom 2011. godine.
Član 84.
Ovaj zakon stupa na snagu narednog dana od dana objavljivanja u „Službenom glasniku Republike Srbije”, a primenjuje se od 1. januara 2011. godine, osim odredaba čl. 1, 10, 15, 20, 21, 23, 26, 31, 54. i 64. ovog zakona u delu koji se odnosi na profesionalna vojna lica, koje se primenjuju počev od 1. januara 2012. godine.
Zakon o izmenama i dopunama Zakona o penzijskom i invalidskom osiguranju: „Službeni glasnik RS“, broj 
75/2014-13
		
		Član 18.
		
		Akti iz člana 56. Zakona usaglasiće se sa članom 6. ovog zakona, odnosno 
		sa izmenjenim članom 42. Zakona, najkasnije u roku od 90 dana od dana 
		stupanja na snagu ovog zakona.
		
		Član 19.
		
		Zaposleni, kojima u skladu sa članom 18. ovog zakona, prestane pravo na 
		računanje staža osiguranja sa uvećanim trajanjem, mogu ostvariti pravo na 
		snižavanje starosne granice, utvrđeno članom 20. Zakona, uz određivanje 
		visine te penzije na način na koji se ostvaruje pravo na prevremenu 
		starosnu penziju, odnosno uz umanjenje penzije.
		
		Član 22.
		
		Ovaj zakon stupa na snagu osmog dana od dana objavljivanja u „Službenom 
		glasniku Republike Srbije”, a primenjuje se od 1. januara 2015. godine, 
		osim odredaba čl. 14. do 17. ovog zakona, koje se primenjuju od dana 
		stupanja na snagu ovog zakona i odredbe člana 9. ovog zakona, koja se 
		primenjuje od 1. januara 2032. godine.
Zakon o izmenama i dopunama Zakona o penzijskom i 
invalidskom osiguranju: „Službeni glasnik RS“, broj 73/2018-3
		Član 40.
		Odredbe člana 2. ovog zakona 
		primenjuju se i na osiguranike kojima je utvrđeno pravo na produženo 
		osiguranje i zatečene korisnike iz čl. 15. i 255. Zakona.
		Za osiguranike iz stava 1. ovog člana 
		Fond će, u roku od godinu dana od dana stupanja na snagu ovog zakona, po 
		službenoj dužnosti doneti rešenje:
		1) o prestanku svojstva osiguranika,
		2) o izmeni rešenja kojim je utvrđen 
		prestanak svojstva osiguranika, a nije izmiren dug po tom osnovu.
		Član 41.
		Akti iz člana 5. ovog zakona doneće 
		se u roku od 18 meseci od dana stupanja na snagu ovog zakona.
		Član 42.
		Кorisniku kome je primenom člana 66. 
		stav 2. Zakona godišnji lični koeficijent utvrđen pre stupanja na snagu 
		ovog zakona, a koji u roku od godinu dana od dana stupanja na snagu ovog 
		zakona podnese zahtev Fondu za izmenu rešenja u skladu sa odredbom člana 
		7. ovog zakona, novi iznos penzije pripada od dana stupanja na snagu ovog 
		zakona.
		Član 43.
		Кorisnicima prevremene starosne 
		penzije koji su imali pravo na snižavanje starosne granice primenom člana 
		20. Zakona, za priznavanje prava na starosnu penziju, visina prevremene 
		starosne penzije ponovo će se odrediti u skladu sa članom 8. ovog 
		zakona, a u odnosu na potrebne i navršene godine života u momentu 
		ostvarivanja prava.
		Penzije iz stava 1. ovog člana 
		isplaćuju se počev od dana stupanja na snagu ovog zakona. 
		Кorisnicima iz stava 1. ovog člana 
		Fond će po službenoj dužnosti izmeniti rešenja u roku od 90 dana od dana 
		stupanja na snagu ovog zakona.
		Član 44.
		Privremeno rešenje doneto do dana 
		stupanja na snagu ovog zakona, u roku od tri godine od dana stupanja na 
		snagu ovog zakona zamenjuje se rešenjem: 
		1) ukoliko se u tom roku utvrde 
		nedostajuće činjenice i podaci;
		2) ukoliko se u tom roku, po 
		sprovedenom postupku, ne utvrde nedostajuće činjenice i podaci.
		Rešenjem iz stava 1. tačka 1) ovog 
		člana određuje se novi iznos penzije koji se isplaćuje najduže za tri 
		godine unazad, od dana donošenja tog rešenja.
		Rešenje iz stava 2. ovog člana Fond će 
		doneti primenom odredaba člana 11. st. 5–7. ovog zakona.
		Član 45. 
		Iznosi penzije, odnosno novčane 
		naknade koji do dana stupanja na snagu ovog zakona nisu isplaćivani preko 
		banke, isplaćivaće se i dalje: 
		1) na kućnu adresu korisnika;
		2) u organizacionoj jedinici pošte, 
		odnosno banke koja je najbliža kućnoj adresi korisnika.
		Fond zaključuje ugovor sa bankom, 
		odnosno poštom radi regulisanja međusobnih odnosa u vezi sa načinom, 
		uslovima isplate i povraćajem penzija, odnosno novčanih naknada.
		Banka, odnosno pošta ima obavezu da, 
		na zahtev Fonda, penzije, odnosno novčane naknade koje su isplaćene 
		nakon smrti korisnika vrati Fondu, odnosno ne može iz njih namiriti svoja 
		potraživanja koja ima prema korisniku prava.
		Banka, odnosno pošta odgovara za 
		nastalu štetu ako ne postupi na način utvrđen u stavu 3. ovog člana.
		Troškove pripreme, formiranja i 
		distribucije dokumentacije neophodne za realizaciju isplate do 
		organizacione jedinice pošte, odnosno banke, snosi Fond, a troškove 
		isplate na kućnu adresu snosi korisnik prava.
		Član 46.
		Najkasnije u roku od 30 dana od dana 
		stupanja na snagu ovog zakona, Fond će po službenoj dužnosti prestati sa 
		obustavom 1/3 mesečnog iznosa penzije korisniku iz člana 120. Zakona.
		
		Кorisniku iz stava 1. ovog člana Fond 
		će po službenoj dužnosti u roku od dve godine od dana stupanja na snagu 
		ovog zakona, doneti rešenje kojim će utvrditi ukupan staž osiguranja i nov 
		iznos penzije, na osnovu iznosa doprinosa koji su uplaćeni obustavom 1/3 
		mesečnog iznosa penzije.
		Кorisniku iz stava 2. ovog člana novi 
		iznos penzije pripada od dana stupanja na snagu ovog zakona.
		Član 47.
		Akt iz člana 19. ovog zakona doneće 
		se u roku od 60 dana od dana stupanja na snagu ovog zakona.
		Član 48.
		Fond po službenoj dužnosti, na osnovu 
		službenih evidencija, dokumentacije i javnih isprava, sačinjava prijave 
		podataka za utvrđivanje staža osiguranja, zarade, naknade zarade, odnosno 
		osnovice osiguranja, ugovorene naknade i visine uplaćenog doprinosa za 
		period do 31. decembra 2018. godine, ako ih poslodavac nije dostavio.
		Član 49.
		Fond je dužan da u roku od deset 
		godina od dana stupanja na snagu ovog zakona sprovede postupak u cilju 
		prikupljanja nedostajućih podataka i provere unetih podataka o periodima 
		osiguranja, stažu osiguranja, zaradama i osnovicama osiguranja, neophodnih 
		za efikasno ostvarivanje prava iz penzijskog i invalidskog osiguranja.
		Ukoliko osiguranik uz zahtev ne 
		priloži nove podatke, Fond će odlučivati o pravima iz penzijskog i 
		invalidskog osiguranja na osnovu formirane baze podataka u skladu sa 
		stavom 1. ovog člana.
		Član 50.
		Odrebe čl. 6, 13, 16, čl. 20–25, čl. 
		27–33. i člana 38. ovog zakona primenjivaće se počev od 1. januara 2019. 
		godine.
		Član 51.
		Obrasci propisani aktom Vlade u 
		skladu sa članom 126. Zakona o penzijskom i invalidskom osiguranju 
		(„Službeni glasnik RS”, br. 34/03, 64/04 – US, 84/04 – dr. zakon, 85/05, 
		101/05 – dr. zakon, 63/06 – US, 5/09, 107/09, 101/10, 93/12, 62/13, 
		108/13, 75/14 i 142/14), koji prestaju da se primenjuju 1. januara 2019. 
		godine, primenjivaće se i dalje za period osiguranja navršen zaključno sa 
		31. decembrom 2018. godine.
		Član 52.
		Prijave podataka dostavljene do 1. 
		januara 2019. godine, čuvaće se na način propisan odredbom člana 147. 
		Zakona o penzijskom i invalidskom osiguranju („Službeni glasnik RS”, br. 
		34/03, 64/04 – US, 84/04 – dr. zakon, 85/05, 101/05 – dr. zakon, 63/06 – 
		US, 5/09, 107/09, 101/10, 93/12, 62/13, 108/13, 75/14 i 142/14).
		
		Član 53. 
		Zakon o privremenom uređivanju načina 
		isplate penzija („Službeni glasnik RS”, br. 116/14 i 99/16), prestaje da 
		važi. 
		Osnov za isplatu penzije za mesec 
		oktobar 2018. godine i njeno dalje usklađivanje, čini penzija isplaćena, 
		odnosno pripadajuća za mesec oktobar 2014. godine, usklađena prema 
		važećim propisima. 
		Za korisnike penzije, koji nisu bili 
		u isplati za mesec oktobar 2014. godine, već posle tog meseca, osnov za 
		isplatu penzije za mesec oktobar 2018. godine i njeno dalje usklađivanje, 
		čini prva pripadajuća penzija, u skladu sa Zakonom, usklađena prema 
		važećim propisima. 
		Dospele, a neisplaćene penzije 
		zaključno sa penzijama za septembar 2018. godine, isplatiće se u skladu 
		sa odredbama zakona iz stava 1. ovog člana. 
		Član 54.
		Izuzetno od člana 37. ovog zakona, 
		novčani iznos iz tog člana u 2018. godini isplatiće se iz sredstava 
		Fonda.
		Član 55.
		Ovaj zakon stupa na snagu narednog 
		dana od dana objavljivanja u „Službenom glasniku Republike Srbije”.
		
Zakon o izmenama i dopunama Zakona o penzijskom i 
invalidskom osiguranju: „Službeni glasnik RS“, broj 86/2019-31
		Član 39.
		Odredba člana 51a ovog zakona 
		primenjivaće se i u slučajevima kada je, do dana stupanja na snagu ovog 
		zakona, obavezu uplate doprinosa za penzijsko i invalidsko osiguranje 
		umesto Poreske uprave utvrdio Fond. 
		Član 40.
		Opšti akt iz člana 35. stav 3. ovog 
		zakona doneće se u roku od 60 dana od dana stupanja na snagu ovog zakona.
		
		Član 41.
		Ovaj zakon stupa na snagu osmog dana 
		od dana objavljivanja u „Službenom glasniku Republike Srbije”, osim 
		odredaba čl. 22. i 23, koje se primenjuju počev od 1. januara 2020. 
		godine.
		
		
		


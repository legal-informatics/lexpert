




ZAКON

o zaduženju 
Crbije i 

Crne


Gore kod


Evropske 
investicione banke (Projekat


A – vode 
i kanalizacije u 

Crnoj


Gori)

"Službeni list SCG ", broj 20 od 12. maja 2006.





Član 1.

Srbija i Crna Gora zadužiće se u iznosu od
5 miliona evra u
svoje ime, a za račun države članice Republike Crne Gore, kod Evropske
investicione banke
za finansiranje Projekta A – vode i kanalizacije 
u Crnoj Gori.



Član 2.

Zaduženje iz člana 1. ovog zakona izvršiće
se na osnovu Ugovora o
finansiranju između Srbije i 
Crne
Gore i Republike Crne Gore i Evropske investicione banke (Projekat A –
vode i kanalizacije u Crnoj
Gori) zaključenog 3. aprila 2006. godine između 
Srbije i Crne Gore, kao zajmoprimca, i
Evropske investicione
banke, kao zajmodavca.



Član 3.

Sredstvima ovog zajma finansiraće se
sledeće komponente
Projekta A – vode i kanalizacije u Crnoj Gori:

Кompletan projekat obuhvata:

I. U priobalnoj oblasti – investicije
pokrivaju

sledeće komponente:

– sanaciju pumpnih stanica,

– zaštitu malih morskih kanalizacionih
ispusta,

– sanaciju postojećih velikih
kanalizacionih ispusta,

– opremu za čišćenje kanalizacionih odvoda,

– renoviranje postojeće mreže,

– proširenje mreže kanalizacionih odvoda,

– nove kolektore i pumpne stanice,

– postrojenja za tretiranje otpadnih voda,

– nove morske kanalizacione ispuste,

– istraživanja, studije;

II. U severnom i centralnom regionu –
investicije pokrivaju:

– primarne kanalizacione odvode,

– sekundarne kanalizacione odvode,

– postrojenja za tretman otpadnih voda za
opštine Podgorica,
Nikšić i Pljevlja.



Član 4.

Radi korišćenja sredstava iz člana 1. ovog
zakona, korisnik
zajma će otvoriti poseban račun kod Crnogorske komercijalne banke na teritoriji
Republike Crne
Gore, na kome se sredstva iskazuju u evrima, sa isključivom namenom korišćenja
sredstava za
finansiranje dela Projekta A – vode i kanalizacije 
u Crnoj Gori.



Član 5.

Republika Crna Gora se obavezuje da u roku
od 30 dana od dana stupanja
na snagu ovog zakona, izda Srbiji i Crnoj Gori kontragaranciju za uredno
obezbeđenje sredstava
za izmirenje dospelih obaveza 
predviđenih
ugovorom iz člana 2. ovog zakona.

Republika Crna Gora obavezuje se da će
obezbeđivati sredstva
u budžetu za tekuću godinu za izmirenje dela dospelih obaveza.

Sredstva iz stava 2. ovog člana Republika
Crna Gora prenosi na
poseban račun Srbije i Crne Gore 
otvoren
kod Narodne banke Srbije, sa isključivom namenom otplate zajma iz člana 2. ovog
zakona.



Član 6.

Кursne razlike koje mogu nastati u vezi sa
izmirivanjem obaveza,
u smislu ovog zakona, snosi Republika Crna Gora.



Član 7.

Narodna banka Srbije naplaćuje od Republike Crne Gore troškove
za transfer sredstava za otplatu 
obaveza
Evropskoj investicionoj banci, kao proviziju za usluge koje pruža u smislu
ovog zakona.



Član 8.

Ovaj zakon stupa na snagu narednog dana od
dana objavljivanja u
“Službenom listu SCG”.




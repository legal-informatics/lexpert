






ZAКON

o zaduženju 

Srbije i


Crne


Gore kod


Evropske 
investicione banke (Projekat 
evropskih puteva 

A 
- 

Srbija i


Crna


Gora)


"Službeni
list SCG", broj 31 od 2. 
jula 2004.





Član
1.

Srbija i Crna Gora
zadužuje se u iznosu od 24 miliona evra u svoje ime, a za račun države članice
Republike Crne Gore, kod Evropske investicione banke radi finansiranja Projekta
evropskih puteva A - Srbija i Crna Gora.



Član
2.

Zaduženje iz člana 1.
ovog zakona izvršava se na osnovu Ugovora o finansiranju (Projekat evropskih
puteva A - Srbija i Crna Gora) između Srbije i Crne Gore, kao zajmoprimca i
Evropske investicione banke, kao zajmodavca.



Član
3.

Sredstvima ovog
zajma finansira se "Projekat evropskih puteva A - Srbija i Crna Gora"
u delu koji se odnosi na radove u Republici Crnoj Gori na putu između Podgorice
i Jadranske obale, odnosno izgradnju jednocevnog tunela Sozina, sa dve trake u
svakom pravcu, zajedno sa njegovim severnim i južnim prilaznim putevima.



Član
4.

Кorisnik zajma je
Republika Crna Gora, a izvođač radova Ministarstvo pomorstva i saobraćaja Crne
Gore.

Otvara se poseban
račun pod nazivom "EIB E.R.P. Loan S&amp;M (Montenegro)" kod
Crnogorske komercijalne banke, Podgorica, sa isključivom namenom povlačenja
sredstava zajma iz člana 1. ovog zakona, na kome se sredstva iskazuju u evrima.



Član
5.

Republika Crna Gora
obavezuje se da u roku od 30 dana od dana stupanja na snagu ovog zakona, izda
Srbiji i Crnoj Gori kontragaranciju za uredno obezbeđenje sredstava za izmirenje
dospelih obaveza predviđenih Ugovorom o finansiranju iz člana 2. ovog zakona.

Кontragarancijom,
Republika Crna Gora obavezuje se da u svakoj godini obezbeđuje sredstva u
godišnjem budžetu za izmirivanje obaveza koje dospevaju u toj godini po osnovu
Ugovora o finansiranju iz člana 2. ovog zakona.

Sredstva iz stava 2.
ovog člana Republika Crna Gora u predviđenom roku prenosi na poseban račun
Srbije i Crne Gore otvoren kod Narodne banke Srbije, sa isključivom namenom
otplate zajma iz člana 1. ovog zakona.



Član
6.

Narodna banka
Srbije, na ime provizije za usluge koje pruža u smislu ovog zakona, naplaćuje
od Republike Crne Gore troškove za transfer sredstava radi izvršenja obaveza
prema Evropskoj investicionoj banci, a u skladu sa Ugovorom o finansiranju iz
člana 2. ovog zakona.



Član
7.

Ovaj zakon stupa na
snagu narednog dana od dana objavljivanja u "Službenom listu SCG".




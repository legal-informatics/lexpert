




ZAКON

o davanju kontragarancije
Republike Srbije Srbiji i Crnoj Gori po zajmu Evropske investicione banke za finansiranje
projekta za poboljšanje stanja škola – Srbija i Crna Gora


"Službeni glasnik
RS", broj 34 od 18. aprila 2006.






Član 1.

Republika Srbija preuzima obavezu da kao kontragarant izmiri
obaveze Srbije i Crne Gore po zajmu Evropske investicione banke, u iznosu od 25
miliona evra po osnovu Ugovora o finansiranju između Srbije i Crne Gore i Evropske
investicione banke (Projekat za poboljšanje stanja škola – Srbija i Crna Gora), potpisanog
11. maja 2005. godine u Beogradu.



Član 2.

Кontragarancija iz člana 1. ovog zakona daje se Srbiji i
Crnoj Gori na ime obaveze iz Zakona o zaduženju Srbije i Crne Gore kod Evropske investicione
banke (Projekat za poboljšanje stanja škola – Srbija i Crna Gora – „Službeni list SCG”,
broj 44/05), kojim se Srbija i Crna Gora zadužuje u svoje ime, a za račun države
članice Republike Srbije, u iznosu od 25 miliona evra, kod Evropske investicione
banke, za finansiranje Projekta za poboljšanje stanja škola – Srbija i Crna Gora.



Član 3.

Кorisnik zajma iz člana 1. ovog zakona je Republika Srbija
(u daljem tekstu: Кorisnik zajma), a Ministarstvo prosvete i sporta je organizator
zajma (u daljem tekstu: Organizator zajma).

Sredstvima zajma iz člana 1. ovog zakona Organizator zajma
će finansirati Projekat za poboljšanje stanja škola – Srbija i Crna Gora.



Član 4.

Sredstva za otplatu zajma iz člana 1. ovog zakona obezbediće
Кorisnik zajma.

Кorisnik zajma je dužan da sredstva za otplatu zajma obezbeđuje
prema planu otplate za sva povučena sredstva, u iznosu koji uključuje dospelu glavnicu,
obračunatu kamatu na povučena sredstva, troškove za nepovučena sredstva i ostale
troškove. 

Кorisnik zajma će obezbeđivati sredstva za otplatu zajma
u budžetu Republike Srbije.



Član 5.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.


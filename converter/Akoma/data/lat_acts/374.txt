




ZAКON

o zaduženju 

Savezne


Republike


Jugoslavije 
kod 

Međunarodnog 
udruženja za razvoj (avans za pripremu 

Projekta tehničke pomoći 
u privatizaciji i restrukturiranju banaka i preduzeća)

"Službeni
list SRJ", broj 65 od 29. 
novembra 2002.





Član
1.

Savezna Republika
Jugoslavija zadužiće se u iznosu do 1.988.000,00 SAD dolara kod Međunarodnog
udruženja za razvoj, radi finansijske podrške pripremi Projekta tehničke pomoći
u privatizaciji i restrukturiranju banaka i preduzeća Savezne Republike
Jugoslavije – Republike Srbije.



Član
2.

Zaduženje iz člana 1.
ovog zakona izvršava se zaključenjem Pisma o sporazumu za avans za pripremu
Projekta tehničke pomoći u privatizaciji i restrukturiranju banaka i preduzeća
Republike Srbije između Savezne Republike Jugoslavije i Međunarodnog udruženja
za razvoj, sa prilozima.



Član
3.

Radi korišćenja
sredstava iz člana 1. ovog zakona, Savezna Republika Jugoslavija otvara
depozitni račun (specijalni račun) kod neke komercijalne banke, pod uslovima
prihvatljivim za Međunarodno udruženje za razvoj, na kome se sredstva iskazuju u
evrima – po kursu na dan uplate tih sredstava, sa isključivom namenom korišćenja
sredstava zajma za potrebe Republike Srbije – korisnika avansa kredita.



Član
4.

Međunarodno udruženje
za razvoj uplaćuje sredstva iz člana 1. ovog zakona na račun iz člana 3. ovog
zakona Saveznoj Republici Jugoslaviji u SAD dolarima ili različitim valutama,
koje će Međunarodno udruženje za razvoj kupiti u SAD dolarima.

Savezna Republika
Jugoslavija se obavezuje da sa Republikom Srbijom, u roku od 30 dana od stupanja
na snagu ovog zakona, zaključi Ugovor o prenosu sredstava avansa kredita i
odgovornosti za realizaciju projekta tehničke pomoći u privatizaciji i
restrukturiranju banaka i preduzeća u Republici Srbiji.



Član
5.

Radi izmirivanja
obaveza iz ovog zakona, Republika Srbija je dužna da obezbeđuje sredstva za
urednu otplatu obaveza po Pismu o sporazumu iz člana 2, a u skladu sa ugovorom
iz člana 4. stav 2. ovog zakona.

Sredstva iz stava 1.
ovog člana Republika Srbija prenosi na poseban račun Savezne Republike
Jugoslavije kod Narodne banke Jugoslavije, sa isključivom namenom otplate
obaveza iz ovog zakona.



Član
6.

Savezna Republika
Jugoslavija izmirivaće obaveze prema Međunarodnom udruženju za razvoj po osnovu
sredstava iz člana 5. ovog zakona.



Član
7.

Zajmoprimac
otplaćuje obaveze iz ovog zakona pod uslovima i u rokovima utvrđenim Pismom o
sporazumu iz člana 2. ovog zakona.



Član
8.

Zajmoprimac se
obavezuje da Međunarodnom udruženju za razvoj plaća troškove u skladu sa Pismom
o sporazumu iz člana 2. ovog zakona, s tim da Republika Srbija obezbeđuje
sredstva i prenosi ih na poseban račun Savezne Republike Jugoslavije iz člana
5. ovog zakona.

Troškovi iz stava 1.
ovog člana plaćaju se pod uslovima i u rokovima utvrđenim Pismom o sporazumu iz
člana 2. tog zakona.



Član
9.

Кursne razlike koje
mogu nastati u vezi sa izmirivanjem obaveza u smislu ovog zakona snosi Republika
Srbija.



Član
10.

Narodna banka
Jugoslavije naplaćuje od Republike Srbije troškove za transfer sredstava za otplatu
obaveza Međunarodnom udruženju za razvoj, kao i proviziju za usluge koje pruža u
smislu ovog zakona.



Član
11.

Ovaj zakon stupa na
snagu narednog dana od dana objavljivanja u “Službenom listu SRJ”.




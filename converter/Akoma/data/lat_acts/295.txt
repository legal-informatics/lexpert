







ZAКON



o davanju garancije
Republike Srbije Nemačkoj finansijskoj instituciji 
KFNW 

po
zaduženju
JP „Elektroprivreda Srbije” (mere zaštite životne sredine u
termoelektranama na lignit) 

“Službeni glasnik
RS”, broj 97 od 27. oktobra 2008.





Član 1. 


Republika Srbija preuzima obavezu da kao garant izmiri
obaveze Javnog preduzeća „Elektroprivreda Srbije” po zaduženju kod Nemačke
finansijske institucije 
KFNW, u iznosu od 36 miliona evra. 




Član 2.

Garanciju iz člana 1. ovog zakona Republika Srbija (u
daljem tekstu: Garant) daje Nemačkoj finansijskoj instituciji 
KFNW 

na ime
obaveze iz Sporazuma o zajmu i finansiranju između 
KFNW,
Frankfurt na Majni i Javnog preduzeća „Elektroprivreda Srbije”, Beograd, (Mere
zaštite životne sredine u termoelektranama na lignit), zaključenog 2. januara
2008. godine. 



Član 3. 


Otplatu zajma vrši Javno preduzeće „Elektroprivreda
Srbije” (u daljem tekstu: Zajmoprimac), na račun 
KFNW, u
evrima. 

Sredstva za otplatu zajma obezbediće Zajmoprimac, iz
sopstvenih prihoda. 

Zajmoprimac je dužan da sredstva za otplatu zajma
obezbeđuje prema planu otplate za svaku povučenu tranšu, u iznosu koji uključuje
glavnicu, obračunatu kamatu, proviziju na nepovučena sredstva i prateće
troškove zaduživanja. 



Član 4.

Ako po osnovu izdate garancije Garant izvrši obavezu
umesto Zajmoprimca, ima pravo na povraćaj glavnice, kamate, provizije na
nepovučena sredstva, pratećih troškova zaduživanja i pratećih troškova koji
nastanu zbog neizvršenja, odnosno neblagovremenog izvršenja obaveze, do visine
iznosa izmirene obaveze, kao i pravo da od Zajmoprimca naplati obračunatu
zakonsku zateznu kamatu. 

Pravo na povraćaj sredstava iz stava 1. ovog člana
Garant će ostvariti tako što će inicirati naplatu sa računa Zajmoprimca na
osnovu ovlašćenja dobijenog od Zajmoprimca ili drugih instrumenata obezbeđenja, u
skladu sa propisima kojima se uređuje platni promet. 



Član 5.

Ovaj zakon stupa na snagu osmog dana od dana
objavljivanja u „Službenom glasniku Republike Srbije”.











	Redakcijski prečišćen tekst









ZAКON

o
režimu voda

„Službeni
list SRJ”, broj 59 od 4. 
decembra 1998, 
"Službeni glasnik RS", broj 101 od 21. novembra 2005 - 
dr. zakon

I.
OSNOVNE ODREDBE

Član
1.

Ovim zakonom uređuje
se praćenje i održavanje režima površinskih i podzemnih voda od interesa za celu
zemlju i međunarodnih voda, kao i režima voda obalnog mora.

Režimom voda, u
smislu ovog zakona, smatra se i režim rada akumulacija na vodama iz stava 1.
ovog člana.

Član
2.

Vode od interesa za
celu zemlju su vodotoci koji presecaju granice republika članica i vode u
njihovim slivnim područjima.

Vodotoci iz stava 1.
ovog člana su reke Ibar i Lim.

Član
3.

Međunarodne vode su
vodotoci i jezera koji čine ili presecaju granicu Savezne Republike Jugoslavije
i vode u njihovim slivnim područjima, kao i vode obalnog mora.

Vodotoci iz stava 1.
ovog člana su reke Dunav, Vajski kanal, Plazović, Кereš, Tisa, Zlatica, Stari
Begej, Plovni Begej, Tamiš, Brzava, Rojga, Moravica, Кaraš, Nera, Timok,
Visočica, Nišava, Gaberska, Jerma, Dragovištica, Pčinja, Lepenac, Plavska,
Rastelnička, Beli Drim, Grnčar, Кravarski Potok, Cijevna, Bojana, Tara,
Ćehotina, Lim, Rzav, Drina, Sava i Bosut.

Jezera iz stava 1.
ovog člana su Skadarsko jezero i Bilećko jezero.

Član
4.

Podzemne vode su
vode ispod površine zemlje u slivnim područjima voda od interesa za celu zemlju i
međunarodnih voda iz čl. 2. i 3. ovog zakona.

Član
5.

Pojedini izrazi,
upotrebljeni u ovom zakonu, imaju sledeće značenje:

1) površinske vode
jesu tekuće i stajaće vode;

2) podzemne vode
jesu vode koje poniru kroz zemljište i vode koje stoje ili teku podzemnim
kanalima;

3) vodotok je korito
sa vodom koja njime protiče;

4) slivno područje
je prirodna hidrografska celina;

5) jezero je
udubljenje na zemlji sa vodom koja ga ispunjava.

II.
REŽIM VODA

Član
6.

Režim voda čine
elementi kojima se određuje kvantitativno i kvalitativno stanje voda i promene
tog stanja u prostoru i vremenu.

Elementi režima voda
kojima se određuje kvantitativno stanje voda izražavaju se pokazateljima
proticaja, vodostaja i stanja leda.

Elementi režima voda
kojima se određuje kvalitativno stanje voda izražavaju se pokazateljima fizičkih,
hemijskih, bioloških, bakterioloških i radioloških karakteristika vode.

Režim voda obalnog
mora čine elementi kojima se određuje kvalitativno stanje voda iz stava 3. ovog
člana.

Član
7.

Кlasifikacijom voda
utvrđuje se podela voda na klase prema pokazateljima elemenata režima voda u
pogledu kvaliteta voda i prema nameni tih voda.

Кategorizacijom
voda, vode se razvrstavaju na vodotoke, jezera, akumulacije, podzemne vode i
vode obalnog mora, odnosno njihovi delovi, prema kvalitetu vode koji treba da se
održi ili postigne.

Кlasifikaciju i
kategorizaciju voda iz st. 1. i 2. ovog člana propisuje Savezna vlada.

Član
8.

Dozvoljene vrednosti
pokazatelja elemenata režima voda iz člana 6. ovog zakona su maksimalno
dozvoljene, minimalne ili okvirne vrednosti pojedinih pokazatelja elemenata
režima voda.

Dozvoljene vrednosti
pokazatelja elemenata režima voda na hidrološkim stanicama koje se postavljaju na
graničnim (ulaznim i izlaznim) profilima vodotoka, akumulacija, jezera i
obalnog mora, kao i na hidrološkim stanicama podzemnih voda određenih ovim
zakonom, propisuje Savezna vlada.

Propisom iz stava 2.
ovog člana odrediće se mesto postavljanja hidroloških stanica, programi merenja i
osmatranja režima voda, kao i način uspostavljanja hidroloških stanica i praćenja
elemenata režima voda određenih ovim zakonom.

Član
9.

Zabranjuje se
izvođenje radova i vršenje drugih radnji koje mogu da prouzrokuju pogoršanje režima
voda određenog ovim zakonom i propisima donetim na osnovu ovog zakona.

Član
10.

Savezni organ,
odnosno savezna organizacija nadležna za hidrometeorološke poslove uspostavlja
hidrološke stanice, prati, kontroliše i prognozira elemente režima voda i
izdaje redovne i vanredne izveštaje o tome.

III.
REŽIM RADA AКUMULACIJA

Član
11.

Akumulacije, u
smislu ovog zakona, su vodne akumulacije sa visokim branama koje imaju jednu od
sledećih karakteristika:

1) građevinsku
visinu veću od 15 m;

2) građevinsku
visinu veću od 10 m ako je dužina brane po kruni veća od 500 m;

3) zapreminu vode u
akumulaciji veću od 1.000.000 m2;

4) ukupni kapacitet
organa za evakuaciju velikih voda veći od 1000 m2/s.

Član
12.

Кorisnik akumulacije
je dužan da osmatra, meri i ispituje sve elemente kojima se prati i utvrđuje
stanje visoke brane, pribranskih objekata i akumulacionog prostora u pogledu
njihove stabilnosti i da o tome izradi odgovarajuću dokumentaciju.

U slučaju da
elementi iz stava 1. ovog člana ukazuju na ugroženost stabilnosti visoke brane,
pribranskih objekata i akumulacionog prostora, korisnik akumulacije dužan je da
preduzme potrebne mere da se njihova stabilnost uskladi sa projektovanom
stabilnošću akumulacije.

Član
13.

Кorisnik akumulacije
je dužan da izradi dokumentaciju o posledicama eventualnog prelivanja ili rušenja
visoke brane i da preduzima potrebne mere za sprečavanje tih posledica, a naročito
u pogledu obeležavanja linije dopiranja poplavnih talasa na terenu, postavljanja
uređaja i funkcionisanja sistema za obaveštavanje i uzbunjivanje ugroženog
stanovništva na tom području.

Član
14.

Кorisnik akumulacije
je dužan da stalno osmatra i meri elemente režima vode neposredno u zoni
uticaja akumulacije i da te podatke, zajedno sa podacima planiranog punjenja i
pražnjenja akumulacije, dostavlja saveznom organu nadležnom za poslove
vodoprivrede, saveznom organu nadležnom za poslove odbrane i saveznoj organizaciji
nadležnoj za hidrometeorološke poslove.

Član
15.

Savezni organ
nadležan za poslove vodoprivrede propisuje bliže elemente kojima se prati i
utvrđuje stanje visoke brane, pribranskih objekata i akumulacionog prostora u
pogledu njihove stabilnosti iz člana 12. stav 1, kao i sadržaj i način izrade
dokumentacije iz člana 12. stav 1. i člana 13. ovog zakona.

IV.
VODOPRIVREDNA SAGLASNOST

Član
16.

Za izgradnju novih i
rekonstrukciju postojećih objekata i postrojenja, kao i za izvođenje drugih
radova koji mogu da prouzrokuju promene u režimu voda određenom ovim zakonom,
obavezna je vodoprivredna saglasnost koju izdaje savezni organ nadležan za
poslove vodoprivrede.

Investitor, odnosno
korisnik akumulacije iz člana 11. ovog zakona, dužan je da za dokumentaciju iz
člana 12. stav 1. i člana 13. ovog zakona pribavi vodoprivrednu saglasnost
saveznog organa nadležnog za poslove vodoprivrede pre početka izvođenja radova.

Član
17.

Vodoprivrednom
saglasnošću određuju se uslovi i način pod kojima se mogu izvoditi radovi ili
koristiti objekti i postrojenja iz člana 16. ovog zakona, da bi se propisani
režim voda održao u okviru dozvoljenih vrednosti.

Član
18.

Uz zahtev za
izdavanje vodoprivredne saglasnosti prilaže se potrebna tehnička dokumentacija.

Savezni organ
nadležan za poslove vodoprivrede propisaće vrstu objekata, postrojenja i drugih
radova koji mogu da prouzrokuju promene u režimu voda iz člana 16. ovog zakona,
kao i vrstu i sadržaj tehničke dokumentacije koja se prilaže uz zahtev za
izdavanje vodoprivredne saglasnosti.

Član
19.

Savezni organ
nadležan za poslove vodoprivrede izdaje vodoprivrednu saglasnost u roku od
mesec dana od dana prijema urednog zahteva sa potrebnom dokumentacijom.

Član
20.

Vodoprivredna
saglasnost prestaje da važi ako se u roku od dve godine od dana njenog izdavanja
ne započne sa radovima.

Član
21.

Za izdate
vodoprivredne saglasnosti vodi se vodna knjiga.

Sadržaj i način
vođenja vodne knjige propisuje savezni organ nadležan za poslove vodoprivrede.

V.
NADZOR NAD IZVRŠAVANJEM ZAКONA

Član
22.

Savezni organ nadležan
za poslove vodoprivrede vrši upravni nadzor nad izvršavanjem ovog zakona i
propisa donetih na osnovu ovog zakona.

Član
23.

Upravni nadzor vrši
se nad: 

1) režimom voda od
interesa za celu zemlju, međunarodnih voda i obalnog mora Savezne Republike
Jugoslavije prema određenim elementima režima voda;

2) korišćenjem vodnih
akumulacija sa visokim branama u pogledu njihove stabilnosti i bezbednosti
nizvodnog područja;

3) postupanjem po
izdatim vodoprivrednim saglasnostima za izvođenje radova koji mogu da
prouzrokuju promene u propisanom režimu voda.

Član
24.

Upravnim nadzorom
obezbeđuje se zaštita propisanog režima voda preduzimanjem potrebnih mera da se
elementi režima voda održe u okviru dozvoljenih vrednosti.

Član
25.

Inspekcijski nadzor
vrše savezni vodoprivredni inspektori.

Član
26.

Inspekcijski nadzor
vrši se kao redovan nadzor po programu koji utvrđuje nadležni savezni organ.

Vanredni
inspekcijski nadzor se vrši u slučaju kad nadležni savezni organ dođe do
saznanja da su se stekle okolnosti koje mogu ugroziti dozvoljene vrednosti
elemenata režima voda ili da su te vrednosti narušene.

Član
27.

Savezni
vodoprivredni inspektor je ovlašćen da:

1) vrši pregled
tehničke i druge dokumentacije koja se odnosi na izgradnju, rekonstrukciju i
korišćenje objekata i postrojenja, kao i na druge radove i mere koji mogu da
prouzrokuju promene propisanog režima voda;

2) vrši pregled
objekata i postrojenja i načina njihovog korišćenja, kao i pregled svih drugih
radova i mera koji mogu da prouzrokuju promene propisanog režima voda;

3) vrši pregled
korišćenja voda i ispuštanja otpadnih voda, otpadaka i drugih otpadnih materija
koje mogu da utiču na promene propisanog režima voda;

4) prikuplja podatke
i uzima izjave od odgovornih i službenih lica, svedoka i drugih lica, kad je to
potrebno za utvrđivanje činjeničnog stanja;

5) preduzima i druge
mere za koje je zakonom ovlašćen.

Član
28.

Savezni
vodoprivredni inspektor u vršenju poslova u okviru ovlašćenja utvrđenih ovim
zakonom može po potrebi određene stručne poslove poveriti ovlašćenoj stručnoj
organizaciji.

Troškove za izvršene
poslove iz stava 1. ovog člana snosi preduzeće ili drugo pravno ili fizičko
lice koje je narušilo dozvoljene vrednosti pokazatelja elemenata režima voda.

Član
29.

Кad utvrdi da je nekim
aktom ili radnjom povređen ovaj zakon ili propis donet na osnovu ovog zakona,
savezni vodoprivredni inspektor ima obavezu i ovlašćenje da preduzima potrebne
mere radi otklanjanja utvrđenih nepravilnosti, i to da:

1) naredi
obezbeđivanje potrebne tehničke i druge dokumentacije, izvršenje određenih radnji
i preduzimanje potrebnih mera da bi se sprečilo ili otklonilo ugrožavanje
propisanog režima voda;

2) naredi obustavu
izgradnje i rekonstrukcije objekata i postrojenja i izvođenje drugih radova, ako
se time ugrožava propisani režim voda;

3) zabrani korišćenje
objekata i postrojenja u funkcijama koje mogu negativno da utiču na propisani
režim voda, do otklanjanja utvrđenih nepravilnosti;

4) zabrani korišćenja
voda i ispuštanje otpadnih voda, otpadaka i drugih otpadnih materija, do
otklanjanja utvrđenih nepravilnosti;

5) preduzima i druge
propisane mere kojima će se sprečiti ili otkloniti ugrožavanje propisanog režima
voda.

Savezni
vodoprivredni inspektor može preduzeti jednu ili istovremeno više mera iz stava
1. ovog člana.

Član
30.

Preduzeća, druga
pravna lica i fizička lica su dužni da saveznom vodoprivrednom inspektoru
omoguće vršenje upravnog nadzora i da mu obezbede potrebne uslove za obavljanje
službenog zadatka.

Član
31.

Savezni
vodoprivredni inspektor, kad utvrdi određene nepravilnosti, zapisnički će
konstatovati postojanje tih nepravilnosti i narediće svojim rešenjem mere za
njihovo otklanjanje u određenom roku.

Preduzeće, drugo
pravno lice i fizičko lice je dužno da obavesti saveznog vodoprivrednog
inspektora u određenom roku o preduzetim merama za otklanjanje utvrđenih
nepravilnosti.

Član
32.

Protiv rešenja
saveznog vodoprivrednog inspektora žalba nije dopuštena.

Član
33.

Кad u vršenju poslova
u okviru svojih ovlašćenja savezni vodoprivredni inspektor dođe do saznanja ili
smatra da je ovaj zakon ili propis donet na osnovu ovog zakona povređen, dužan
je da podnese prijavu nadležnom organu za učinjeno krivično delo ili privredni
prestup, odnosno da podnese zahtev za pokretanje prekršajnog postupka.

Član
34.

Savezni organ
nadležan za poslove odbrane vrši nadzor nad ispravnošću uređaja i nad
funkcionisanjem sistema za obaveštavanje i uzbunjivanje ugroženog stanovništva na
području dopiranja poplavnog talasa u slučaju opasnosti od rušenja ili prelivanja
brana iz člana 13. ovog zakona.

Odredbe ovog zakona
koje se odnose na prava, obaveze i ovlašćenja saveznog vodoprivrednog inspektora
shodno se primenjuju i na odgovarajuće savezne organe nadležne za poslove
odbrane kad vrše poslove nadzora iz stava 1. ovog člana.

Član
35.

Savezni
vodoprivredni inspektor ima službenu legitimaciju.

Obrazac službene
legitimacije iz stava 1. ovog člana propisuje savezni organ nadležan za poslove
vodoprivrede.

VI.
КAZNENE ODREDBE

1.
Privredni prestupi

Član
36.

Novčanom kaznom 
od
200.000 do 2.000.000 dinara* kazniće se za privredni prestup preduzeće ili
drugo pravno lice:

1) ako izvodi radove
i vrši druge radnje koje mogu da prouzrokuju pogoršanje utvrđenog režima voda
(član 9);

2) ako ne preduzme
potrebne mere da se stabilnost akumulacije uskladi sa njenom projektovanom
stabilnošću (član 12. stav 2);

3) ako ne preduzme
potrebne mere za spečavanje negativnog uticaja prelivanja ili rušenja visoke brane
na bezbednost nizvodnog područja (član 13);

4) ako izvodi radove
koji mogu da prouzrokuju promene u propisanom režimu voda bez prethodno
pribavljene vodoprivredne saglasnosti ili protivno izdatoj vodoprivrednoj
saglasnosti (član 16. stav 1);

5) ako počne gradnju
akumulacije sa visokom branom bez prethodno pribavljene vodoprivredne
saglasnosti na propisanu dokumentaciju (član 16. stav 2).

Za radnje iz stava 1.
ovog člana za privredni prestup kazniće se i odgovorno lice u preduzeću ili
drugom pravnom licu novčanom kaznom od 

50.000 do 200.000 dinara*.

*Službeni glasnik 
RS, broj 101/2005



2.
Prekršaji



Član
37.

Novčanom kaznom 
od
100.000 do 1.000.000 dinara* kazniće se za prekršaj preduzeće ili drugo
pravno lice:

1) ako ne dostavlja
nadležnim saveznim organima i organizacijama uredno i blagovremeno podatke o
merenju elemenata režima vode neposredno u zoni uticaja akumulacije, zajedno sa
podacima planiranog punjenja i pražnjenja akumulacije (član 14);

2) ako onemogući
saveznog vodoprivrednog inspektora u vršenju nadzora ili ako mu ne obezbedi
potrebne uslove za obavljanje službenog zadatka (član 30);

3) ako ne obavesti
saveznog vodoprivrednog inspektora u određenom roku o preduzetim merama za
otklanjanje utvrđenih nepravilnosti (član 31).

Za radnje iz stava 1.
ovog člana za prekršaj kazniće se i odgovorno lice u preduzeću ili drugom
pravnom licu novčanom kaznom od 

10.000 do 50.000 dinara*.



*Službeni glasnik 
RS, broj 101/2005

Član
38.

Novčanom kaznom 


od 

10.000 do 50.000 dinara* kazniće se za prekršaj fizičko lice ako učini neku od
radnji određenih u čl. 36. i 37. ovog zakona.

*Službeni glasnik 
RS, broj 101/2005



VII.
ZAVRŠNE ODREDBE

Član
39.

Propisi za
izvršavanja ovog zakona doneće se u roku od šest meseci od dana stupanja na snagu
ovog zakona.

Član
40.

Danom stupanja na
snagu ovog zakona, prestaje da važi Zakon o osnovama režima voda od interesa za
dve ili više republika, odnosno autonomnih pokrajina i o međudržavnim vodama
(„Službeni list SFRJ”, br. 2/74, 24/76 i 31/76).

Član
41.

Ovaj zakon stupa na
snagu osmog dana od dana objavljivanja u „Službenom listu SRJ”.


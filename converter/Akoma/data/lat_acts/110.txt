



	Redakcijski prečišćen tekst


	
	


	ZAКON


	o zaštiti od požara

„Službeni glasnik RS“, broj 111 od 29. decembra 2009, 
	20 od 24. februara 2015, 87 od 13. 
novembra 2018, 87 od 13. novembra 2018 - 
 
dr. zakoni

	


	


	I. OSNOVNE ODREDBE


	


	Predmet zakona


	


	Član 1.


	Ovim zakonom uređuju se sistem zaštite od požara, prava i obaveze državnih organa, organa autonomne pokrajine i organa jedinica lokalne samouprave, privrednih društava, drugih pravnih i fizičkih lica, organizacija vatrogasne službe, nadzor nad sprovođenjem ovog zakona i druga pitanja od značaja za sistem zaštite od požara.


	Odredbe ovog zakona shodno se primenjuju i na zaštitu od eksplozija.


	


	Sistem zaštite od požara


	


	Član 2.


	Sistem zaštite od požara (u daljem tekstu: zaštita od požara) obuhvata skup mera i radnji za planiranje, finansiranje, organizovanje, sprovođenje i kontrolu mera i radnji zaštite od požara, za sprečavanje izbijanja i širenja požara, otkrivanje i gašenje požara, spasavanje ljudi i imovine, zaštitu životne sredine, utvrđivanje i otklanjanje uzroka požara, kao i za pružanje pomoći kod otklanjanja posledica prouzrokovanih požarom.


	


	Subjekti zaštite od požara


	


	Član 3.


	Subjekti zaštite od požara su državni organi, organi autonomne pokrajine, organi jedinica lokalne samouprave, privredna društva, druga pravna i fizička lica.


	


	Pojmovi


	


	Član 4.


	Pojedini izrazi upotrebljeni u ovom zakonu imaju sledeće značenje:


	1) požar je proces nekontrolisanog sagorevanja kojim se ugrožavaju život i zdravlje ljudi, materijalna dobra i životna sredina;


	2) 
	eksplozija je proces naglog sagorevanja koji nastaje kao posledica upotrebe 
	zapaljivih tečnosti, zapaljivih gasova i ostalih gorivih materija koje sa 
	vazduhom mogu stvoriti eksplozivnu smešu eksplozivnih materija praćenu 
	udarnim talasom pritiska produkata sagorevanja i porastom temperature, kojim 
	se ugrožavaju život i zdravlje ljudi i materijalna dobra;*


	3) havarija je razaranje osnovnih sklopova postrojenja u privrednim, javnim i drugim objektima koje predstavlja opasnost za život i zdravlje ljudi, za materijalna dobra i izbijanje požara;


	4) spasavanje predstavlja intervenciju vatrogasno-spasilačkih i vatrogasnih jedinica radi zaštite ljudskih života, telesnog integriteta i materijalnih dobara prilikom požara, havarija i drugih vanrednih događaja, u skladu s posebnim zakonom;*
	5) karakteristike 
	reakcije materijala na požar su doprinosi materijala razvoju požara usled 
	sopstvene razgradnje do koje dolazi izlaganjem tog materijala standardom 
	definisanim ispitnim uslovima, koje se ogledaju kroz klasu zapaljivosti, 
	emisiju dima, otkapavanje i/ili druga očekivana svojstva, koja ugrožavaju 
	evakuaciju;*
	6) otpornost na požar je 
	sposobnost objekta ili dela objekta da za utvrđeno vreme ispunjava zahtevanu 
	nosivost (R) i/ili integritet (E) i/ili toplotnu izolaciju (I) i/ili drugo 
	očekivano svojstvo, kako je propisano standardima o ispitivanju i 
	klasifikaciji otpornosti na požar;*
	7) evakuacioni put iz 
	objekta je put koji vodi od bilo koje tačke u objektu do spoljnog prostora 
	ili sigurnog i bezbednog prostora u objektu;* 
	8) koridor evakuacije 
	čine građevinske konstrukcije zgrade kojima se ograničavaju prostorije za 
	komunikaciju (hodnici, tampon-prostorije, stepeništa, vetrobrani, ulaz i 
	sl.) i tako sprečava prodor plamena i dima iz prostorija za boravak i drugih 
	prostorija ugroženih požarom, a koje imaju takve karakteristike (otpornost i 
	reakcija na požar, širina, visina i dr.) da omogućavaju da osobe zatečene u 
	požaru mogu sigurno i bezbedno (samostalno ili uz pomoć spasioca) napustiti 
	objekat;*
	9) zaštitni sistemi i 
	uređaji su sistemi u funkciji bezbednosti ljudi koji borave u objektu, 
	objekta i vatrogasaca – spasilaca (stabilni sistemi za gašenje požara, 
	stabilni sistemi za dojavu požara, stabilni sistemi za detekciju 
	eksplozivnih i zapaljivih gasova, sistemi za kontrolu dima i toplote, 
	sigurnosni sistemi napajanja, instalacije hidrantske mreže za gašenje požara, 
	kao i mobilni uređaji za gašenje požara);* 
	10) stambeni, odnosno 
	stambeno poslovni objekat jeste objekat koji ima više od 80% korisne 
	površine namenjene za stanovanje i prateće sadržaje (prostorije za garažiranje 
	vozila, stanarske ostave, podstanicu grejanja, hodnike, stepeništa, liftovska 
	okna i sl.) i u kome ostatak čini poslovni prostor;*
	11) poslovni, odnosno 
	poslovno stambeni objekat jeste objekat koji ima više od 80% korisne 
	površine namenjene za poslovanje (prodaju, kupovinu, usluge i sl.) i u kome su 
	ostale prostorije stambene i/ili javne namene;*
	12) objekat javne namene 
	jeste objekat koji ima više od 80% korisne površine namenjene za okupljanje 
	ljudi (ugostiteljski objekti za smeštaj – izuzev kampa, kuće i stana za odmor, 
	soba za iznajmljivanje, ugostiteljski objekti za ishranu i piće – izuzev kioska 
	i sličnih objekata, obrazovni, kulturni, sportski, religiozni, i slični 
	objekti, autobuski, železnički, avio-terminali, putnička pristaništa i sl.) 
	i u kome su ostale prostorije stambene i/ili poslovne namene;*
	13) procena opasnosti od 
	požara jeste deo glavnog projekta zaštite od požara odnosno deo tehničke 
	dokumentacije za izgradnju objekata kojim se utvrđuju zahtevi u pogledu mera 
	zaštite od požara za konstrukciju, materijale, instalacije i potreba za 
	opremanjem zaštitnim sistemima i uređajima, kada to nije utvrđeno propisom;*
	14) tehnička 
	dokumentacija jeste skup projekata koji čine projekat za izvođenje u smislu 
	zakona koji uređuje izgradnju, a koji se izrađuju za potrebe izgradnje, 
	dogradnje i rekonstrukcije objekata;*
	15) dobrovoljna 
	vatrogasna društva jesu udruženja osnovana radi organizovanog dobrovoljnog 
	učešća građana u sprovođenju zaštite od požara, spasavanju ljudi i imovine;*
	16) vatrogasni savezi 
	(opštinski, gradski, okružni, pokrajinski i Vatrogasni savez Srbije) su 
	stručne i humanitarne organizacije od posebnog interesa osnovane u cilju 
	organizovanog i jedinstvenog učešća u ostvarivanju zaštite od požara, njihovih 
	zajedničkih ciljeva i razvijanja svesti o značaju zaštite od požara, u okviru 
	kojih deluju dobrovoljna vatrogasna društva i dobrovoljne vatrogasne 
	jedinice.*
	
	*Službeni 
	glasnik RS, broj 20/2015


	


	Način ostvarivanja zaštite od požara


	


	Član 5.


	Zaštita od požara ostvaruje se:


	1) organizovanjem i pripremanjem subjekata zaštite od požara za sprovođenje zaštite od požara;


	2) obezbeđivanjem uslova za sprovođenje zaštite od požara;


	3) preduzimanjem mera i radnji za zaštitu i spasavanje ljudi, materijalnih dobara i životne sredine prilikom izbijanja požara;


	4) nadzorom nad primenom mera zaštite od požara. 
	


	


	Obaveze subjekata zaštite od požara


	


	Član 6.


	Subjekti zaštite od požara dužni su da postupaju u skladu s obavezama utvrđenim ovim zakonom i propisima donesenim na osnovu njega, 
	da primenjuju mere zaštite od požara i eksplozija propisane zakonom, 
	podzakonskim propisima i opštim aktima,* da obezbede primenu planova zaštite od požara i drugih akata i odgovorni su za svaku aktivnost kojom menjaju ili mogu promeniti stanje i uslove zaštite od požara.


	Subjekti zaštite od požara dužni su da angažovanjem raspoloživih ljudskih i materijalnih resursa učestvuju u gašenju požara i spasavanju ljudi i imovine ugroženih požarom, ako to mogu da učine bez opasnosti za sebe ili drugoga.
	
	*Službeni 
	glasnik RS, broj 20/2015


	
	Član 6a*
	U cilju 
	sticanja znanja, veština i navika neophodnih za unapređivanje i učvršćivanje 
	pozitivnih stavova i ponašanja značajnih za zaštitu od požara dece i učenika, 
	nadležne školske i predškolske ustanove dužne su da u okviru školskih i 
	predškolskih programa utvrde i sprovedu program edukacije o zaštiti od 
	požara.*
	Nadzor 
	nad utvrđivanjem i sprovođenjem programa edukacije o zaštiti od požara 
	sprovodi ministarstvo nadležno za poslove prosvete.*
	
	*Službeni 
	glasnik RS, broj 20/2015
	


	Načelo zaštite


	


	Član 7.


	Osnovni cilj propisanih mera zaštite od požara jeste zaštita života ljudi, telesnog integriteta, materijalnih dobara i životne sredine.


	


	Načelo prevencije


	


	Član 8.


	Prevencija zaštite od požara obezbeđuje se planiranjem i sprovođenjem preventivnih mera i radnji tako da se što efikasnije spreči izbijanje požara, a da se u slučaju izbijanja požara rizik po život i zdravlje ljudi i ugrožavanje materijalnih dobara kao i ugrožavanje životne sredine svede na najmanju moguću meru i požar ograniči na samom mestu izbijanja.


	


	Načelo stalnosti


	


	Član 9.


	Zaštita od požara se organizuje i neprekidno sprovodi na svim mestima i u svim objektima koji su izloženi opasnosti od požara.


	


	Načelo jačanja svesti


	


	Član 10.


	Subjekti zaštite od požara podstiču, usmeravaju i obezbeđuju jačanje svesti o značaju zaštite od požara kroz sistem obrazovanja i vaspitanja, naučno-istraživačkog i tehnološkog razvoja, usavršavanja u procesu rada, kao i javnog informisanja.


	


	Načelo javnosti


	


	Član 11.


	Državni organi, organi autonomne pokrajine, organi jedinice lokalne samouprave, privredna društva i druga pravna lica dužni su da obaveštavaju javnost o stanju zaštite od požara i čine dostupnim potrebne informacije, u skladu sa zakonom.


	


	Načelo saradnje


	


	Član 12.


	Subjekti zaštite od požara dužni su da međusobno razmenjuju informacije od značaja za zaštitu od požara i usklade aktivnosti od značaja za zaštitu od požara.


	Republika Srbija sarađuje u oblasti zaštite od požara sa drugim državama i međunarodnim organizacijama.


	


	Načelo solidarnosti


	


	Član 13.


	Subjekti zaštite od požara dužni su da međusobno pomažu jedni drugima u otklanjanju posledica požara.


	


	Načelo odgovornosti


	


	Član 14.


	Odgovorna lica u državnim organima, organima autonomne pokrajine i organima jedinice lokalne samouprave, privredna društva i druga pravna i fizička lica odgovorna su za sprovođenje mera zaštite od požara.


	


	II. PLANIRANJE I ORGANIZOVANJE ZAŠTITE OD POŽARA


	


	Strategija zaštite od požara


	


	Član 15.


	Strategiju zaštite od požara (u daljem tekstu: Strategija) donosi Vlada.


	Strategijom se utvrđuje stanje u oblasti zaštite od požara i mere koje treba preduzeti.


	Strategija se donosi za period od najmanje pet godina i sadrži naročito:


	1) opis i ocenu stanja u oblasti zaštite od požara;


	2) osnovne ciljeve i kriterijume za sprovođenje zaštite od požara u celini, po oblastima i prostornim celinama sa prioritetnim merama zaštite;


	3) uslove za primenu najpovoljnijih privrednih, tehničkih, tehnoloških, ekonomskih i drugih mera za zaštitu od požara;


	4) dugoročne i kratkoročne mere za sprečavanje izbijanja, ublažavanja posledica požara i kontrolu sprovođenja mera zaštite od požara;


	5) način obezbeđivanja sredstava za zaštitu od požara.


	


	Sanacioni plan


	


	
	Član 16.


	
	Brisan je (vidi član 4. Zakona - 20/2015-13)
	


	Ministarstvo unutrašnjih poslova


	


	Član 17.


	Ministarstvo unutrašnjih poslova (u daljem tekstu: Ministarstvo), u okviru svog delokruga, obavlja poslove značajne za sprovođenje zaštite od požara.


	Ministarstvo obavlja poslove koji se odnose na:


	1) planiranje, organizovanje i sprovođenje mera zaštite od požara;


	2) preventivne mere za sprečavanje izbijanja požara i ublažavanja posledica požara;


	3) nadzor nad primenom odredaba ovog zakona i propisa donesenih na osnovu njega, planova zaštite od požara i drugih akata koji se odnose na zaštitu od požara;


	4) stručno osposobljavanje pripadnika vatrogasno-spasilačkih jedinica;


	5) školovanje i usavršavanje lica za obavljanje poslova zaštite od požara;


	6) izradu Strategije 
	*;


	7) saradnju s ostalim subjektima zaštite od požara;


	8) druge poslove u oblasti zaštite od požara određene zakonom.
	
	*Službeni 
	glasnik RS, broj 20/2015


	


	Ministarstvo odbrane i Vojska Srbije


	


	Član 18.


	Ministarstvo odbrane obavlja poslove koji se odnose na uređivanje, planiranje, organizovanje, sprovođenje i kontrolu zaštite od požara i eksplozija u Ministarstvu odbrane i Vojsci Srbije u skladu s odredbama ovog zakona, zakona kojim se uređuje sistem odbrane Republike Srbije i propisima donetim na osnovu zakona.


	


	Autonomna pokrajina


	


	Član 19.


	Autonomna pokrajina u okviru nadležnosti utvrđenih Ustavom i zakonom, obezbeđuje uslove za sprovođenje mera zaštite od požara i pružanje pomoći kod otklanjanja odnosno ublažavanja posledica prouzrokovanih požarom i donosi akte za unapređenje stanja zaštite od požara.


	


	Plan zaštite od požara autonomne pokrajine


	


	Član 20.


	Autonomna pokrajina donosi Plan zaštite od požara koji sadrži naročito:


	1) prikaz postojećeg stanja zaštite od požara;


	2) procenu ugroženosti od požara;


	3) organizaciju zaštite od požara;


	4) predlog tehničkih i organizacionih mera za otklanjanje nedostataka i unapređenje stanja zaštite od požara;


	5) proračun potrebnih finansijskih sredstava;


	6) propisane proračunske i grafičke priloge.


	Na Plan zaštite od požara,
	uključujući i njegove izmene i dopune,* pribavlja se saglasnost Ministarstva.
	
	*Službeni 
	glasnik RS, broj 20/2015


	


	Jedinica lokalne samouprave


	


	Član 21.


	Jedinica lokalne samouprave u okviru nadležnosti utvrđenih Ustavom i zakonom organizuje i obezbeđuje uslove za sprovođenje mera zaštite od požara i pružanje pomoći kod otklanjanja odnosno ublažavanja posledica prouzrokovanih požarom i donosi akte za unapređenje stanja zaštite od požara.


	


	Plan zaštite od požara jedinice lokalne samouprave


	


	Član 22.


	Jedinica lokalne samouprave donosi Plan zaštite od požara koji sadrži naročito:


	1) prikaz postojećeg stanja zaštite od požara;


	2) procenu ugroženosti od požara;


	3) organizaciju zaštite od požara;


	4) predlog tehničkih i organizacionih mera za otklanjanje nedostataka i unapređenje stanja zaštite od požara;


	5) proračun potrebnih finansijskih sredstava;


	6) propisane proračunske i grafičke priloge.


	Na Plan zaštite od požara,
	uključujući i njegove izmene i dopune,* pribavlja se saglasnost Ministarstva.
	
	*Službeni 
	glasnik RS, broj 20/2015


	


	Кategorizacija prema ugroženosti od požara


	


	Član 23.


	U cilju utvrđivanja odgovarajuće organizacije i preduzimanja mera potrebnih za uspešno funkcionisanje i sprovođenje zaštite od požara, Ministarstvo vrši kategorizaciju objekata, delatnosti i zemljišta prema ugroženosti od požara u zavisnosti od tehnološkog procesa koji se u njima odvija; vrste i količine materijala koji se proizvodi, prerađuje ili skladišti; vrste materijala upotrebljenog za izgradnju objekta; značaja i veličine objekta i vrste biljnog pokrivača.


	Objekti, delatnosti i zemljišta razvrstavaju se u sledeće kategorije:


	1) sa visokim rizikom od izbijanja požara – prva kategorija ugroženosti od požara;


	2) sa povećanim rizikom od izbijanja požara – druga kategorija ugroženosti od požara;


	3) sa izvesnim rizikom od izbijanja požara – treća kategorija ugroženosti od požara.


	Na rešenje o kategorizaciji iz stava 1. ovog člana može se izjaviti žalba Ministarstvu u roku od 15 dana od dana dostavljanja rešenja.


	Izuzetno od stava 1. ovog člana, Ministarstvo odbrane vrši kategorizaciju vojnih objekata 
	i objekata koje koristi Ministarstvo odbrane i Vojska Srbije*.


	Vlada propisuje osnove, merila i uslove kategorizacije iz stava 1. ovog člana.
	
	*Službeni 
	glasnik RS, broj 20/2015


	


	Organizovanje zaštite od požara prema ugroženosti od požara


	


	
	Član 24.*


	
	
	Privredno društvo odnosno drugo pravno ili fizičko lice, koje je vlasnik 
	odnosno korisnik objekta ili zemljišta sa visokim rizikom od izbijanja požara 
	razvrstava se u prvu kategoriju ugroženosti od požara (u daljem tekstu: 
	subjekat u prvoj kategoriji) i obavezno je da organizuje sprovođenje 
	preventivnih mera zaštite od požara, obezbedi tehnički opremljenu i obučenu 
	vatrogasnu jedinicu sa potrebnim brojem vatrogasaca i obezbedi adekvatnu 
	opremu i uređaje za gašenje požara.*
	
	Privredno društvo odnosno drugo pravno ili fizičko 
	lice, koje je vlasnik odnosno korisnik objekta ili zemljišta sa povećanim 
	rizikom od izbijanja požara razvrstava se u drugu kategoriju ugroženosti od 
	požara (u daljem tekstu: subjekat u drugoj kategoriji) i obavezno je da 
	organizuje sprovođenje preventivnih mera zaštite od požara i stalno dežurstvo 
	sa potrebnim brojem lica stručno osposobljenih za sprovođenje mera zaštite od 
	požara i obezbedi adekvatnu opremu i uređaje za gašenje požara.*
	
	Privredno društvo odnosno drugo pravno ili fizičko 
	lice, koje je vlasnik odnosno korisnik objekta ili zemljišta sa izvesnim 
	rizikom od izbijanja požara razvrstava se u treću kategoriju ugroženosti od 
	požara (u daljem tekstu: subjekat u trećoj kategoriji) i obavezno je da 
	organizuje sprovođenje preventivnih mera zaštite od požara sa potrebnim 
	brojem lica stručno osposobljenih za sprovođenje mera zaštite od požara i 
	obezbedi adekvatnu opremu i uređaje za gašenje požara.*
	
	Razvrstavanje privrednih društava i drugih pravnih i 
	fizičkih lica iz ovog člana vrši se rešenjem iz člana 23. ovog zakona.*
	
	Ministar nadležan za unutrašnje poslove (u daljem tekstu: 
	ministar) propisuje potrebnu tehničku opremljenost vatrogasne jedinice i broj 
	vatrogasaca iz stava 1. ovog člana, kao i potreban broj lica stručno 
	osposobljenih za sprovođenje zaštite od požara iz stava 2. ovog člana.*
	
	*Službeni 
	glasnik RS, broj 20/2015
	


	Angažovanje pravnog lica za obavljanje poslova


	


	Član 25.


	Za obavljanje poslova iz člana 24. može se ugovorom angažovati privredno društvo odnosno drugo pravno lice koje ispunjava propisane uslove i ima ovlašćenje Ministarstva za obavljanje ovih poslova.


	Ministar propisuje bliže uslove za obavljanje poslova iz člana 24. ovog zakona
	i uslove i način izdavanja i oduzimanja ovlašćenja iz stava 1. 
	ovog člana.*
	
	*Službeni 
	glasnik RS, broj 20/2015


	


	Zaštita od požara u objektima posebne namene koje koristi Ministarstvo odbrane i Vojska Srbije


	


	Član 26.


	Poslove zaštite od požara u objektima posebne namene koje koristi Ministarstvo odbrane i Vojska Srbije obavljaju nadležni vojni organi, pod uslovima koje propisuje ministar odbrane, a u skladu sa odredbama ovog zakona.


	


	Plan zaštite od požara


	


	Član 27.


	Subjekti u prvoj i drugoj kategoriji ugroženosti od požara obavezni su da donesu Plan zaštite od požara koji sadrži naročito:


	1) prikaz postojećeg stanja zaštite od požara;


	2) procenu ugroženosti od požara;


	3) organizaciju zaštite od požara;


	4) predlog tehničkih i organizacionih mera za otklanjanje nedostataka i unapređenje stanja zaštite od požara;


	5) proračun potrebnih finansijskih sredstava;


	6) propisane proračunske i grafičke priloge;*
	7) 
	proračun maksimalnog broja ljudi koji se mogu bezbedno evakuisati iz 
	objekta.*
	
	Subjekti iz stava 1. ovog člana dužni su da postupaju po proračunima iz 
	Plana zaštite od požara.*


	U Planu zaštite od požara, pored podataka iz stava 1. ovog člana, bliže se prikazuju i podaci o broju vatrogasaca, tehničkoj opremljenosti i obučenosti vatrogasne jedinice, odnosno organizaciji preventivnih mera zaštite od požara, stalnog dežurstva i podaci o broju stručno osposobljenih lica za sprovođenje zaštite od požara.
	Plan 
	zaštite od požara (autonomne pokrajine, jedinica lokalne samouprave i 
	subjekata iz stava 1. ovog člana) mora biti usklađen sa promenama nastalim 
	kao posledica urbanističkih, tehničko-tehnoloških i drugih promena od 
	značaja za zaštitu od požara kroz izmene i dopune plana zaštite od požara.*


	Na 
	Plan zaštite od požara i izmene i dopune tog plana pribavlja se saglasnost 
	Ministarstva.*


	Ministar propisuje način izrade i sadržaj planova zaštite od požara autonomne pokrajine, jedinice lokalne samouprave i subjekata u prvoj i drugoj kategoriji.
	
	*Službeni 
	glasnik RS, broj 20/2015


	
	Plan 
	evakuacije i uputstva za postupanje u slučaju požara*
	
	*Službeni glasnik RS, broj 20/2015
	
	
	Član 27a*
	
	Subjekti u prvoj, drugoj i trećoj kategoriji ugroženosti od požara moraju 
	imati Plan evakuacije i uputstva za postupanje u slučaju požara, koji moraju 
	biti istaknuti na vidljivom mestu.*
	
	Subjekti u trećoj kategoriji ugroženosti od požara Plan evakuacije i 
	uputstva za postupanje u slučaju požara donose u skladu sa članom 28. ovog 
	zakona.*
	
	*Službeni 
	glasnik RS, broj 20/2015
	
	


	Pravila zaštite od požara


	


	
	Član 28.*


	
	Privredno društvo odnosno drugo pravno ili fizičko lice, koje je vlasnik 
	odnosno korisnik poslovnih, industrijskih i objekata javne namene i 
	slobodnostojećih garaža, a koji nisu u obavezi da imaju Plan zaštite od 
	požara prema članu 27. ovog zakona, kao i objekata u trećoj kategoriji 
	ugroženosti od požara, i stambene zgrade donose Pravila zaštite od požara 
	koja obuhvataju:*
	1) 
	organizaciju tehnoloških procesa na način da rizik od izbijanja i širenja 
	požara bude otklonjen, a da u slučaju njegovog izbijanja bude obezbeđena 
	bezbedna evakuacija ljudi i imovine i sprečeno njegovo širenje;*
	2) 
	zaštitu od požara u zavisnosti od namene objekta sa potrebnim brojem lica 
	osposobljenih za obavljanje poslova zaštite od požara;*
	3) 
	Plan evakuacije i uputstva za postupanje u slučaju požara;*
	4) 
	način osposobljavanja zaposlenih za sprovođenje zaštite od požara;*
	5) 
	prava, obaveze i odgovornosti zaposlenih za sprovođenje preventivnih mera 
	zaštite od požara;*
	6) 
	proračun maksimalnog broja ljudi koji se mogu bezbedno evakuisati iz 
	objekta.*
	Tačke 
	2), 4), 5) i 6) iz stava 1. ovog člana ne odnose se na obaveze stambene 
	zgrade.*
	Plan 
	evakuacije i uputstva za postupanje u slučaju požara iz stava 1. tačka 3) 
	ovog člana moraju biti istaknuti na vidljivom mestu.*
	
	Subjekti iz stava 1. ovog člana dužni su da postupaju po proračunima iz 
	Pravila zaštite od požara.*
	
	*Službeni 
	glasnik RS, broj 20/2015
	


	III. MERE ZAŠTITE OD POŽARA


	


	Zaštita od 
	požara u planskim dokumentima*
	
	*Službeni 
	glasnik RS, broj 20/2015
	
	Član 29.*
	
	Planski dokument, pored uslova propisanih posebnim zakonom koji uređuje 
	oblast gradnje i uređenja prostora, u pogledu mera zaštite od požara i 
	eksplozija, sadrži:*
	1) 
	izvorišta snabdevanja vodom i kapacitet gradske vodovodne mreže koji 
	obezbeđuju dovoljno količine vode za gašenje požara;*
	2) 
	udaljenost između zona predviđenih za stambene i objekte javne namene i zona 
	predviđenih za industrijske objekte i objekte specijalne namene;*
	3) 
	pristupne puteve i prolaze za vatrogasna vozila do objekata;*
	4) 
	bezbednosne pojaseve između objekata kojima se sprečava širenje požara i 
	eksplozije, sigurnosne udaljenosti između objekata ili njihovo požarno 
	odvajanje;*
	5) 
	mogućnosti evakuacije i spasavanja ljudi.*
	Pre 
	izrade planskih dokumenata nosilac posla na izradi planskog dokumenta dužan 
	je da pribavi mišljenje Ministarstva, koje sadrži uslove zaštite od požara i 
	eksplozija koje je potrebno predvideti predmetnim planskim dokumentima.*
	*Službeni 
	glasnik RS, broj 20/2015
	


	Osnovni 
	zahtevi zaštite od požara prilikom projektovanja i izgradnje*
	
	
	*Službeni glasnik RS, broj 20/2015
	
	Član 30.*
	
	Prilikom projektovanja i izgradnje objekta, koji se gradi prema zakonu koji 
	uređuje oblast planiranja i izgradnje, moraju se obezbediti osnovni zahtevi 
	zaštite od požara tako da se u slučaju požara:*
	1) 
	očuva nosivost konstrukcije tokom određenog vremena;*
	2) 
	spreči širenje vatre i dima unutar objekta;*
	3) 
	spreči širenje vatre na susedne objekte;*
	4) 
	omogući sigurna i bezbedna evakuacija ljudi, odnosno njihovo spasavanje.*
	Smatra 
	se da su osnovni zahtevi zaštite od požara iz stava 1. ovoga člana ispunjeni 
	ukoliko su sprovedeni zahtevi zaštite od požara:*
	1) 
	utvrđeni posebnim propisima, standardima i drugim aktima kojima je uređena 
	oblast zaštite od požara i eksplozija;* 
	2) 
	utvrđeni procenom rizika od požara, kojom su iskazane mere zaštite od požara 
	za konstrukciju, materijale, instalacije i opremanje zaštitnim sistemima i 
	uređajima.*
	
	Ukoliko ispunjenost zahteva zaštite od požara nije moguće dokazati na način 
	propisan u stavu 2. ovog člana, Ministarstvo može prihvatiti dokazivanje 
	ispunjenosti zahteva zaštite od požara i prema stranim propisima i 
	standardima, kao i prema priznatim metodama proračuna i modelima ukoliko su 
	tim propisima predviđeni.*
	
	Ispunjenost osnovnih zahteva zaštite od požara prema priznatim metodama 
	proračuna i modelima iz stava 3. ovog člana dokazuje se funkcionalnom probom 
	sistema u realnim uslovima prilikom utvrđivanja podobnosti za upotrebu u 
	pogledu sprovedenosti mera zaštite od požara iz člana 36. ovog zakona.* 
	
	
	Odstupanje od osnovnog zahteva zaštite od požara moguće je ako je taj zahtev 
	bliže uređen posebnim propisom.*
	
	*Službeni 
	glasnik RS, broj 20/2015
	


	Glavni projekat zaštite od požara


	


	
	Član 31.*


	Glavni 
	projekat zaštite od požara je sastavni deo tehničke dokumentacije za 
	izgradnju, dogradnju i rekonstrukciju objekata sa svim pripadajućim 
	instalacijama, opremom i uređajima.* 
	Glavni 
	projekat zaštite od požara iz stava 1. ovog člana sadrži:*
	1) 
	tehnički izveštaj (podatke o lokaciji objekta značajne za zaštitu od požara, 
	opis objekta, procenu opasnosti od požara, podelu objekta na požarne 
	sektore, definisanje evakuacionih puteva, kriterijume za izbor materijala za 
	konstrukcije koje treba da budu otporne na požar, kriterijume za izbor 
	materijala za enterijer za koji postoje posebni zahtevi u pogledu otpornosti 
	na požar, procenu opasnosti od požara koja potiče od tehnološkog procesa i 
	materija koje se u njima koriste ili skladište, opis instalacija za 
	automatsko otkrivanje i dojavu požara, detekciju eksplozivnih i zapaljivih 
	gasova, kao i opis stabilnih i mobilnih instalacija i uređaja za gašenje 
	požara, evakuacione puteve za spasavanje lica i imovine, kriterijume za izbor 
	mobilne opreme za gašenje požara, opis instalacija za fluide koji se koriste 
	u objektu i dr.),*
	2) 
	proračunske osnove (proračun požarnog opterećenja požarnih sektora, proračun 
	kapaciteta evakuacionih puteva u objektu, proračun vremena potrebnog za 
	evakuaciju ljudi i dr.),*
	3) 
	grafičku dokumentaciju (situacioni plan sa ucrtanim susednim objektima i 
	saobraćajnicama, osnove svih nivoa i krova, karakteristične podužne i 
	poprečne preseke sa ucrtanim požarnim sektorima, dispoziciju procesne 
	tehnološke opreme i opreme koja pripada instalacijama za gašenje požara, šeme 
	sistema za otkrivanje i dojavu požara, gasnu detekciju, gromobranske 
	instalacije, razvode mašinskih instalacija za automatsko gašenje požara, 
	sistem za odvođenje dima i toplote, sisteme za ventilaciju i dr.) i*
	4) 
	predmer opreme i sredstava za zaštitu od požara.*
	
	Izuzetno od stava 1. ovog člana glavni projekat zaštite od požara ne mora 
	biti sastavni deo tehničke dokumentacije ukoliko se osnovni zahtevi zaštite 
	od požara iz člana 30. ovog zakona mogu sagledati kroz tehničku 
	dokumentaciju za izgradnju, dogradnju i rekonstrukciju objekta.*
	
	*Službeni 
	glasnik RS, broj 20/2015
	


	Izrada Glavnog projekta zaštite od požara


	


	Član 32.


	Glavni projekat zaštite od požara izrađuje privredno društvo odnosno drugo pravno lice koje je upisano u odgovarajući registar za obavljanje delatnosti izrade tehničke dokumentacije, koje ima ovlašćenje Ministarstva za izradu Glavnog projekta zaštite od požara i ima zaposlena lica sa licencom za izradu projekta zaštite od požara.


	Licencu iz stava 1. ovog člana može dobiti lice koje ima:


	1) najmanje visoku stručnu spremu tehničkog smera;


	2) najmanje pet godina radnog iskustva na poslovima projektovanja mera zaštite od požara ili njihovog nadzora;


	3) položen stručni ispit iz oblasti zaštite od požara.


	Ministar propisuje bliže uslove za dobijanje ovlašćenja za izradu Glavnog projekta zaštite od požara, kao i program i način polaganja stručnog ispita iz stava 2. tačka 3) ovog člana.


	Ministarstvo vodi evidencije o izdatim ovlašćenjima i licencama iz stava 1. ovog člana.


	


	Saglasnost Ministarstva


	


	
	Član 33.*


	
	Područne jedinice organa državne uprave u čijoj je nadležnosti zaštita od 
	požara daju saglasnost na tehničku dokumentaciju u pogledu mera zaštite od 
	požara, za izgradnju, rekonstrukciju i dogradnju objekata sa svim pripadajućim 
	instalacijama, opremom i uređajima i to:*
	1) 
	stambenih, stambeno-poslovnih i poslovnih objekata površine veće od 2.000 m² 
	ili spratnosti P+4+Pk(PS) i preko, zgrada za stanovanje zajednica, hotela, 
	motela i zgrada za trgovinu na veliko i malo površine veće od 400 m² ili 
	spratnosti preko P+2, kao i restorana, barova i sličnih ugostiteljskih 
	objekata;* 
	2) 
	objekata javne namene na drugom mestu nepomenutih;*
	3) 
	velikih i srednjih garaža koje su samostalne ili velikih i srednjih garaža sa 
	pripadajućim objektima;*
	4) 
	objekata i prostora na kojima se proizvode, prerađuju i skladište hemikalije 
	koje mogu izazvati požar ili eksploziju ili ugroziti zdravlje i bezbednost 
	ljudi i materijalnih dobara;*
	5) 
	objekata u čijim se pogonima proizvode, prerađuju ili obrađuju čvrste 
	zapaljive materije, pri čemu nastaju eksplozivne smeše gasova, para i 
	prašine;*
	6) 
	stanica za snabdevanje gorivom motornih vozila ili plovila na sopstveni 
	pogon, skladišnog kapaciteta do 500 m³ zapaljivih tečnosti;*
	7) 
	industrijskih objekata, visokoregalnih skladišta, skladišnih objekata 
	površine preko 1.500 m², kao i drugih skladišnih objekata određenih posebnim 
	propisom;*
	8) 
	elektroenergetskih postrojenja nazivnog napona od 20 i 35 kV i trafo-stanica 
	na otvorenom snage preko 2000 kVA;*
	9) 
	naftovoda, produktovoda i gasovoda koji nisu obuhvaćeni članom 34. stav 1. 
	tačka 1);*
	10) 
	objekata za skladištenje eksplozivnih materija do 1000 kg;*
	11) 
	slobodnostojeće kotlarnice snage preko 50 kW;*
	12) 
	objekata bazne i prerađivačke hemijske industrije, crne i obojene 
	metalurgije, objekata za preradu kože i krzna, objekata za preradu kaučuka, 
	objekata za proizvodnju celuloze i papira i objekata za preradu nemetaličnih 
	mineralnih sirovina, objekata za proizvodnju biodizela;*
	13) 
	silosa, graničnih prelaza, objekata kazneno-popravnih ustanova;*
	14) 
	stadiona od 1.000 do 20.000 gledalaca, objekata u kategoriji visokih do 50 
	m;*
	15) 
	hidroelektrana i hidroelektrana sa pripadajućom branom snage do 10 MW, 
	termoelektrana snage do 10 MW i termoelektrana-toplana električne snage do 
	10 MW i dalekovoda i trafostanica napona do 110 kV;*
	16) 
	objekata i postrojenja za pripremu vode za piće i objekata i postrojenja za 
	prečišćavanje otpadnih voda;*
	17) 
	kulturnih dobara od izuzetnog značaja i objekata u njihovoj zaštićenoj 
	okolini i kulturnih dobara upisanih u Listu svetske kulturne baštine (osim 
	pretvaranja zajedničkih prostorija u stan odnosno poslovni prostor u 
	zaštićenoj okolini kulturnih dobara od izuzetnog značaja i kulturnih dobara 
	upisanih u Listu svetske kulturne baštine);*
	18) 
	postrojenja za tretman neopasnog otpada, spaljivanjem ili hemijskim postupcima 
	određena posebnim propisom;*
	19) 
	postrojenja za tretman opasnog otpada spaljivanjem, termičkim i/ili fizičkim, 
	fizičko-hemijskim, hemijskim postupcima, kao i centralnih skladišta i/ili 
	deponija za odlaganje opasnog otpada i regionalnih deponija odnosno deponija 
	za odlaganje opasnog otpada, određena posebnim propisom;*
	20) 
	pristaništa, luka;*
	21) 
	objekata za proizvodnju energije iz obnovljivih izvora energije (vetar, 
	biogas, solarna energija, geotermalna energija, biomasa, deponijski gas, gas 
	iz komunalnih otpadnih voda i dr.) i elektrana sa kombinovanom proizvodnjom, 
	pojedinačne snage do 10 MW;*
	22) 
	objekata, odnosno delova objekata unutar kojih se smešta telekomunikaciona 
	oprema i sistemi.*
	
	Odredba stava 1. ovog člana odnosi se i na davanje saglasnosti na tehničku 
	dokumentaciju koja sadrži izmene nastale u toku građenja objekta u odnosu na 
	tehničku dokumentaciju na koju je data saglasnost, ukoliko te izmene utiču 
	na bezbednost sa aspekta zaštite od požara i eksplozija.*
	
	Saglasnost iz st. 1. i 2. ovog člana pribavlja investitor, odnosno vlasnik 
	objekta u proceduri propisanoj zakonom koji uređuje izgradnju.*
	
	Saglasnost iz stava 1. ovog člana za objekte posebne namene koje koristi 
	Ministarstvo odbrane i Vojska Srbije daje Ministarstvo odbrane, u skladu sa 
	posebnim zakonom.*
	
	*Službeni 
	glasnik RS, broj 20/2015
	


	Saglasnost za posebne objekte


	


	
	Član 34.*

Ministarstvo daje saglasnost 
na tehničku dokumentaciju u pogledu mera zaštite od požara, za izgradnju, 
rekonstrukciju i dogradnju objekata sa svim pripadajućim instalacijama, opremom i 
uređajima i to:*
1) objekata za preradu nafte 
i gasa, međunarodnih i magistralnih produktovoda, gasovoda i naftovoda za 
transport, gasovoda nazivnog radnog natpritiska preko 20 bara, ukoliko prelaze 
najmanje dve opštine, skladišta nafte, gasa i naftnih derivata kapaciteta preko 
500 m³, skladišta zapaljivih gasova preko 200 m³, kao i terminala za opasne 
terete i svih objekata ove namene u lukama odnosno pristaništima;*
2) stadiona za 20.000 i više 
gledalaca, objekata visine 50 i više metara, objekata koji se bave proizvodnjom 
za vojne potrebe (namenska industrija);*
3) hidroelektrana i 
hidroelektrana sa pripadajućom branom snage 10 i više MW, termoelektrana snage 
10 i više MW i termoelektrana-toplana električne snage 10 i više MW i dalekovoda 
i trafostanica napona 110 i više kV;*
4) aerodroma za javni 
vazdušni saobraćaj;*
5) drumskih i železničkih 
tunela i metroa;*
6) objekata za proizvodnju 
energije iz obnovljivih izvora energije (vetar, biogas, solarna energija, 
geotermalna energija, biomasa, deponijski gas, gas iz komunalnih otpadnih voda i 
dr.) i elektrana sa kombinovanom proizvodnjom, pojedinačne snage 10 i više MW;*
7) nuklearnih objekata i 
drugih objekata koji služe za proizvodnju nuklearnog goriva, radioizotopa, 
ozračivanje, uskladištenje radioaktivnih otpadnih materija za naučno-istraživačke 
svrhe;*
8) objekata za skladištenje 
eksplozivnih materija preko 1000 kg.*
Odredba stava 1. ovog člana 
odnosi se i na davanje saglasnosti na tehničku dokumentaciju koja sadrži izmene 
nastale u toku građenja objekta u odnosu na tehničku dokumentaciju na koju je 
data saglasnost, ukoliko te izmene utiču na bezbednost sa aspekta zaštite od 
požara i eksplozija.*
Saglasnost iz stava 1. ovog 
člana pribavlja investitor, odnosno vlasnik objekta u proceduri propisanoj 
zakonom koji uređuje izgradnju.* 
Saglasnost iz stava 1. ovog 
člana za objekte posebne namene koje koristi Ministarstvo odbrane i Vojska 
Srbije daje Ministarstvo odbrane, u skladu sa posebnim zakonom.*

*Službeni glasnik 
RS, broj 20/2015

	


	Saglasnost za deo objekta


	


	Član 35.


	Saglasnost iz čl. 33. i 34. ovog zakona daje se za ceo objekat, a kada se objekat gradi po delovima za deo objekta, ako taj deo predstavlja ekonomsko-tehničku celinu i može se samostalno koristiti, odnosno ako će izgradnja celog objekta trajati duže.


	


	Podobnost objekta za upotrebu


	


	
	Član 36.*


	Кada 
	je predmet tehničkog pregleda u smislu zakona kojim se uređuje izgradnja 
	objekat iz člana 34. ovog zakona, član komisije za tehnički pregled koji 
	utvrđuje podobnost objekta za upotrebu u pogledu sprovedenosti mera zaštite 
	od požara predviđenih u tehničkoj dokumentaciji je lice sa licencom 
	zaposleno u organu državne uprave nadležnom za poslove zaštite od požara 
	ovlašćeno za donošenje rešenja u delokrugu rada. Za potrebe ovog lica tehničke 
	poslove obavljaju stručne osobe zaposlene u organu državne uprave nadležnom 
	za poslove zaštite od požara.* 
	
	Odredbe stava 1. ovog člana primenjuju se i na pojedine objekte iz člana 33. 
	i to:*
	1) 
	stambene, stambeno-poslovne i poslovne objekte, a koji spadaju u visoke 
	objekte u skladu sa posebnim propisom;*
	2) 
	zgrade za stanovanje zajednica, hotele, motele, restorane i objekte za 
	trgovinu na veliko i malo, površine preko 2.000 m²;*
	3) 
	noćne klubove i slične ugostiteljske objekte;*
	4) 
	druge objekte javne namene površine preko 500 m²;*
	5) 
	velike samostalne garaže;*
	6) 
	objekte u kojima se proizvode, prerađuju i skladište hemikalije koje mogu 
	izazvati požar ili eksploziju ili ugroziti zdravlje i bezbednost ljudi i 
	materijalnih dobara;*
	7) 
	objekte u čijim se pogonima proizvode, prerađuju ili obrađuju čvrste 
	zapaljive materije, pri čemu nastaju eksplozivne smeše gasova, para i 
	prašine;*
	8) 
	stanice za snabdevanje gorivom motornih vozila ili plovila na sopstveni 
	pogon, skladišnog kapaciteta do 500 m³ zapaljivih tečnosti;*
	9) 
	industrijske objekte površine preko 3.000 m² i skladišne objekte površine 
	preko 1.500 m², kao i sva visokoregalna skladišta;*
	10) 
	elektroenergetska postrojenja nazivnog napona od 35 kV i trafo-stanice na 
	otvorenom snage preko 10 MVA;*
	11) 
	naftovode, produktovode i gasovode koji nisu obuhvaćeni članom 34. stav 1. 
	tačka 1) ovog zakona;*
	12) 
	objekte za skladištenje eksplozivnih materija do 1.000 kg;*
	13) 
	slobodnostojeće kotlarnice snage preko 300 kW;*
	14) 
	objekte bazne i prerađivačke hemijske industrije, crne i obojene 
	metalurgije, objekte za preradu kaučuka, objekte za proizvodnju celuloze i 
	papira, objekte za preradu nemetaličnih mineralnih sirovina i objekte za 
	proizvodnju biodizela;*
	15) 
	objekte kazneno-popravnih ustanova;*
	16) 
	stadioni od 1.000 do 20.000 gledalaca;*
	17) 
	trafostanice napona od 35 kV;*
	18) 
	kulturna dobra od izuzetnog značaja i objekte u njihovoj zaštićenoj okolini i 
	kulturna dobra upisana u Listu svetske kulturne baštine (osim pretvaranja 
	zajedničkih prostorija u stan odnosno poslovni prostor u zaštićenoj okolini 
	kulturnih dobara od izuzetnog značaja i kulturnih dobara upisanih u Listu 
	svetske kulturne baštine);*
	19) 
	postrojenja za tretman neopasnog otpada, spaljivanjem ili hemijskim postupcima, 
	određena posebnim propisima;*
	20) 
	postrojenja za tretman opasnog otpada spaljivanjem, termičkim i/ili fizičkim, 
	fizičko-hemijskim, hemijskim postupcima, kao i centralna skladišta i/ili 
	deponija za odlaganje opasnog otpada i regionalnih deponija odnosno deponije 
	za odlaganje opasnog otpada, određena posebnim propisima;*
	21) 
	pristaništa i luke;*
	22) 
	objekte za prizvodnju energije iz biogasa i biomase i elektrane sa 
	kombinovanom proizvodnjom, pojedinačne snage do 10 MW.*
	Lice 
	iz stava 1. ovog člana utvrđuje podobnost objekta za upotrebu u pogledu 
	sprovedenosti mera zaštite od požara rešenjem iz stava 1. u roku od 15 dana 
	od dana dostavljanja zahteva od strane investitora.* 
	Кada 
	je predmet tehničkog pregleda objekat koji nije obuhvaćen st. 1. i 2. ovog 
	člana, član komisije za tehnički pregled koji utvrđuje podobnost objekta za 
	upotrebu u pogledu sprovedenosti mera zaštite od požara predviđenih u 
	tehničkoj dokumentaciji je lice koje poseduje odgovarajuću licencu prema 
	propisima iz zaštite od požara.*
	
	Objekat je podoban za upotrebu u pogledu sprovedenosti mera zaštite od 
	požara ako je:*
	1) 
	izgrađen u skladu s tehničkom dokumentacijom na koju je data saglasnost;*
	2) 
	obezbeđen dokaz o karakteristikama konstrukcija kao i elementima 
	konstrukcija koji treba da budu otporni prema požaru, dokaz o 
	karakteristikama opreme, uređaja i instalacija sa posebnim karakteristikama 
	prema požaru i eksploziji, kao i dokaz o karakteristikama materijala za 
	enterijer i instalacije za koje se postavljaju posebni zahtevi u pogledu 
	karakteristika prema požaru, materijalima koji se koriste ili skladište u 
	tehnološkom procesu;*
	3) 
	obezbeđen dokaz o ispravnom funkcionisanju i delovanju izvedenih instalacija i 
	uređaja za automatsko otkrivanje i dojavu požara, gašenje požara i detekciju 
	eksplozivnih i zapaljivih gasova, instalacija u zonama opasnosti od 
	eksplozije, i instalacija za odvođenje dima i toplote;* 
	4) 
	obezbeđen dokaz o ispravnom funkcionisanju i delovanju izvedenih instalacija 
	hidrantske mreže za gašenje požara, kao i mobilnih uređaja za gašenje požara;*
	5) 
	obezbeđen dokaz o izvršenim merenjima i pregledu ugrađenih mašinskih, 
	vodovodnih i električnih instalacija.* 
	Dokaz 
	iz stava 5. tačka 3) ovog člana izdaje ovlašćeno pravno lice – izvođač 
	radova sa odgovarajućim ovlašćenjem za izvođenje posebnih sistema i mera 
	zaštite od požara.*
	Dokaz 
	iz stava 5. tačka 4) ovog člana izdaje ovlašćeno pravno lice iz člana 44. 
	ovog zakona.*
	
	*Službeni 
	glasnik RS, broj 20/2015
	
	Tehnološki procesi


	


	Član 37.


	Tehnološki procesi u kojima se koriste ili proizvode zapaljive tečnosti i gasovi ili eksplozivne materije obavljaju se u objektima ili delovima objekta koji su odvojeni od drugih proizvodnih i skladišnih objekata i prostora vatrootpornim zidovima koji onemogućavaju širenje požara.


	Tehnološki procesi iz stava 1. ovog člana, kao i radovi s otvorenim plamenom u blizini zapaljivih tečnosti, gasova, eksplozivnih i drugih materija koje mogu izazvati požar, moraju biti organizovani na takav način da, zavisno od prirode i uslova rada, opasnost od požara bude otklonjena.


	Objekti iz stava 1. ovog člana mogu se graditi samo na mestima gde se ne stvara opasnost od izbijanja požara u skladu sa odredbama posebnog zakona i tehničkih propisa.


	


	Projektovanje i izvođenje posebnih sistema


	


	Član 38.


	Projektovanje i izvođenje posebnih sistema i mera zaštite od požara u objektima u kojima se proizvode, prerađuju i skladište zapaljive tečnosti i gasovi, eksplozivne i druge materije koje mogu dovesti do požara i u drugim složenim objektima obavlja privredno društvo, odnosno drugo pravno lice koje je upisano u odgovarajući registar za delatnost projektovanja i izvođenja radova, zadovoljava posebne uslove u pogledu tehničke opremljenosti i ima zaposlena lica sa licencom za projektovanje i izvođenje posebnih sistema i mera zaštite od požara.


	Stručni ispit za dobijanje licence iz stava 1. ovog člana polaže se pred komisijom Ministarstva.


	Ministar propisuje program stručnog ispita, uslove za dobijanje licence, bliže uslove za dobijanje ovlašćenja za obavljanje poslova i posebne uslove tehničke opremljenosti iz stava 1. ovog člana, kao i visinu naknade za komisiju iz stava 2. ovog člana.


	Spisak ovlašćenih pravnih lica koja obavljaju poslove iz stava 1. ovog člana objavljuje se u „Službenom glasniku Republike Srbije”.


	Ministarstvo vodi evidencije o izdatim ovlašćenjima i licencama iz stava 1. ovog člana.


	


	Poslovi projektovanja i izvođenja posebnih sistema


	


	Član 39.


	Pod projektovanjem i izvođenjem posebnih sistema i mera zaštite od požara iz člana 38. podrazumevaju se poslovi:


	1) izrade projekata stabilnih sistema za gašenje požara i izvođenje ovih sistema;


	2) izrade projekata stabilnih sistema za dojavu požara i izvođenje ovih sistema;


	3) izrade projekata stabilnih sistema za detekciju eksplozivnih gasova i para i izvođenje ovih sistema;


	4) izrade analiza o zonama opasnosti i određivanje ovih zona na mestima koja su ugrožena od nastanka eksplozivnih smeša zapaljivih gasova, para zapaljivih tečnosti i eksplozivnih prašina;


	5) projektovanja i izvođenja električnih instalacija i uređaja za prostore ugrožene eksplozivnim atmosferama (zapaljivim gasovima, parama zapaljivih tečnosti i eksplozivnim prašinama);


	6) projektovanja i izvođenja sistema za odvođenje dima i toplote.


	


	


	Preventivne mere u objektima visokogradnje


	


	Član 40.


	Objekat visokogradnje, u smislu posebnog propisa, u zavisnosti od vrste i namene mora biti projektovan, izgrađen, korišćen i održavan na način kojim se obezbeđuju uslovi za sigurnu evakuaciju ljudi.


	Za 
	finalnu obradu horizontalnih i vertikalnih površina koridora evakuacije u 
	objektima iz stava 1. ovog člana mogu se upotrebljavati samo materijali koji 
	imaju zahtevane karakteristike reakcije na požar u skladu sa propisima i 
	standardima za koje se mora pribaviti dokaz o karakteristikama reakcije na 
	požar izdat od nadležne ustanove u skladu sa posebnim propisima i dati ga na 
	uvid nadležnom organu.*
	U 
	objektima iz stava 1. ovog člana, način postavljanja instalacija i materijali 
	za instalacije moraju imati odgovarajuće karakteristike u požaru u skladu sa 
	propisima i standardima, i za to je potrebno pribaviti dokaz izdat od 
	nadležne ustanove u skladu sa posebnim propisima i dati ga na uvid nadležnom 
	organu.*


	Sve ugrađene instalacije u objektima moraju se održavati u ispravnom stanju i periodično kontrolisati u skladu sa tehničkim propisima i standardima na koje se ti propisi pozivaju.
	
	*Službeni 
	glasnik RS, broj 20/2015


	


	Putevi, prolazi, platoi i slični prilazi objektima


	


	Član 41.


	Na putevima, prolazima, platoima i sličnim prilazima objektima koji su predviđeni za prolaz vatrogasnih vozila ili evakuaciju ljudi i imovine ugroženih požarom nije dozvoljeno graditi ili postavljati objekte i druge zapreke. 
	


	


	Uređaji za otkrivanje i javljanje požara i uređaji za gašenje požara


	


	
	Član 42.*


	Pri 
	projektovanju i izgradnji objekata kao što su hoteli, robne kuće, tržni 
	centri, bioskopi, dečije ustanove, škole, visokoškolske ustanove, ustanove 
	kulture, zdravstvene ustanove, sportske i koncertne dvorane, stadioni sa 
	poslovnim prostorom, aerodromske zgrade i visoki objekti, obavezna je 
	ugradnja sistema za otkrivanje i dojavu požara.*
	Pri 
	projektovanju i izgradnji visokih objekata (osim stambenih objekata) obavezna 
	je ugradnja sistema za gašenje požara.*
	Pri 
	projektovanju i izgradnji objekata iz stava 1. ovog člana (osim visokih 
	objekata) obavezna je izrada procene rizika na osnovu proračunske metode 
	prema odgovarajućim tehničkim propisima i standardima u cilju utvrđivanja 
	potrebe za ugradnjom stabilnih sistema za gašenje požara kada obaveza ugradnje 
	nije definisana posebnim propisom.* 
	Za 
	objekte koji nisu obuhvaćeni stavom 1. obavezna je izrada procene rizika 
	kojom se utvrđuje potreba za ugradnjom sistema za blagovremeno otkrivanje, 
	dojavu i gašenje požara.*
	
	*Službeni 
	glasnik RS, broj 20/2015
	


	Održavanje 
	instalacija i uređaja*
	
	
	*Službeni glasnik RS, broj 20/2015
	
	Član 43.*
	
	Instalacije i uređaji za automatsko otkrivanje i dojavu požara, gašenje 
	požara, detekciju eksplozivnih i zapaljivih gasova, instalacije u zonama 
	opasnosti od eksplozije, instalacije za odvođenje dima i toplote, instalacije 
	hidrantske mreže za gašenje požara, kao i mobilni uređaji za gašenje požara 
	moraju se održavati u ispravnom i funkcionalnom stanju, sprovođenjem odredbi 
	tehničkih propisa, standarda i uputstava proizvođača.*
	
	*Službeni 
	glasnik RS, broj 20/2015
	


	
	Кontrolisanje instalacija i uređaja*
	
	*Službeni 
	glasnik RS, broj 20/2015
	
	Član 44.*
	Ispravnost instalacija i 
	uređaja za automatsko otkrivanje i dojavu požara, gašenje požara, detekciju 
	eksplozivnih i zapaljivih gasova, instalacija u zonama opasnosti od 
	eksplozije, instalacija za odvođenje dima i toplote, instalacija hidrantske 
	mreže za gašenje požara, kao i mobilnih uređaja za gašenje požara mora se 
	kontrolisati na svakih šest meseci od strane ovlašćenog pravnog lica.*
	Ministar propisuje 
	posebne uslove za davanje i oduzimanje ovlašćenja, način davanja i oduzimanja 
	ovlašćenja, posebne uslove tehničke opremljenosti, način i poslove 
	kontrolisanja, sadržaj isprave o kontrolisanju kao i broj, stručnu spremu i 
	uslove za zaposlena lica koji obavljaju poslove kontrolisanja iz stava 1. ovog 
	člana.*
	
	*Službeni 
	glasnik RS, broj 20/2015
	
	Donošenje 
	tehničkih propisa*
	
	
	*Službeni glasnik RS, broj 20/2015
	
	Član 44a*
	Ministar donosi tehničke 
	propise kojima se uređuju bezbednost i zaštita od požara i eksplozija na 
	instalacijama i objektima uzimajući u obzir vrstu instalacija, specifičnost 
	samog objekta, delatnost koja se u objektu obavlja i opasnost od požara i 
	eksplozija za ljude i imovinu, kao i druge tehničke propise potrebne za 
	sprovođenje ovog zakona.*
	
	*Službeni 
	glasnik RS, broj 20/2015
	


	Preventivne mere u prirodi


	


	Član 45.


	Pri obavljanju poslova u prirodi koji mogu izazvati požar, a naročito prilikom upotrebe otvorenog plamena, moraju se sprovoditi mere zaštite od požara.


	


	Zabrana loženja vatre u šumi


	


	Član 46.


	Zabranjeno je loženje otvorene vatre u šumi i na udaljenosti od 200 
	m od ruba šume, izuzev na određenim i za to vidno obeleženim mestima, u skladu sa propisanim merama zaštite od požara.


	


	Zaštićena područja


	


	Član 47.


	Upravljač zaštićenog područja ustanovljenog na osnovu propisa koji uređuje zaštitu prirode dužan je da planom upravljanja tim područjem utvrdi preventivne mere zaštite od požara, shodno veličini zaštićenog područja, vrsti i nameni zemljišta ili objekata kojima upravlja.


	Ako je zaštićeno područje iz stava 1. ovog člana u prvoj ili drugoj kategoriji ugroženosti od požara, upravljač zaštićenog područja će preventivne mere zaštite od požara utvrditi kroz Plan zaštite od požara iz člana 27. ovog zakona.


	Na plan upravljanja iz stava 1. ovog člana pribavlja se saglasnost Ministarstva.


	


	Smeštanje zapaljivog materijala


	


	Član 48.


	Zapaljivi materijal ne sme se smeštati na prostoru koji nije udaljen najmanje 6 
	m od objekta ili dela objekta, ako tehničkim propisima nije drugačije određeno.


	


	Žetveni radovi


	


	Član 49.


	Privredno društvo, zemljoradnička zadruga, ustanova ili drugo pravno lice, preduzetnik i poljoprivrednik koji vrši žetvene radove dužan je da preduzme posebne mere zaštite strnih useva od požara.


	Pod posebnim merama zaštite strnih useva od požara podrazumevaju se:


	1) organizovanje stalnog dežurstva;


	2) organizovanje osmatračke službe;


	3) organizovanje službe veze i obaveštavanja;


	4) opremanje mehanizacije odgovarajućom protivpožarnom opremom;


	5) kontrola protivpožarne opreme;


	6) kontrola ispravnosti mehanizacije;


	7) kontrola uskladištavanja useva.


	Ministar nadležan za poljoprivredu, uz saglasnost ministra, donosi propis kojim bliže uređuje mere zaštite od požara u poljoprivredi.


	


	Spaljivanje na otvorenom prostoru


	


	Član 50.


	Zabranjeno je spaljivanje ostataka strnih useva, spaljivanje smeća na otvorenom prostoru i spaljivanje biljnih ostataka.


	Lice koje je radnjama iz stava 1. ovog člana izazvalo požar dužno je da vatrogasno-spasilačkoj jedinici nadoknadi troškove intervencije, u skladu s posebnim propisom.


	


	Protivpožarna straža


	


	Član 51.


	Protivpožarnu stražu dužno je da organizuje:


	1) lice koje pretače zapaljive tečnosti ili zapaljive gasove u količini iznad 5 
	m³;


	2) lice koje izvodi radove zavarivanja, rezanja i lemljenja, koristi otvoreni plamen ili alat koji prilikom korišćenja varniči u prostoriji koja nije posebno prilagođena za obavljanje tog posla ili na udaljenosti od 200 
	m od ruba šume;


	3) organizator javnog skupa ili priredbe na kojoj postoji opasnost od izbijanja požara.


	Pod protivpožarnom stražom iz stava 1. ovog člana podrazumeva se prisustvo lica stručno osposobljenih za sprovođenje mera zaštite od požara sa odgovarajućom protivpožarnom opremom.


	


	Uslovi za obavljanje poslova zaštite od požara


	


	Član 52.


	Pored opštih uslova za zasnivanje radnog odnosa, posebne psihofizičke i zdravstvene sposobnosti, za obavljanje poslova zaštite od požara potrebni su sledeći uslovi:


	1) za subjekte u prvoj kategoriji iz člana 24. stav 1. rukovodilac na poslovima preventive 
	može biti lice koje je steklo najmanje 240 ESPB bodova na akademskim ili 
	strukovnim studijama tehničko-tehnološke naučne oblasti*, a rukovodilac vatrogasne jedinice mora imati najmanje 
	prvi stepen visokog obrazovanja tehničko-tehnološke naučne oblasti*;


	2) za subjekte u drugoj kategoriji iz člana 24. stav 2. rukovodilac službe zaštite od požara i lice koje radi na organizovanju i sprovođenju preventivnih mera zaštite od požara mora imati najmanje 
	prvi stepen visokog obrazovanja*;


	3) zaposleni u vatrogasnim jedinicama, u službi zaštite od požara i na poslovima zaštite od požara moraju imati najmanje 
	srednje obrazovanje*.


	Lica iz stava 1. tačka 3) ovog člana koja prvi put zasnivaju radni odnos ili se prvi put raspoređuju na poslove zaštite od požara ne mogu biti starija od 30 godina.
	
	Uslovi iz stava 2. ovog člana primenjuju se i na profesionalne 
	vatrogasno-spasilačke jedinice Ministarstva.*
	
	*Službeni 
	glasnik RS, broj 20/2015


	


	Osnovna obuka zaposlenih


	


	Član 53.


	
	Osnovna obuka iz 
	oblasti zaštite od požara organizuje se za sve zaposlene odmah po stupanju na 
	rad, a najkasnije u roku od 30 dana od dana stupanja na rad.* 
	
	
	Osnovnu obuku i praktičnu proveru znanja zaposlenih 
	za potrebe trećih lica obavljaju pravna lica iz člana 25. i člana 56. stav 1. 
	ovog zakona. Lica koja rade na poslovima zaštite od požara mogu obavljati 
	osnovnu obuku i praktičnu proveru znanja iz stava 1. ovog člana u pravnom 
	licu u kome su zaposleni.*
	Program osnovne obuke donosi poslodavac odnosno rukovodilac državnog organa, organa autonomne pokrajine ili organa jedinice lokalne samouprave, po pribavljenoj saglasnosti Ministarstva.
	
	Program osnovne obuke zaposlenih ima opšti deo i posebni deo koji sadrži 
	specifičnosti zaštite od požara za delatnost kojom se pravno lice bavi. 
	Minimum sadržaja programa osnovne obuke zaposlenih iz stava 1. ovog člana 
	propisuje ministar.*


	Izuzetno od stava 3. ovog člana Ministarstvo odbrane ne pribavlja saglasnost.


	Provera znanja zaposlenih vrši se jednom u tri godine.
	
	*Službeni 
	glasnik RS, broj 20/2015


	


	Obavezno prisustvovanje obuci


	


	Član 54.


	Zaposleni su dužni da prisustvuju obuci i proveri znanja iz oblasti zaštite od požara i da se u radu pridržavaju propisanih uputstava, upozorenja, zabrana, mera zaštite od požara, kao i da u slučaju požara pristupe gašenju požara.


	


	Posebna obuka iz oblasti zaštite od požara


	


	Član 55.


	Lica koja rade na poslovima zaštite od požara dužna su da pohađaju posebnu obuku iz oblasti zaštite od požara (u daljem tekstu: posebna obuka) i polože stručni ispit najkasnije u roku od godinu dana od dana zasnivanja radnog odnosa, odnosno raspoređivanja na poslove zaštite od požara.


	Lica koja su se kao pripadnici Vojske Srbije stručno osposobljavala na kursevima zaštite od požara, po programu koji je usklađen sa Ministarstvom, stiču pravo na polaganje stručnog ispita iz stava 1. ovog člana.


	Stručni ispit se polaže pred komisijom Ministarstva.


	Vrstu i program obuke, obim i uslove posebne obuke, način polaganja, visinu troškova stručnog ispita, kao i visinu naknade članovima komisije iz stava 3. ovog člana propisuje ministar.


	


	Pravna lica koja izvode posebnu obuku


	


	Član 56.


	Posebnu obuku izvode pravna lica koja ispunjavaju određene uslove i imaju odobrenje Ministarstva.


	Uslove iz stava 1. ovog člana utvrđuje Ministarstvo.


	


	Posebna obuka iz oblasti zaštite od požara u Ministarstvu odbrane i Vojsci Srbije


	


	Član 57.


	Lica koja rade na poslovima zaštite od požara u Ministarstvu odbrane i Vojsci Srbije dužna su da pohađaju posebnu obuku iz oblasti zaštite od požara i polože poseban stručni ispit, na način koji propisuje ministar odbrane.


	


	IV. ORGANIZACIJA VATROGASNE SLUŽBE

Čl. 58 - 62.
Prestali su da važe (vidi 
član 120. Zakona - 87/2018-3)
Član 63.
Brisan je 
	(vidi član 29. Zakona - 20/2015-13)
Član 64.
Prestao je da važi (vidi 
član 120. Zakona - 87/2018-3)

	Član 65.
	Prestao je da važi (vidi član 37. Zakona - 87/2018-50)


Čl. 66-72.
Prestali su da važe (vidi član 120. Zakona - 87/2018-3)

	


	V. NADZOR NAD SPROVOĐENJEM ZAŠTITE OD POŽARA


	


	Nadzor


	


	Član 73.


	Nadzor nad izvršavanjem odredaba ovog zakona i propisa donesenih na osnovu njega vrši Ministarstvo preko inspektora.


	Izuzetno od stava 1. ovog člana, nadzor nad sprovođenjem zaštite od požara u objektima posebne namene koje koristi Ministarstvo odbrane i Vojska Srbije 
	* vrši Ministarstvo odbrane.


	Za subjekte u prvoj i drugoj kategoriji ugroženosti od požara vrši se periodični pregled, u skladu s aktom koji donosi ministar.
	
	*Službeni 
	glasnik RS, broj 20/2015


	


	Inspektori


	


	Član 74.


	Poslove inspektora obavlja lice koje ima visoku odnosno višu stručnu spremu tehničkog ili drugog odgovarajućeg smera i položen 
	ispit za inspektora, u skladu sa zakonom kojim se uređuje 
	inspekcijski nadzor, i* poseban stručni ispit Ministarstva i ispunjava druge uslove propisane zakonom.


	Ministar propisuje program i način polaganja posebnog stručnog ispita za inspektore iz stava 1. ovog člana.
	
	*Službeni 
	glasnik RS, broj 87/2018


	


	Vršenje uviđaja


	


	Član 75.


	Inspektori učestvuju u vršenju uviđaja prilikom izbijanja požara i preduzimaju mere za utvrđivanje uzroka požara i otklanjanje štetnih posledica.


	


	Prava i dužnosti inspektora


	


	Član 76.


	U vršenju poslova inspekcijskog nadzora inspektor ima pravo i dužnost da:


	1) uđe u privatni posed na zahtev stanara ili u slučaju otklanjanja ozbiljne neposredne opasnosti po život i zdravlje ljudi i imovinu većeg obima;


	2) obavesti nadležni organ odnosno nadležnog inspektora da se gradnja objekata ne sprovodi u skladu s merama zaštite od požara predviđenim u glavnom projektu.


	Vlasnici odnosno korisnici objekata i drugih nepokretnosti dužni su da omoguće obavljanje inspekcijskih poslova i da inspektoru daju na uvid propisanu dokumentaciju, potrebne podatke i obaveštenja.


	


	Nalaganje mera


	


	Član 77.


	Inspektor može rešenjem naložiti preduzimanje sledećih mera:


	1) zabranu upotrebe oruđa i sredstava od kojih preti neposredna opasnost od izbijanja požara, dok se opasnost ne otkloni;


	2) 
	zabranu vršenja određenog posla u objektu, delu objekta ili prostoru ako im 
	očigledno preti opasnost od izbijanja i širenja požara ili ako nisu obezbeđeni 
	uslovi za sigurnu evakuaciju ljudi, dok se drugim protivpožarnim merama 
	(adaptacija objekta, dela objekta ili prostora postavljanjem protivpožarnih 
	zapreka i sl.) ova neposredna opasnost ne otkloni, kao i zabranu upotrebe 
	objekta, ako nije utvrđena podobnost objekta za upotrebu prema članu 36. 
	Zakona;*


	3) adaptaciju ili pregrađivanje na objektu da bi se sprečilo izbijanje i širenje požara i ugrožavanje ljudi i imovine;


	4) zabranu pušenja, upotrebu otvorene vatre ili uređaja na određenim mestima na kojima preti opasnost od izbijanja požara;


	5) nabavku neophodne vatrogasne opreme i sredstava za gašenje požara, kao i njihovo održavanje u ispravnom stanju;


	6) druge mere koje imaju za cilj da spreče 
	* izbijanje i širenje požara i obezbede zaštitu ljudi i 
	imovine*.


	Žalba protiv rešenja iz stava 1. tač. 1), 4) i 6) ne odlaže izvršenje.
	
	*Službeni 
	glasnik RS, broj 20/2015


	


	Ovlašćenja inspektora


	


	Član 78.


	U vršenju inspekcijskog nadzora inspektor je ovlašćen da naloži da se:


	1) dovedu u ispravno stanje postrojenja, instalacije i uređaji;


	2) obavi rekonstrukcija objekta ili pojedinih prostorija u njemu radi sprovođenja mera zaštite od požara;


	3) ukloni otpad iz zatvorenog i otvorenog prostora koji je nastao u procesu rada ili je odložen na zabranjenim mestima;


	4) uklone predmeti iz prostorija ili prostora koji predstavljaju opasnost od nastajanja i širenja požara ili onemogućavaju brz i siguran izlazak iz ugroženog objekta ili prostora;


	5) održavaju svi šumski putevi i proseci u stanju koje omogućava svakodnevni pristup vatrogasnim vozilima;


	6) izvedu stabilni, polustabilni, mobilni, odnosno drugi odgovarajući uređaji i instalacije za dojavu i gašenje požara, kao i drugi zaštitni uređaji i instalacije;


	7) izvedu potrebni izlazi iz objekta ili njegovog dela da bi se omogućio brz izlazak lica u slučaju požara;


	8) onemogući pristup vozilima koja pri radu mogu izbacivati iskre na mestima gde bi to predstavljalo opasnost od izbijanja požara;


	9) dovedu u ispravno stanje vatrogasna oprema i sredstva za gašenje požara ili ta oprema i sredstva postave na određeno mesto;


	10) uklone odnosno izmene oni elementi na postrojenjima, instalacijama i uređajima koji pri upotrebi mogu izazvati požar;


	11) uklone zapaljive materije kojima su obrađene vodoravne i vertikalne površine evakuacionih puteva;


	12) proveri znanje i obučenost pripadnika vatrogasnih jedinica. 
	


	


	Rešenja o zabrani


	


	Član 79.


	Inspektor će zbog neposredne opasnosti od požara rešenjem zabraniti:


	1) držanje sirovina, gotovih proizvoda ili drugih predmeta u zatvorenim ili otvorenim skladišnim prostorima od kojih preti opasnost od izbijanja i širenja požara;


	2) upotrebu otvorene vatre u zatvorenim i otvorenim prostorima (pušenje, zavarivanje, upotrebu svetiljki sa otvorenim plamenom, otvorena ložišta, elektroinstalacije koje nisu u posebnoj izvedbi i sl.);


	3) upotrebu objekata ili njihovih delova, delova postrojenja, instalacija ili drugih uređaja ako se njihovim preuređenjem ne može otkloniti nedostatak koji može izazvati požar;


	4) upotrebu uređaja, instalacija i sredstava dok se ne preduzmu mere da se opasnost ukloni;


	5) obavljanje određenog posla u objektu ili njegovom delu, prostoriji odnosno prostoru (lakiranje, pretakanje zapaljivih tečnosti i gasova i sl.).


	Žalba protiv rešenja iz stava 1. ovog člana ne odlaže izvršenje.


	


	Nadzor nad građenjem objekata


	


	
	Član 80.*


	Nadzor 
	nad građenjem objekata obuhvata:*
	1) 
	kontrolu da li se građenje vrši prema overenim glavnim projektima, glavnom 
	projektu zaštite od požara i glavnim projektima posebnih sistema i merama 
	zaštite od požara;*
	2) 
	kontrolu i proveru kvaliteta izvođenja svih vrsta radova i primenu propisa, 
	standarda na koje se tehnički propisi pozivaju i tehničkih normativa iz 
	oblasti zaštite od požara; proveru da li postoje dokazi o kvalitetu 
	materijala, opreme i instalacija koji se ugrađuju, prema overenim glavnim 
	projektima, glavnom projektu zaštite od požara i glavnim projektima posebnih 
	sistema i mera zaštite od požara; davanje uputstva izvođaču radova; saradnju 
	sa projektantom radi obezbeđenja tehnoloških i organizacionih rešenja za 
	izvođenje radova i rešavanje drugih pitanja koja se pojave u toku izvođenja 
	radova.*
	Nadzor 
	iz stava 1. ovog člana vrši lice koje ispunjava uslove za vršenje stručnog 
	nadzora, u skladu sa propisima o planiranju i izgradnji i koje ima 
	odgovarajuće licence iz čl. 32. i 38. ovog zakona, a pisanim aktom 
	investitora ili njegovog zastupnika je određeno da u toku izvođenja radova 
	obavlja ove poslove.*
	
	Ministar propisuje bliže uslove i način oduzimanja ovlašćenja i licenci iz čl. 
	32. i 38. ovog zakona, kao i sastav i način rada komisije za oduzimanje 
	licenci koju rešenjem obrazuje ministar.*
	
	Ministarstvo vodi evidencije o oduzetim ovlašćenjima i licencama iz stava 3. 
	ovog člana.*
	
	*Službeni 
	glasnik RS, broj 20/2015
	


	VI. КAZNENE ODREDBE


	


	Privredni prestupi


	


	Član 81.


	Novčanom kaznom od 500.000. do 3.000.000 dinara kazniće se za privredni prestup pravno lice ako:


	1) obavlja poslove iz člana 24. ovog zakona a ne ispunjava propisane uslove i nema ovlašćenje Ministarstva za obavljanje ovih poslova (član 25. stav 1);


	2) izrađuje Glavni projekat zaštite od požara a ne ispunjava propisane uslove (član 32. stav 1);


	3) obavlja poslove iz člana 38. stav 1. ovog zakona a ne ispunjava propisane uslove;


	4) 
	obavlja poslove iz člana 44. stav 1, a ne ispunjava propisane uslove i nema 
	ovlašćenje (član 44);*


	5) izvodi posebnu obuku a ne ispunjava određene uslove i nema odobrenje Ministarstva (član 56. stav 1).


	Za privredne prestupe iz stava 1. ovog člana kazniće se novčanom kaznom od 50.000 do 200.000 dinara i odgovorno lice u pravnom licu.


	Za radnje iz stava 1. ovog člana pored novčane kazne može se izreći i zaštitna mera zabrane pravnom licu da se bavi određenom privrednom delatnošću, odnosno zaštitna mera zabrane odgovornom licu u pravnom licu da vrši određene dužnosti u trajanju od šest meseci do pet godina.
	
	*Službeni 
	glasnik RS, broj 20/2015


	


	Prekršaji pravnog lica


	


	Član 82.


	
	Novčanom kaznom od 300.000 dinara do 1.000.000 
	dinara kazniće se za prekršaj pravno lice ako:*
	1) ne 
	obezbedi tehnički opremljenu i obučenu vatrogasnu jedinicu sa potrebnim 
	brojem vatrogasaca, ne obezbedi sprovođenje preventivnih mera zaštite od 
	požara i stalno dežurstvo sa potrebnim brojem lica stručno osposobljenih za 
	sprovođenje zaštite od požara, ne organizuje sprovođenje preventivnih mera 
	zaštite od požara s potrebnim brojem lica stručno osposobljenih za sprovođenje 
	zaštite od požara i ne obezbedi adekvatnu opremu i uređaje za gašenje požara 
	(član 24. st. 1, 2. i 3);*
	2) ne 
	donese Plan zaštite od požara (član 27. st. 1. i 3);*
	3) ne 
	postupa po proračunima iz plana zaštite od požara (član 27. stav 2);*
	4) ne 
	donese izmene i dopune plana zaštite od požara (član 27. stav 4);*
	5) ne 
	istakne na vidljivom mestu plan evakuacije i uputstva za postupanje u slučaju 
	požara (član 27a);*
	6) ne 
	postupa po proračunima iz pravila zaštite od požara (član 28. stav 4);*
	7) ne 
	donese Pravila zaštite od požara (član 28. stav 1);*
	8) ne 
	istakne Plan evakuacije i uputstva za postupanje u slučaju požara na vidljivo 
	mesto (član 28. stav 3);*
	9) ne 
	pribavi saglasnost Ministarstva u skladu sa članom 33. st. 1. 2. i 3, članom 
	34. st. 1. 2. i 3, i članom 35. ovog zakona;*
	10) 
	obavlja tehnološke procese na mestima i način suprotno članu 37. st. 1. i 2. 
	ovog zakona;*
	11) u 
	objektima visokogradnje ne obezbedi uslove za sigurnu evakuaciju ljudi (član 
	40. stav 1);*
	12) 
	ne ugradi materijale zahtevanih karakteristika reakcije na požar u skladu sa 
	propisima i standardima, ne pribavi dokaz o karakteristikama reakcije na 
	požar i ne da ga na uvid nadležnom organu (član 40. stav 2);*
	13) 
	ne izvrši postavljanje instalacija na odgovarajući način ili ako materijali za 
	instalacije nemaju odgovarajuće karakteristike u skladu sa propisima i 
	standardima, ne pribavi dokaz od nadležne ustanove i ne da ga na uvid 
	nadležnom organu (član 40. stav 3);*
	14) 
	ugrađene instalacije u objektima ne održava u ispravnom stanju i periodično 
	ne kontroliše u skladu sa tehničkim propisima i standardima na koje se ti 
	propisi pozivaju (član 40. stav 4);*
	15) 
	gradi ili postavlja objekte i druge zapreke na putevima, prolazima, platoima 
	i sličnim prilazima objektima koji su predviđeni za prolaz vatrogasnih 
	vozila ili evakuaciju ljudi i imovine ugroženih požarom (član 41);*
	16) 
	ne ugradi sisteme za otkrivanje i dojavu požara (član 42. stav 1);*
	17) 
	ne ugradi sisteme za gašenje požara (član 42. stav 2);*
	18) 
	ne izradi procenu rizika iz člana 42. ovog zakona (član 42. st. 3. i 4);*
	19) 
	instalacije i uređaje iz člana 43. ovog zakona ne održava u ispravnom i 
	funkcionalnom stanju (član 43);*
	20) 
	ne izvrši kontrolu ispravnosti instalacija i uređaja u skladu sa članom 44. 
	ovog zakona (član 44);*
	21) 
	ne utvrdi preventivne mere zaštite od požara u planu upravljanja zaštićenog 
	područja i ne pribavi saglasnost Ministarstva (član 47);*
	22) 
	smešta zapaljivi materijal na prostoru suprotno članu 48. ovog zakona;*
	23) 
	za vreme žetvenih radova ne preduzima posebne mere zaštite strnih useva od 
	požara (član 49. st. 1. i 2);*
	24) 
	spaljuje ostatke strnih useva, biljnih ostataka i smeća na otvorenom prostoru 
	(član 50. stav 1);*
	25) 
	ne organizuje protivpožarnu stražu (član 51);*
	26) 
	ne organizuje osnovnu obuku zaposlenih iz oblasti zaštite od požara u 
	propisanom roku i ne vrši praktičnu proveru znanja zaposlenih u propisanom 
	roku (član 53. st. 1. i 6);*
	27) 
	lica koja rade na poslovima zaštite od požara ne pohađaju posebnu obuku iz 
	oblasti zaštite od požara i ne polože stručni ispit najkasnije u roku od 
	godinu dana od dana zasnivanja radnog odnosa, odnosno raspoređivanja na 
	poslove zaštite od požara (član 55. stav 1);*
	28) 
	ako inspektoru ne omogući nesmetano vršenje poslova, ako ne stavi na uvid 
	potrebna dokumenta i predmete i ne pruži drugu traženu pomoć (član 76. stav 
	2);*
	29) 
	ako ne sprovede naložene mere zaštite od požara u roku određenom rešenjem 
	nadležnog organa uprave za unutrašnje poslove (čl. 77. i 78);*
	30) 
	ako povredi rešenje o zabrani (član 79);*
	31) 
	ne odredi lice za vršenje nadzora nad građenjem objekta (član 80).*
	
	Za prekršaje iz stava 1. ovog člana kazniće se novčanom kaznom od 10.000 do 50.000 dinara i odgovorno lice u pravnom licu.


	Za prekršaje iz stava 1. ovog člana kazniće se preduzetnik novčanom kaznom od 150.000 do 500.000 dinara.


	Za prekršaje iz stava 1. ovog člana pravnom licu i preduzetniku može se izreći zaštitna mera zabrane vršenja određenih delatnosti u trajanju od šest meseci do tri godine. 
	
	
	*Službeni 
	glasnik RS, broj 20/2015


	


	Prekršaji odgovornog lica u državnom organu, organu autonomne pokrajine i jedinice lokalne samouprave


	


	Član 83.


	Novčanom kaznom od 10.000 do 50.000 dinara kazniće se odgovorno lice u nadležnom organu ako:


	
	1) 
	brisana je (vidi član 36. Zakona - 20/2015-13)


	2) ne donese Plan zaštite od požara (čl. 20. i 22);
	2a) 
	ne donese i ne izvrši izmene i dopune plana zaštite od požara (član 27. stav 
	3);*


	
	3) ne pribavi mišljenje Ministarstva koje sadrži 
	uslove zaštite od požara i eksplozija (član 29. stav 2);*
	4) 
	izda upotrebnu dozvolu bez prethodno pribavljene saglasnosti o podobnosti za 
	upotrebu u pogledu sprovedenosti mera zaštite od požara (član 36. stav 6);*
	5) ne organizuje osnovnu obuku zaposlenih iz oblasti zaštite od požara u propisanom roku i ne vrši praktičnu proveru znanja zaposlenih u propisanom roku 
	(član 53. st. 1. i 6)*.
	
	*Službeni 
	glasnik RS, broj 20/2015


	


	Prekršaji fizičkog lica


	


	Član 84.


	Novčanom kaznom od 10.000 do 50.000 dinara kazniće se za prekršaj fizičko lice ako:


	1) gradi ili postavlja objekte i druge zapreke na putevima, prolazima, platoima i sličnim prilazima objektima koji su predviđeni za prolaz vatrogasnih vozila ili evakuaciju ljudi i imovine ugroženih požarom (član 41);


	2) loži otvorenu vatru u šumi i na udaljenosti od 200 
	m od ruba šume suprotno članu 46. ovog zakona;


	3) smešta zapaljivi materijal na prostoru suprotno članu 48. Zakona;


	4) za vreme žetve ne preduzima posebne mere zaštite strnih useva od požara (član 49. st. 1. i 2);


	
	5) 
	
	brisana je (vidi član 37. Zakona - 20/2015-13)


	6) ne organizuje protivpožarnu stražu (član 51);


	7) primeti neposrednu opasnost od izbijanja požara ili požar a ne ukloni opasnost, odnosno ne ugasi požar ili o požaru bez odlaganja ne obavesti nadležnu vatrogasnu jedinicu ili policijsku stanicu (član 71. stav 1);


	8) lažno prijavi požar ili drugu tehničko-tehnološku nesreću (član 71. stav 2);
	8a) 
	ne pribavi saglasnosti u skladu sa čl. 33, 34. i 35. ovog zakona.*
	
	Novčanom kaznom u iznosu od 10.000 dinara kazniće se za prekršaj fizičko 
	lice ako spaljuje ostatke strnih useva, smeće i biljne ostatke na otvorenom 
	prostoru (član 50. stav 1).*
	
	*Službeni 
	glasnik RS, broj 20/2015


	


	VII. PRELAZNE I ZAVRŠNE ODREDBE


	


	Sporazum Ministarstva i jedinice lokalne samouprave


	


	Član 85.


	Na teritoriji lokalne samouprave na kojoj nije osnovana vatrogasna jedinica poslove te jedinice do njenog osnivanja obavlja vatrogasno-spasilačka jedinica Ministarstva.


	Ministarstvo i lokalne samouprave mogu zaključiti sporazum kojim se uređuju pitanja prenošenja odnosno preuzimanja opreme i sredstava kojima raspolaže Ministarstvo a koja su neophodna za početak rada profesionalnih vatrogasnih jedinica.


	


	Usklađivanje poslovanja i opštih akata


	


	Član 86.


	Privredna društva i druga pravna lica koja obavljaju poslove za koje su ovim zakonom propisani posebni uslovi dužna su da svoje poslovanje usklade sa odredbama ovog zakona u roku od godinu dana od dana stupanja na snagu ovog zakona.


	Državni organi, organi autonomne pokrajine, organi jedinice lokalne samouprave, privredna društva i druga pravna lica dužni su da usklade svoje opšte akte koji se odnose na zaštitu od požara sa odredbama ovog zakona u roku od godinu dana od dana stupanja na snagu ovog zakona.


	


	Lica koja su položila stručni ispit


	


	Član 87.


	Lica koja su do dana stupanja na snagu ovog zakona položila stručni ispit kojim je izvršena provera stručne osposobljenosti za rad na poslovima određenim ovim zakonom po propisima koji su bili na snazi u vreme njihovog polaganja, kao i lica kojima je tim propisima priznato pravo vršenja određenih poslova, ispunjavaju uslove za vršenje tih poslova i prema odredbama ovog zakona ako ispunjavaju i ostale propisane uslove.


	


	Nastavak postupaka


	


	Član 88.


	Postupci koji su započeti do dana stupanja na snagu ovog zakona nastaviće se po propisima koji su važili do dana stupanja na snagu ovog zakona.


	


	Prestanak važenja


	


	Član 89.


	Danom početka primene ovog zakona prestaje da važi Zakon o zaštiti od požara („Službeni glasnik SRS”, broj 37/88 i „Službeni glasnik RS”, br. 53/93, 67/93, 48/94 i 101/05), osim odredaba čl. 74–79, koji prestaju da važe u skladu sa posebnim zakonom.


	Podzakonski propisi predviđeni ovim zakonom doneće se u roku od šest meseci od dana stupanja na snagu ovog zakona.


	Do početka primene podzakonskih propisa iz stava 2. ovog člana primenjuju se odredbe važećih podzakonskih propisa koje nisu u suprotnosti sa odredbama ovog zakona.


	


	Stupanje na snagu


	


	Član 90.


	Ovaj zakon stupa na snagu osmog dana od dana objavljivanja u „Službenom glasniku RS”, a primenjuje se po isteku devet meseci od dana stupanja na snagu ovog zakona.


	
	
	
	ODREDBE КOJE NISU UNETE U "PREČIŠĆEN TEКST" ZAКONA
	
	
	Zakon o izmenama i dopunama Zakona o zaštiti od požara: "Službeni glasnik 
	RS", broj 20/2015-13
	
	Član 38.
	Podzakonski propisi 
	predviđeni ovim zakonom doneće se u roku od šest meseci od dana stupanja na 
	snagu ovog zakona.
	Član 39.
	Ovaj zakon stupa na 
	snagu osmog dana od dana objavljivanja u „Službenom glasniku Republike 
	Srbije”.
	


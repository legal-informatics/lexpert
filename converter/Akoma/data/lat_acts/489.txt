




ZAКON

o Javnom preduzeću 
"Jugoimport-SDPR"

„Službeni
list SRJ”, broj 46 od 4. 
oktobra 1996.





Član
1.

Osniva se Javno
preduzeće „Jugoimport-SDPR”.



Član
2.

Javno preduzeće
„Jugoimport-SDPR” (u daljem tekstu:Jugoimport-SDPR J.P.) obavlja delatnost,
odnosno poslove od opšteg interesa u oblasti spoljnotrgovinskog prometa
naoružanja i vojne opreme.



Član
3.

Jugoimport-SDPR J.P.
ima svojstvo pravnog lica.

Skraćeni naziv firme
je: „Jugoimport-SDPR J.P.”.

Sedište
Jugoimporta-SDPR J.P. je u Beogradu.



Član
4.

Delatnost, odnosno
poslovi od opšteg interesa u oblasti spoljnotrgovinskog prometa naoružanja i
vojne opreme koje obavlja Jugoimport-SDPR J.P. su:

1) izvoz i uvoz
naoružanja i vojne opreme, odnosno opreme za proizvodnju naoružanja i vojne
opreme, poluproizvoda, sklopova, delova, sirovina i reproduktivnog materijala
koji se koriste za proizvodnju naoružanja i vojne opreme;

2) poslovno-tehnička
saradnja, proizvodna kooperacija, pribavljanje i ustupanje imovinskih prava po
osnovu tehnologije u oblasti proizvodnje naoružanja i vojne opreme;

3) projektovanje,
izgradnja i opremanje kapaciteta za proizvodnju naoružanja i vojne opreme i drugih
vojnih objekata u inostranstvu;

4) zastupanje stranih
firmi, posredovanje, remont i druge usluge u spoljnotrgovinskom prometu naoružanja
i vojne opreme.

Jugoimport-SDPR J.P.
može da obavlja i druge delatnosti određene statutom ako njihovo obavljanje ne
dovodi u pitanje potpuno i blagovremeno izvršavanje delatnosti, odnosno poslova
iz stava 1. ovog člana.



Član
5.

Jugoimport-SDPR J.P.
posluje sredstvima u državnoj svojini.



Član
6.

Na rad i poslovanje
Jugoimporta-SDPR J.P. primenjuju se odredbe saveznog zakona kojim se uređuje
pravni položaj preduzeća, ako ovim zakonom nije drukčije uređeno i odredbe
saveznog zakona kojim se uređuju proizvodnja i promet naoružavanja i vojne
opreme.



Član
7.

Jugoimport-SDPR J.P.
ima statut.

Statut sadrži
odredbe o:

1) firmi i sedištu;

2) delatnosti;

3) organima
Jugoimporta-SDPR J.P. delokrugu, odgovornosti i načinu odlučivanja organa;

4) delovima
Jugoimporta-SDPR J.P. koji imaju određena ovlašćenja u pravnom prometu;

5) zastupanju
Jugoimporta-SDPR J.P.;

6) raspodeli dobiti
i snošenju gubitaka;

7) načinu
raspolaganja imovinom i korišćenja imovine;

8) sredstvima
rezervi;

9) fondovima;

10) planiranju;

11) opštim aktima i
načinu njihovog donošenja;

12) zaštitu životne
sredine;

13) statusnim
promenama i promeni oblika organizovanja Jugoimporta-SDPR J.P.;

14) postupku izmene
statuta;

15) drugim pitanjima
od značaja za rad i poslovanje Jugoimporta-SDPR J.P. i za ostvarivanje prava,
obaveza i odgovornosti zaposlenih u Jugoimportu-SDPR J.P.



Član
8.

Organi
Jugoimporta-SDPR J.P. su upravni odbor, direktor i nadzorni odbor.



Član
9.

Upravni odbor ima
predsednika i osam članova.

Tri člana upravnog
odbora biraju se iz reda zaposlenih u Jugoimportu-SDPR J.P.

Mandat članova
upravnog odbora traje pet godina uz mogućnost ponovnog imenovanja, odnosno
izbora.



Član
10.

Upravni odbor:

1) donosi statut;

2) utvrđuje poslovnu
politiku;

3) usvaja godišnji
finansijski plan;

4) usvaja godišnji i
periodične izveštaje o poslovanju;

5) usvaja godišnji
obračun i periodične obračune;

6) donosi plan
razvoja i program rada;

7) odlučuje o
raspodeli dobiti i snošenju gubitaka;

8) daje smernice
direktoru za ostvarivanje poslovne politike;

9) odlučuje o
statusnim promenama i promeni oblika organizovanja Jugoimporta-SDPR J.P.;

10) donosi odluke o
osnivanju predstavništava u inostranstvu i novih preduzeća;

11) odlučuje o
poslovnoj saradnji i povezivanju sa drugim preduzećima;

12) donosi
investicione odluke;

13) donosi akt o
organizaciji i sistematizaciji radnih mesta i druge opšte akte utvrđene
statutom;

14) donosi poslovnik
o svom radu;

15) obavlja i druge
poslove utvrđene zakonom i statutom.



Član
11.

Direktor
Jugoimporta-SDPR J.P.:

1) zastupa
Jugoimport-SDPR J.P.;

2) organizuje i vodi
poslovanje Jugoimporta-SDPR J.P.;

3) stara se o
zakonitosti i odgovara za zakonitost rada Jugoimporta-SDPR J.P.;

4) predlaže plan
razvoja i program rada;

5) izvršava odluke
upravnog odbora i preduzima mere za njihovo sprovođenje;

6) imenuje i
razrešava radnike sa posebnim ovlašćenjima i odgovornostima;

7) obavlja i druge
poslove utvrđene zakonom i statutom.

Mandat direktora
Jugoimporta-SDPR J.P. traje pet godina, uz mogućnost ponovnog imenovanja.



Član
12.

Nadzorni odbor ima
predsednika i dva člana.

Jedan član nadzornog
odbora bira se iz reda zaposlenih u Jugoimportu-SDPR J.P.

Mandat članova
nadzornog odbora traje pet godina, uz mogućnost ponovnog imenovanja, odnosno
izbora.



Član
13.

Nadzorni odbor:

1) vrši nadzor nad
zakonitošću rada direktora i upravnog odbora Jugoimporta-SDPR J.P.;

2) pregleda godišnji
obračun i periodične obračune i utvrđuje da li su sačinjeni u skladu sa
propisima;

3) utvrđuje da li se
poslovne knjige i druga dokumenta vode uredno i u skladu sa propisima;

4) izveštava o
godišnjim računovodstvenim iskazima i izveštajima o poslovanju Jugoimporta-SDPR
J.P. koji se podnose Saveznoj vladi;

5) daje mišljenje o
predlozima za raspodelu dobiti;

6) razmatra
izveštaje revizora;

7) donosi poslovnik
o svom radu;

8) obavlja i druge
poslove utvrđene zakonom i statutom.



Član
14.

Savezna vlada
imenuje i razrešava predsednika i članove upravnog odbora, direktora i
predsednika i člana nadzornog odbora, osim članova koji se biraju iz reda
zaposlenih u Jugoimportu-SDPR J.P.



Član
15.

Savezna vlada daje
saglasnost na: statut, plan razvoja i program rada, povećanje i smanjenje osnovnog
kapitala, pribavljanje i otuđenje nepokretnosti, godišnji, finansijski plan,
investicione odluke utvrđene statutom, statusne promene, osnivanje novih
preduzeća i promenu oblika organizovanja Jugoimporta-SDPR J.P.

Jugoimport-SDPR J.P.
podnosi Saveznoj vladi godišnji izveštaj o radu i poslovanju, uz koji prilaže
izveštaj nadzornog odbora i godišnji obračun, do 31. marta tekuće godine za
prethodnu godinu.

Savezna vlada može
zahtevati podnošenje izveštaja i o pojedinim pitanjima u vezi sa radom i
poslovanjem Jugoimporta-SDPR J.P.



Član
16.

Jugoimport-SDPR J.P.
se može organizovati kao akcionarsko društvo u skladu sa saveznim zakonom kojim
se uređuje pravni položaj preduzeća, s tim da udeo državnog kapitala ne može
biti manji od 51%.



Član
17.

Nadzor nad radom
Jugoimporta-SDPR J.P. u obavljanju delatnosti, odnosno poslova od opšteg interesa
utvrđenih ovim zakonom vrši nadležni savezni organ.

U slučaju poremećaja
u poslovanju, odnosno vršenju delatnosti od opšteg interesa, nadležni savezni
organ upozoriće o tome Jugoimport-SDPR J.P. i utvrdiće rok za otklanjanje tih
poremećaja.

Ako Jugoimport-SDPR
J.P. ne otkloni poremećaje u poslovanju, odnosno obavljanju delatnosti od opšteg
interesa u utvrđenom roku, Savezna vlada može:

1) naložiti obavljanje
delatnosti, odnosno izvršenje poslova od opšteg interesa;

2) obustaviti od
izvršenja akt Jugoimporta-SDPR J.P. koji je suprotan zakonu i dovodi u pitanje
obavljanje delatnosti, odnosno poslova od opšteg interesa;

3) naložiti radno angažovanje
zaposlenih radi urednog i neprekidnog obavljanja delatnosti, odnosno poslova od
opšteg interesa;

4) razrešiti
direktora, odnosno predsednika i članove upravnog odbora i nadzornog odbora;

5) preduzeti druge
mere utvrđene zakonom kojim se utvrđuju uslovi i način obavljanja delatnosti,
odnosno poslova od opšteg interesa.



Član
18.

U Jugoimportu-SDPR
J.P. mogu se angažovati profesionalni oficiri i profesionalni podoficiri Vojske
Jugoslavije.

O angažovanju
profesionalnih oficira i profesionalnih podoficira Vojske Jugoslavije
Jugoimport-SDPR J.P. zaključuje ugovor sa nadležnim saveznim organom.



Član
19.

Jugoimport-SDPR J.P.
preuzima poslove i imovinu, uključujući i imovinu predstavništava i preduzeća
koje je Savezna direkcija za promet proizvoda sa posebnom namenom osnovala u
inostranstvu, odnosno u zemlji, sa bilansnim stanjem na dan stupanja na snagu ovog
zakona, kao i zaposlene i sva prava i obaveze Savezne direkcije za promet
proizvoda sa posebnom namenom.

Savezna direkcija za
promet proizvoda sa posebnom namenom prestaje upisom Jugoimporta-SDPR J.P. u
sudski registar.



Član
20.

Savezna vlada
imenovaće predsednika i članove upravnog odbora, predsednika i članove
nadzornog odbora i direktora Jugoimporta-SDPR J.P. u roku od 45 dana od dana
stupanja na snagu ovog zakona.

Do imenovanja
predsednika i članova upravnog odbora, nadzornog odbora i direktora
Jugoimporta-SDPR J.P. njihove funkcije obavljaće dosadašnji organi Savezne
direkcije za promet proizvoda sa posebnom namenom.

Upravni odbor dužan
je da u roku od 45 dana od dana imenovanja donese statut i akt o organizaciji i
sistematizaciji radnih mesta.



Član
21.

Danom stupanja na
snagu ovog zakona prestaju da važe Zakon o Saveznoj direkciji za promet
proizvoda sa posebnom namenom („Službeni list SFRJ”, broj 11/91) i Zakon o prestanku
važenja Zakona o Saveznoj direkciji za promet proizvoda sa posebnom namenom
(„Službeni list SRJ”, br. 26/95, 61/95 i 28/96).



Član
22.

Ovaj zakon stupa na
snagu osmog dana od dana objavljivanja u „Službenom listu SRJ”.




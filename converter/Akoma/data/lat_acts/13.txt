



Redakcijski prečišćen tekst


ZAКON
o Ustavnom sudu
„Službeni glasnik RS“, br. 109 od 28. novembra 2007, 99 od 
27. decembra 2011, 18 od 26. februara 2013 - US, 40 od 7. maja 2015 - 
dr. zakon, 
103 od 14. decembra 2015.
I. OSNOVNE ODREDBE
Član 1.
Uređenje Ustavnog suda, postupak pred Ustavnim sudom i 
pravno dejstvo odluka Ustavnog suda uređuju se ovim zakonom.
Član 2.
Ustavni sud odlučuje o pitanjima iz svoje nadležnosti 
utvrđene Ustavom Republike Srbije (u daljem tekstu: Ustav) i vrši druge poslove 
određene Ustavom i zakonom.
Član 3.
Rad Ustavnog suda je javan.
Javnost se obezbeđuje objavljivanjem odluka Ustavnog 
suda, objavljivanjem saopštenja sa sednica na internet stranici Ustavnog suda, 
održavanjem javne rasprave i rasprave u postupku pred Ustavnim sudom, davanjem 
saopštenja sredstvima javnog informisanja, održavanjem konferencija za medije i na 
drugi način.
Ustavni sud može isključiti javnost samo radi zaštite 
interesa nacionalne bezbednosti, javnog reda i morala u demokratskom društvu, 
kao i radi zaštite interesa maloletnika ili privatnosti učesnika u postupku.
Isključenje javnosti ne odnosi se na učesnike u postupku, 
njihove punomoćnike i predstavnike stručne javnosti.
Sudija ne može javno iznositi svoje mišljenje o pitanju koje 
je predmet spora pred Ustavnim sudom.
*Službeni glasnik RS, broj 99/2011
Član 4.
Svako lice može zahtevati da mu se omogući uvid u spise 
predmeta i da mu se dozvoli prepis spisa, u skladu sa zakonom koji uređuje 
slobodan pristup informacijama od javnog značaja.
Izuzetno, u postupku po ustavnim žalbama i žalbama 
sudija, javnih tužilaca i zamenika javnih tužilaca, Ustavni sud može odlučiti da 
pravo uvida u spise predmeta imaju samo učesnici u postupku.
Uvid u spise predmeta i prepis spisa neće se dozvoliti ako 
postoje razlozi za isključenje javnosti i u drugim slučajevima, u skladu sa 
zakonom.
*Službeni glasnik RS, broj 99/2011
Član 5.
Postupak pred Ustavnim sudom vodi se na srpskom jeziku uz 
upotrebu ćiriličkog pisma.
Službena upotreba drugih jezika i pisama, u postupku pred 
Ustavnim sudom, vrši se u skladu sa zakonom koji uređuje upotrebu tih jezika i 
pisama.
Član 6.
U postupku pred Ustavnim sudom ne plaća se taksa.
Učesnici u postupku pred Ustavnim sudom snose svoje 
troškove, ako Ustavni sud ne odredi drukčije.
Ustavni sud može naknaditi troškove drugim pozvanim licima 
i odrediti naknadu za njihovo učešće u postupku.
Član 7.
Odluke Ustavnog suda su konačne, izvršne i 
opšteobavezujuće.
Način i postupak izvršenja odluka Ustavnog suda uređuju se 
ovim zakonom.
Član 8.
O pitanjima postupka pred Ustavnim sudom koja nisu uređena 
ovim zakonom shodno se primenjuju odredbe odgovarajućih procesnih zakona.
O pitanjima postupka koja nisu uređena ovim zakonom ili 
odredbama procesnih zakona, Ustavni sud će odlučiti u svakom konkretnom slučaju.
Član 9.
Ustavni sud donosi opšte i pojedinačne akte, većinom 
glasova svih sudija, izuzev u slučaju propisanom ovim zakonom.
Član 10.
Ustavni sud, većinom glasova svih sudija, donosi 
Poslovnik o radu Ustavnog suda (u daljem tekstu: Poslovnik) kojim se bliže 
uređuje organizacija, način rada i postupanja Ustavnog suda.
Poslovnik se objavljuje u „Službenom glasniku Republike 
Srbije”.
*Službeni glasnik RS, broj 99/2011
II. IZBOR, IMENOVANJE, PRESTANAК DUŽNOSTI I POLOŽAJ SUDIJA 
USTAVNOG SUDA
*Službeni glasnik RS, broj 99/2011
Član 11.
Ustavni sud čini 15 sudija, koji se biraju i imenuju na 
način propisan Ustavom.
Prilikom stupanja na dužnost sudije polažu zakletvu pred 
predsednikom Narodne skupštine.
Tekst zakletve glasi: „Zaklinjem se da ću se u svom radu 
pridržavati Ustava i zakona i da ću svoju dužnost obavljati časno, savesno i 
nepristrasno”.
Član 12.
Predsednik Ustavnog suda dužan je da šest meseci pre isteka 
perioda od devet godina na koji je imenovan, odnosno izabran sudija Ustavnog 
suda, obavesti o tome ovlašćenog predlagača i Narodnu skupštinu.
Član 13.
Sudija Ustavnog suda podnosi zahtev da mu prestane dužnost 
pre isteka perioda na koji je izabran, odnosno imenovan, ovlašćenom predlagaču 
za izbor, odnosno imenovanje, Narodnoj skupštini i predsedniku Ustavnog suda.
Ako Narodna skupština ne donese odluku o zahtevu iz stava 
1. ovog člana u roku od tri meseca od dana podnošenja zahteva, sudiji Ustavnog 
suda dužnost prestaje po sili zakona istekom tog roka, a to se konstatuje 
rešenjem koje donosi predsednik Ustavnog suda. 
U slučaju smrti sudije Ustavnog suda predsednik Ustavnog 
suda o tome obaveštava ovlašćenog predlagača i Narodnu skupštinu.
Član 14.
Sudiji Ustavnog suda prestaje dužnost ispunjenjem opštih 
uslova za starosnu penziju.
Izuzetno od stava 1. ovog člana, Ustavni sud može, 
zbog rada na započetim predmetima, sudiji produžiti radni vek do okončanja 
predmeta na kojima je bio angažovan, a najduže do isteka vremena na koje je 
izabran, odnosno imenovan, uz njegovu saglasnost.
O ispunjenju uslova za starosnu penziju sudije, predsednik 
Ustavnog suda obaveštava ovlašćenog predlagača za izbor, odnosno imenovanje i 
Narodnu skupštinu, najkasnije šest meseci pre ispunjenja uslova.
U slučaju iz stava 3. ovog člana ovlašćeni predlagač je 
dužan da pokrene postupak za prestanak dužnosti sudije Ustavnog suda.
Ako Narodna skupština ne donese odluku o prestanku dužnosti 
sudije koji je ispunio uslove za starosnu penziju, tom sudiji dužnost prestaje 
danom ispunjenja uslova, a to se konstatuje rešenjem koje donosi predsednik 
Ustavnog suda.
*Službeni glasnik RS, broj 99/2011
Član 15.
Sudija Ustavnog suda razrešava se ako postane član 
političke stranke, povredi zabranu sukoba interesa, trajno izgubi radnu 
sposobnost za dužnost sudije Ustavnog suda, bude osuđen na kaznu zatvora ili za 
kažnjivo delo koje ga čini nedostojnim dužnosti sudije Ustavnog suda.
Ispunjenost uslova za razrešenje sudije Ustavnog suda 
utvrđuje Ustavni sud.
Postupak za razrešenje pokreću ovlašćeni predlagači za 
izbor, odnosno imenovanje sudija Ustavnog suda. Inicijativu za pokretanje postupka 
za razrešenje može da podnese Ustavni sud.
Član 16.
Sudija Ustavnog suda ne može vršiti drugu javnu ili 
profesionalnu funkciju, niti posao, izuzev profesure na pravnom fakultetu u 
Republici Srbiji.
Javnom ili profesionalnom funkcijom ili poslom, u smislu 
ovog zakona, ne smatra se delovanje u kulturno-umetničkom, humanitarnom, 
sportskom ili drugom udruženju, bez naknade.
O delovanju iz stava 2. ovog člana sudija Ustavnog suda je 
dužan da obavesti Ustavni sud. 
Profesurom na pravnom fakultetu u smislu ovog zakona smatra 
se obavljanje nastave na fakultetu u zvanju redovnog ili vanrednog profesora. 

U slučaju sumnje u postojanje sukoba interesa, sudija 
Ustavnog suda može se obratiti Ustavnom sudu radi davanja mišljenja.
Član 17.
Gubitak radne sposobnosti za dužnost sudije Ustavnog suda 
utvrđuje se na osnovu stručnog nalaza i mišljenja ovlašćene zdravstvene ustanove.
Član 18.
Nadležni sud, odnosno drugi državni organ dužan je da 
dostavi ovlašćenom predlagaču za izbor, odnosno imenovanje sudije Ustavnog suda i 
Ustavnom sudu, pravnosnažnu odluku o osudi sudije Ustavnog suda na kaznu zatvora 
ili za drugo kažnjivo delo. 
Član 19.
U toku postupka za utvrđivanje ispunjenosti uslova za 
razrešenje, sudija Ustavnog suda može biti udaljen sa dužnosti.
Odluka o udaljenju sudije Ustavnog suda donosi se na predlog 
predsednika Ustavnog suda.
Odluka o udaljenju predsednika Ustavnog suda donosi se na 
predlog najmanje troje sudija Ustavnog suda.
Odluku o udaljenju donosi Ustavni sud, većinom glasova svih 
sudija, u skladu sa Poslovnikom.
Član 20.
U slučaju da sudiji Ustavnog suda prestane dužnost pre 
isteka roka na koji je izabran, odnosno imenovan, ovlašćeni predlagač predlaže 
dva kandidata za izbor, odnosno imenovanje.
Predlog iz stava 1. ovog člana dostavlja se organu nadležnom 
za izbor, odnosno imenovanje u roku od tri meseca od dana obaveštavanja o 
prestanku dužnosti sudije Ustavnog suda.
Ako je sudija Ustavnog suda kome je prestala dužnost bio sa 
teritorije autonomne pokrajine, kandidati za izbor, odnosno imenovanje moraju 
biti sa teritorije autonomne pokrajine.
Član 20a
Plata sudije Ustavnog suda odgovara položaju i 
nadležnostima Ustavnog suda i odgovornosti sudije za obavljanje dužnosti i 
predstavlja jednu od garancija njegove nezavisnosti u zaštiti ustavnosti i 
zakonitosti i ljudskih i manjinskih prava i sloboda.
Plata predsednika i sudije Ustavnog suda određuje se 
na osnovu osnovne plate.
Osnovna plata, prema ovom zakonu, jeste vrednost u 
koju se ne uračunava procenat za vrednovanje minulog rada.
Osnovica za obračun i isplatu plata predsednika i 
sudije Ustavnog suda utvrđuje se Zakonom o budžetu Republike Srbije.
Кoeficijent za obračun i isplatu plate predsednika 
Ustavnog suda iznosi 12,00, a sudije Ustavnog suda 10,50.
U slučaju da u Ustavnom sudu nisu popunjena sva 
sudijska mesta, do njihove popune, plata predsednika i sudije Ustavnog suda se 
uvećava 10%, za svako nepopunjeno sudijsko mesto.
Sudija Ustavnog suda koji je izabran, odnosno imenovan 
na dužnost iz reda profesora pravnog fakulteta, a koji prava iz radnog odnosa 
ostvaruje na pravnom fakultetu, ima pravo na mesečnu naknadu u visini razlike 
između plate sudije Ustavnog suda, obračunate za puno radno vreme bez uvećanja po 
osnovu godina provedenih na radu, i plate koju ostvaruje na pravnom fakultetu, 
utvrđene u skladu sa propisima kojima se uređuje način obračuna sredstava za 
plate i koeficijenata za obračun i isplatu plata na fakultetima čija se 
delatnost finansira iz budžeta Republike Srbije.
*Službeni glasnik RS, broj 99/2011
Član 21.
Sudija Ustavnog suda kome je prestala dužnost ima pravo na 
naknadu plate u trajanju od šest meseci u visini plate sudije Ustavnog suda.
Pravo na naknadu plate prestaje pre proteka roka od šest 
meseci ako sudija kome je prestala funkcija zasnuje radni odnos ili stekne pravo 
na penziju, a može biti produženo za još šest meseci ako u tih šest meseci stiče 
pravo na penziju.
Sudija Ustavnog suda kome je dužnost prestala zbog ispunjenja 
uslova za starosnu penziju, odnosno koji je razrešen zbog članstva u političkoj 
stranci, povrede zabrane sukoba interesa, osude na kaznu zatvora ili za kažnjivo 
delo koje ga čini nedostojnim dužnosti sudije Ustavnog suda, nema pravo na 
naknadu plate iz st. 1. i 2. ovog člana.
Sudija Ustavnog suda kome je prestala dužnost istekom 
vremena na koje je izabran ili imenovan, ima pravo da se u roku od tri meseca od 
dana prestanka dužnosti vrati na rad u državni i drugi organ ili pravno lice iz 
koga je izabran, odnosno imenovan za sudiju Ustavnog suda, na poslove koje je 
obavljao do izbora, odnosno imenovanja ili na druge poslove koji odgovaraju 
njegovom stepenu stručnosti i sposobnostima.
Sudiji Ustavnog suda koji je izabran ili imenovan iz 
reda sudija ili zamenika javnih tužilaca, miruje sudijska, odnosno 
javnotužilačka funkcija dok obavlja dužnost sudije Ustavnog suda.
Sudija, odnosno zamenik javnog tužioca iz stava 5. 
ovog člana kome je prestala dužnost istekom vremena na koje je izabran ili 
imenovan, nastavlja da obavlja sudijsku funkciju, odnosno funkciju zamenika javnog 
tužioca, u sudu, odnosno javnom tužilaštvu iz koga je izabran, odnosno imenovan 
na dužnost.
Visoki savet sudstva, odnosno Državno veće tužilaca 
dužni su da u roku od 30 dana od dana prestanka dužnosti sudije Ustavnog suda 
donesu rešenje u slučaju iz stava 6. ovog člana.
Sudiji Ustavnog suda koji je izabran ili imenovan iz 
reda javnih tužilaca danom stupanja na dužnost prestaje javnotužilačka funkcija, 
a po prestanku dužnosti sudije Ustavnog suda zbog isteka vremena na koje je 
izabran, odnosno imenovan na dužnost, Državno veće tužilaca, u roku od 30 dana, 
donosi odluku o njegovom izboru na funkciju zamenika javnog tužioca u javnom 
tužilaštvu iz koga je bio izabran, odnosno imenovan na dužnost sudije Ustavnog 
suda.
*Službeni glasnik RS, broj 99/2011
III. UREĐENJE USTAVNOG SUDA
Član 22.
Sedište Ustavnog suda je u Beogradu.
Sednice, javne rasprave i drugi oblici rada Ustavnog 
suda mogu se, po odluci Ustavnog suda, održavati i izvan sedišta Ustavnog suda.
*Službeni glasnik RS, broj 99/2011
Član 23.
Ustavni sud ima predsednika.
Predsednika Ustavnog suda biraju sudije Ustavnog suda iz 
svog sastava, na predlog najmanje troje sudija, tajnim glasanjem, većinom glasova 
svih sudija, na period od tri godine, sa mogućnošću ponovnog izbora.
Ako predsednik Ustavnog suda ne bude izabran, funkciju 
predsednika, do izbora, vrši zamenik predsednika, odnosno najstariji sudija.
Član 24.
Predsednik Ustavnog suda predstavlja Ustavni sud, saziva 
sednice, predlaže dnevni red i predsedava sednicama, usklađuje rad Ustavnog 
suda, stara se o sprovođenju akata Ustavnog suda i vrši druge dužnosti utvrđene 
ovim zakonom, Poslovnikom i drugim aktima Ustavnog suda.
Predsednik Ustavnog suda istovremeno obavlja i dužnost 
sudije.
Član 25.
Ustavni sud ima zamenika predsednika, koji zamenjuje 
predsednika Ustavnog suda, u slučaju njegovog odsustva ili sprečenosti.
Odredbe ovog zakona o izboru i mandatu predsednika Ustavnog 
suda shodno se primenjuju i na izbor i mandat zamenika predsednika.
Zamenik predsednika Ustavnog suda istovremeno obavlja i 
dužnost sudije.
Član 26.
Ustavni sud ima sekretara, koji se postavlja većinom glasova 
svih sudija, na period od pet godina i može biti ponovo postavljen.
Sekretar rukovodi Stručnom službom Ustavnog suda i za svoj 
rad je odgovoran Ustavnom sudu.
Sekretar Ustavnog suda može imati zamenika, koga postavlja 
Ustavni sud većinom glasova svih sudija, na period od pet godina i koji može 
biti ponovo postavljen.
Sekretar i zamenik sekretara Ustavnog suda imaju status 
državnog službenika na položaju.
Uslovi za postavljenje sekretara i zamenika sekretara 
određuju se aktom Ustavnog suda.
Član 27.
Za obavljanje stručnih i drugih poslova Ustavni sud obrazuje 
Stručnu službu.
Organizacija, poslovi i način rada Stručne službe bliže se 
uređuju aktom Ustavnog suda.
Na prava i obaveze zaposlenih u Stručnoj službi primenjuju 
se propisi koji uređuju prava i dužnosti državnih službenika i nameštenika, ako 
ovim zakonom nije drugačije određeno.
*Službeni glasnik RS, broj 99/2011
Član 27a
Aktom iz člana 27. stav 2. ovog zakona određuje se 
potreban broj državnih službenika na položaju, državnih službenika na 
izvršilačkim radnim mestima i nameštenika u Stručnoj službi.
*Službeni glasnik RS, broj 99/2011
Član 27b
Položaj u Stručnoj službi je radno mesto na kome 
državni službenik ima ovlašćenja i odgovornosti vezane za vođenje i usklađivanje 
rada Stručne službe, odnosno pojedinih delova Stručne službe ili na kome je 
zadužen za organizaciju i obavljanje najsloženijih stručnih poslova koji su u 
funkciji ostvarivanja Ustavom utvrđene nadležnosti Ustavnog suda.
Državnog službenika na položaj u Stručnoj službi 
postavlja Ustavni sud, većinom glasova svih sudija.
Državni službenik na položaju u Stručnoj službi može 
biti premešten, privremeno ili do isteka vremena na koje je postavljen, na drugi 
položaj u Stručnoj službi, ako to zahtevaju interesi ostvarivanja Ustavom 
utvrđene nadležnosti Ustavnog suda, pri čemu se vreme provedeno na prethodnom 
položaju računa u vreme na koje je državni službenik postavljen.
*Službeni glasnik RS, broj 99/2011
Član 27v
Državni službenik može da napreduje premeštajem na 
izvršilačko radno mesto u višem zvanju, postavljenjem na položaj ili viši položaj u 
Stručnoj službi, odnosno prelaskom u viši platni razred bez promene radnog 
mesta.
Državni službenik kome je najmanje tri puta uzastopno 
određena ocena „naročito se ističe” može da napreduje i na izvršilačko radno 
mesto koje nije u neposredno višem zvanju, ako ispunjava uslove za obavljanje 
poslova tog radnog mesta.
Državnom službeniku koji je napredovao premeštajem na 
izvršilačko radno mesto u višem zvanju, koeficijent platnog razreda u okviru 
platne grupe u kojoj se nalazi njegovo novo radno mesto određuje predsednik 
Ustavnog suda, vodeći računa da koeficijent koji se određuje odgovara složenosti 
i obimu poslova koje će državni službenik na tom radnom mestu obavljati, kao i 
dotadašnjim rezultatima rada državnog službenika.
Državni službenik koji je zasnovao radni odnos u 
Ustavnom sudu i koji je nakon prve godine rada ocenjen ocenom „naročito se 
ističe” napreduje za dva platna razreda u okviru platne grupe u kojoj se nalazi 
radno mesto na koje je raspoređen.
*Službeni glasnik RS, broj 99/2011
Član 27g
Zaposlenima u Stručnoj službi mogu se utvrditi 
koeficijenti za obračun i isplatu plate koji su do 30% veći od koeficijenata 
predviđenih zakonom kojim se uređuju plate državnih službenika i nameštenika.
Visina koeficijenata iz stava 1. ovog člana određuje 
se aktom o platama zaposlenih u Stručnoj službi koji donosi Ustavni sud, većinom 
glasova svih sudija.
Osnovica za obračun i isplatu plata zaposlenih u 
Stručnoj službi jednaka je osnovici za obračun i isplatu plata državnih 
službenika i nameštenika u drugim državnim organima.
*Službeni glasnik RS, broj 99/2011
Član 27d
Sekretar Ustavnog suda priprema predlog kadrovskog 
plana istovremeno sa pripremom predloga budžeta Ustavnog suda, tako da bude 
usklađen sa njim.
Кadrovski plan donosi predsednik Ustavnog suda, po 
pribavljenom mišljenju radnog tela Ustavnog suda nadležnog za organizaciona i 
finansijska pitanja.
*Službeni glasnik RS, broj 99/2011
Član 27đ
Troškovi dodatnog obrazovanja državnih službenika u 
Stručnoj službi koje je od značaja za rad Ustavnog suda, kao i troškovi vezani 
za obavljanje stručne prakse državnih službenika u Stručnoj službi u međunarodnim 
institucijama nadležnim za zaštitu ljudskih prava i ustavnim sudovima drugih 
država, padaju na teret budžetskih sredstava Ustavnog suda.
Prava i obaveze državnog službenika u Stručnoj službi 
koji se dodatno obrazuje, odnosno koji je upućen na stručnu praksu, uređuju se u 
skladu sa zakonom koji uređuje prava i obaveze državnih službenika.
*Službeni glasnik RS, broj 99/2011
Član 28.
Sredstva za rad i funkcionisanje Ustavnog suda (u daljem 
tekstu: budžet Ustavnog suda), obezbeđuju se u budžetu Republike Srbije, na 
predlog Ustavnog suda.
Ustavni sud samostalno raspolaže sredstvima budžeta 
Ustavnog suda.
Vlada ne može bez saglasnosti predsednika Ustavnog 
suda, obustaviti, odložiti ili ograničiti izvršenje budžeta Ustavnog suda.
Postupak za utvrđivanje predloga budžeta Ustavnog suda 
uređuje se ovim zakonom i Poslovnikom.
*Službeni glasnik RS, broj 99/2011
Član 28a
Sekretar Ustavnog suda priprema predlog budžeta 
Ustavnog suda u skladu sa zakonom kojim se uređuje budžetski sistem i Poslovnikom 
i dostavlja ga radnom telu Ustavnog suda nadležnom za finansijska pitanja.
Radno telo iz stava 1. ovog člana utvrđuje predlog 
budžeta Ustavnog suda i upućuje ga predsedniku Ustavnog suda radi dostavljanja na 
mišljenje ministarstvu nadležnom za poslove finansija.
O predlogu iz stava 2. ovog člana ministar nadležan za 
poslove finansija dostavlja Ustavnom sudu obrazloženo mišljenje.
U slučaju da ministar nadležan za poslove finansija 
ima primedbe na dostavljeni predlog budžeta Ustavnog suda, organizovaće 
konsultacije sa predsednikom Ustavnog suda i radnim telom iz stava 1. ovog 
člana, radi postizanja saglasnosti.
Ako ministar nadležan za poslove finansija nema 
primedbe na predlog budžeta Ustavnog suda ili se postigne saglasnost iz stava 4. 
ovog člana, Ustavni sud, većinom glasova svih sudija, utvrđuje konačan predlog 
budžeta Ustavnog suda, koji ministarstvo nadležno za poslove finansija bez izmena 
uključuje u nacrt zakona o budžetu Republike Srbije, a Vlada bez izmena u predlog 
zakona o budžetu Republike Srbije.
Ako se ne postigne saglasnost iz stava 4. ovog člana, 
ministarstvo nadležno za poslove finansija konačan predlog budžeta Ustavnog suda 
iz stava 5. ovog člana bez izmena uključuje u nacrt zakona o budžetu Republike 
Srbije, a Vlada bez izmena u predlog zakona o budžetu Republike Srbije.
U slučaju iz stava 6. ovog člana Vlada u obrazloženju 
predloga zakona o budžetu Republike Srbije navodi razloge zbog kojih smatra da 
predlog budžeta Ustavnog suda nije prihvatljiv.
*Službeni glasnik RS, broj 99/2011
Član 28b
Кontrola izvršenja budžeta Ustavnog suda sprovodi se u 
skladu sa propisima koji uređuju budžetski sistem, računovodstvo i reviziju.
Ustavni sud obezbeđuje vršenje interne kontrole 
izvršenja budžeta Ustavnog suda na način predviđen Poslovnikom, a u skladu sa 
propisima koji uređuju budžetski sistem, računovodstvo i reviziju.
*Službeni glasnik RS, broj 99/2011
IV. POSTUPAК PRED USTAVNIM SUDOM I PRAVNO DEJSTVO NJEGOVIH 
ODLUКA
1. Opšte odredbe
a) Učesnici u postupku 
Član 29.
Učesnici u postupku pred Ustavnim sudom su:
1) državni organi, organi autonomnih pokrajina i jedinica 
lokalne samouprave, narodni poslanici, u postupku za ocenu ustavnosti ili 
zakonitosti (u daljem tekstu: ovlašćeni predlagač);
2) svako po čijoj je inicijativi pokrenut postupak za ocenu 
ustavnosti ili zakonitosti (u daljem tekstu: inicijator);
3) donosilac zakona, statuta autonomne pokrajine, odnosno 
jedinice lokalne samouprave i drugog opšteg akta (u daljem tekstu: opšti akt) 
koji je predmet ocenjivanja ustavnosti ili zakonitosti, kao i strane koje su 
zaključile kolektivni ugovor;
4) politička stranka, sindikalna organizacija ili udruženje 
građana čiji je statut ili drugi opšti akt predmet ocenjivanja ustavnosti ili 
zakonitosti ili o čijoj se zabrani rada odlučuje;
5) verska zajednica o čijoj se zabrani rada odlučuje;
6) svako po čijem se zahtevu vodi postupak za odlučivanje o 
izbornom sporu za koje zakonom nije određena nadležnost sudova, kao i organ za 
sprovođenje izbora u vezi sa čijom izbornom aktivnošću se pokreće spor;
7) državni i drugi organi koji prihvataju, odnosno odbijaju 
nadležnost, kao i svako ko zbog prihvatanja, odnosno odbijanja nadležnosti nije 
mogao da ostvari svoje pravo;
8) Vlada, Republički javni tužilac i organ nadležan za upis 
u registar političkih stranaka, sindikalnih organizacija, udruženja građana ili 
verskih zajednica, u postupku za zabranu rada političkih stranaka, sindikalnih 
organizacija, udruženja građana ili verskih zajednica;
9) podnosilac ustavne žalbe, kao i državni organ, odnosno 
organizacija kojoj su poverena javna ovlašćenja protiv čijeg je pojedinačnog akta 
ili radnje izjavljena ustavna žalba;
10) organ određen statutom autonomne pokrajine, odnosno 
jedinice lokalne samouprave u postupku po žalbi ako se pojedinačnim aktom ili 
radnjom državnog organa ili organa jedinice lokalne samouprave onemogućava vršenje 
nadležnosti autonomne pokrajine, odnosno jedinice lokalne samouprave, kao i 
organ protiv čijeg je pojedinačnog akta ili radnje izjavljena žalba;
11) Narodna skupština i predsednik Republike kada se 
odlučuje o postojanju povrede Ustava u postupku za njegovo razrešenje; 

12) sudije, javni tužioci i zamenici javnih tužilaca u 
postupku po žalbi na odluku o prestanku funkcije, kao i organ koji je doneo 
odluku o prestanku funkcije;
13) druga lica u skladu sa zakonom.
U postupku pred Ustavnim sudom mogu učestvovati i druga 
lica koja Ustavni sud pozove.
Član 30.
U postupku pred Ustavnim sudom organ ili organizaciju 
predstavljaju njihovi ovlašćeni predstavnici.
U postupku pred Ustavnim sudom mogu učestvovati lica 
koja na osnovu specijalnog punomoćja ovlaste učesnici u postupku.
*Službeni glasnik RS, broj 99/2011
Član 31.
Učesnik u postupku ima pravo da daje predloge i dužnost da 
pruža potrebne podatke i obaveštenja u toku postupka i na raspravi, da podnosi 
dokaze i da preduzima druge radnje od značaja za odlučivanje Ustavnog suda.
Učesnik u postupku ima pravo da iznese i obrazloži svoj 
stav i razloge tokom postupka, kao i da daje odgovor na navode i razloge drugih 
učesnika u postupku.
Učesnik u postupku može u toku postupka odustati od 
predloga, zahteva, žalbe, odnosno inicijative.
b) Prethodni postupak
Član 32.
Podnesci upućeni Ustavnom sudu predaju se preko pošte ili 
neposredno Ustavnom sudu i moraju biti potpisani.
Predlog, inicijativa, odnosno drugi podnesak smatra se 
podnetim onog dana kada je predat Ustavnom sudu.
Ako je predlog, inicijativa, odnosno drugi podnesak upućen 
preko pošte preporučeno, dan predaje pošti smatra se kao dan predaje Ustavnom 
sudu.
Član 33.
Na zahtev Ustavnog suda, odgovor na predlog, inicijativu i 
rešenje o pokretanju postupka za ocenjivanje ustavnosti, odnosno zakonitosti opšteg 
akta, daje donosilac tog akta, odnosno organ koga on ovlasti.
Povodom inicijative za ocenu ustavnosti zakona, odnosno 
ustavnosti ili zakonitosti drugog opšteg akta koji donosi Narodna skupština, 
Ustavni sud može, pre pokretanja postupka, da zatraži mišljenje od Narodne 
skupštine.
Povodom inicijative za ocenu ustavnosti statuta autonomne 
pokrajine, odnosno jedinice lokalne samouprave, Ustavni sud može, pre pokretanja 
postupka, da zatraži mišljenje od skupštine autonomne pokrajine, odnosno skupštine 
jedinice lokalne samouprave.
Član 34.
Donosilac osporenog opšteg akta dužan je da u roku koji 
odredi Ustavni sud, a koji ne može biti kraći od 15 dana, dostavi osporeni opšti 
akt i potrebnu dokumentaciju i da pruži podatke i obaveštenja od značaja za 
vođenje postupka i odlučivanje.
Državni i drugi organi, organizacije koje vrše javna 
ovlašćenja, pravna i fizička lica, dužna su da, na zahtev Ustavnog suda, u roku 
koji ne može biti kraći od 15 dana, dostave podatke i obaveštenja od značaja za 
postupak i odlučivanje Ustavnog suda.
Ako u određenom roku Ustavni sud ne dobije odgovor, 
mišljenje, tražene podatke i obaveštenja, postupak se može nastaviti.
Član 35.
U postupku pred Ustavnim sudom određuje se sudija 
izvestilac, u skladu sa Poslovnikom.
Izuzetno, kada to složenost ustavnopravnih pitanja 
zahteva, predsednik Ustavnog suda može odrediti jednog ili više sudija koji će 
zajedno sa sudijom izvestiocem sprovesti postupak i pripremiti zajednički 
predlog akta o kome odlučuje Ustavni sud.
*Službeni glasnik RS, broj 99/2011
Član 35a
Radnje u prethodnom postupku preduzima sudija 
izvestilac, odnosno Stručna služba, u skladu sa ovim zakonom i Poslovnikom.
U prethodnom postupku se ispituje urednost i 
dopuštenost podnesaka kojima se inicira ili pokreće postupak pred Ustavnim 
sudom, dostavljaju akti o pokretanju postupka, odnosno inicijative na odgovor i 
mišljenje, prikupljaju potrebni podaci, obaveštenja i dokazi u cilju provere navoda 
iz inicijative za pokretanje postupka za ocenu ustavnosti ili zakonitosti.
U prethodnom postupku se preduzimaju i druge procesne 
radnje od značaja za odlučivanje Ustavnog suda.
*Službeni glasnik RS, broj 99/2011
Član 36.
Ustavni sud će odbaciti podnesak kojim se inicira ili 
pokreće postupak pred Ustavnim sudom:
1) kad utvrdi da Ustavni sud nije nadležan za 
odlučivanje;
2) ako podnesak nije podnet u određenom roku;
3) ako je podnesak anoniman;
4) kad u ostavljenom roku podnosilac nije otklonio 
nedostatke koji onemogućavaju postupanje;
5) kad utvrdi da je podnesak očigledno neosnovan;
6) ako utvrdi da se podneskom zloupotrebljava pravo;
7) kad ne postoje druge pretpostavke za vođenje 
postupka i odlučivanje, utvrđene zakonom.
Кad Ustavni sud utvrdi da nije nadležan za odlučivanje, 
može podnesak kojim se pokreće postupak, ustupiti nadležnom organu.
*Službeni glasnik RS, broj 99/2011
v) Javna rasprava
Član 37.
Ustavni sud održava javnu raspravu, u postupku ocenjivanja 
ustavnosti ili zakonitosti, u postupku odlučivanja o izbornim sporovima, kao i u 
postupku za zabranu rada političke stranke, sindikalne organizacije, udruženja 
građana ili verske zajednice.
Ustavni sud može odlučiti da se ne održi javna rasprava u 
postupku ocenjivanja ustavnosti ili zakonitosti: ako oceni da je u toku postupka 
stvar dovoljno razjašnjena i da, na osnovu pribavljenih dokaza, može odlučiti i bez 
održavanja javne rasprave; ako je o istoj stvari već odlučivao, a nisu dati novi 
razlozi za drugačije odlučivanje u toj stvari, kao i ako postoje uslovi za 
obustavu postupka.
Ustavni sud može održati javnu raspravu i u drugim 
slučajevima kad oceni da je održavanje javne rasprave potrebno, a naročito kad se 
radi o složenom ustavno-pravnom pitanju ili kad se postavi pitanje ustavnosti ili 
zakonitosti o kome ne postoji stav Ustavnog suda.
Član 38.
Na javnu raspravu pozivaju se svi učesnici u postupku radi 
izlaganja stavova i davanja potrebnih obaveštenja.
Ako je to od interesa za ocenu ustavnosti ili zakonitosti, 
Ustavni sud može na javnu raspravu pozvati predstavnike organa i organizacija 
koji su odgovorni za izvršavanje predmetnog opšteg akta.
Na javnu raspravu pozivaju se, kad je to potrebno, 
predstavnici organa i organizacija, naučni i javni radnici, kao i druga lica, 
radi davanja mišljenja i objašnjenja.
Član 39.
Odsustvo pojedinih učesnika u postupku na javnoj raspravi 
ne sprečava Ustavni sud da održi javnu raspravu i da donese odluku.
Član 40.
Ustavni sud može javnu raspravu odložiti ili prekinuti radi 
pribavljanja potrebnih podataka, obaveštenja i mišljenja, kao i u drugim opravdanim 
slučajevima.
Član 41.
Druga pitanja koja se odnose na javnu raspravu bliže se 
uređuju Poslovnikom.
g) Oblici rada Ustavnog suda
Član 42.
Ustavni sud odlučuje o pitanjima iz svoje nadležnosti 
na sednici Ustavnog suda, sednici Velikog veća ili sednici Malog veća.
Ustavni sud može, radi razjašnjenja stvari u predmetu, 
održavati i pripremne sednice, konsultativne sastanke i druge sednice, u skladu 
sa Poslovnikom.
*Službeni glasnik RS, broj 99/2011
Član 42a
Ustavni sud na sednici Ustavnog suda, koju čine sve 
sudije Ustavnog suda:
1) donosi opšte akte;
2) donosi odluke iz člana 45. tač. 1) do 5), tač. 8), 
11), 14) i 15) ovog zakona;
3) pokreće postupak za utvrđivanje neustavnosti ili 
nezakonitosti opšteg akta, po sopstvenoj inicijativi;
4) donosi rešenje iz člana 46. tačka 10) ovog zakona;
5) odlučuje kad nije postignuta jednoglasnost u 
odlučivanju Velikog veća;
6) donosi pojedinačne akte ako ovim zakonom ili 
Poslovnikom nije predviđeno da ih donose veća ili predsednik Ustavnog suda.
Na sednici Ustavnog suda odluke se donose većinom 
glasova svih sudija Ustavnog suda.
Sednica Ustavnog suda se zakazuje i u slučaju 
održavanja javne rasprave i sednice o većanju i glasanju posle održane javne 
rasprave.
*Službeni glasnik RS, broj 99/2011
Član 42b
Ustavni sud na sednici Velikog veća, koje čine 
predsednik Ustavnog suda i sedam sudija:
1) donosi odluke iz člana 45. tač. 6), 7), 9), 10), 
12) i 13) ovog zakona;
2) donosi rešenja iz člana 46. tač. 1) do 8) ovog 
zakona;
3) odlučuje ako nije postignuta jednoglasnost u 
odlučivanju Malog veća.
Na sednici Velikog veća odluke, odnosno rešenja iz 
stava 1. ovog člana donose se jednoglasno.
Ako se ne postigne jednoglasnost članova Velikog veća, 
odluku, odnosno rešenje donosi sednica Ustavnog suda.
Ustavni sud ima dva Velika veća.
Predsednik Ustavnog suda određuje sastav Velikog veća 
godišnjim rasporedom poslova Ustavnog suda.
*Službeni glasnik RS, broj 99/2011
Član 42v
Ustavni sud na sednici Malog veća, koga čine troje 
sudija Ustavnog suda od kojih je jedan predsednik veća, donosi:
1) rešenje iz člana 46. tačka 9) ovog zakona;
2) zaključke iz člana 47. ovog zakona.
Na sednici Malog veća rešenja i zaključci iz stava 1. 
ovog člana donose se jednoglasno.
Ako se ne postigne jednoglasnost članova Malog veća, 
rešenje, odnosno zaključak donosi Veliko veće.
Ustavni sud, većinom glasova svih sudija, donosi 
odluku kojom određuje broj Malih veća.
Predsednik Ustavnog suda određuje predsednika i 
članove Malog veća godišnjim rasporedom poslova Ustavnog suda.
*Službeni glasnik RS, broj 99/2011
Član 42g
Sednicu Ustavnog suda zakazuje i njome rukovodi 
predsednik Ustavnog suda.
Predsednik Ustavnog suda, koji je istovremeno i 
predsednik Velikog veća, zakazuje i rukovodi sednicom tog veća.
Sednicu Malog veća zakazuje i njome rukovodi predsednik 
tog veća.
Na sednici Ustavnog suda, kao i na sednici Velikog i 
Malog veća vodi se zapisnik.
Način rada i odlučivanja na sednici Ustavnog suda i 
sednicama Velikog i Malog veća bliže se uređuje Poslovnikom.
*Službeni glasnik RS, broj 99/2011
Član 43.
Ustavni sud obrazuje komisije i odbore kao stalna radna 
tela. 
Ustavni sud može obrazovati i povremena radna tela.
Stalna i povremena radna tela iz st. 1. i 2. ovog člana, 
obrazuju se u skladu sa Poslovnikom.
*Službeni glasnik RS, broj 99/2011
d) Akti Ustavnog suda
Član 44.
Ustavni sud donosi odluke, rešenja i zaključke. 

Član 45.
Ustavni sud odlukom:
1) utvrđuje da zakon, statut autonomne pokrajine ili 
jedinice lokalne samouprave i drugi opšti akt nije u saglasnosti s Ustavom, 
opšteprihvaćenim pravilima međunarodnog prava i potvrđenim međunarodnim 
ugovorima, odnosno da u vreme važenja nije bio u saglasnosti sa Ustavom;
2) utvrđuje da zakon koji je izglasan, a nije ukazom 
proglašen, nije u saglasnosti sa Ustavom;
3) utvrđuje da potvrđeni međunarodni ugovor nije u 
saglasnosti sa Ustavom;
4) utvrđuje da statut autonomne pokrajine ili jedinice 
lokalne samouprave ili drugi opšti akt nije u saglasnosti sa zakonom, odnosno da 
u vreme važenja nije bio u saglasnosti sa zakonom;
5) utvrđuje da kolektivni ugovor nije u saglasnosti sa 
Ustavom i zakonom; 
6) određuje način otklanjanja posledica koje su nastale usled 
primene opšteg akta koji nije u saglasnosti s Ustavom ili zakonom;
7) odlučuje o izbornim sporovima za koje zakonom nije 
određena nadležnost sudova;
8) zabranjuje rad političke stranke, sindikalne 
organizacije, udruženja građana ili verske zajednice;
9) odlučuje o ustavnoj žalbi;
10) odlučuje o žalbi organa autonomne pokrajine, odnosno 
jedinice lokalne samouprave u postupku ako se pojedinačnim aktom ili radnjom 
državnog organa ili organa jedinice lokalne samouprave onemogućava vršenje 
nadležnosti autonomne pokrajine, odnosno jedinice lokalne samouprave;
11) odlučuje u postupku o postojanju povrede Ustava od 
strane predsednika Republike;
12) odlučuje u postupku po žalbi sudija na odluku o 
prestanku funkcije i druge odluke Visokog saveta sudstva;
13) odlučuje u postupku po žalbi javnih tužilaca i zamenika 
javnih tužilaca na odluku o prestanku funkcije;
14) odbija predlog za utvrđivanje neustavnosti ili nezakonitosti;
15) odbija zahtev za utvrđivanje neustavnosti ili 
nezakonitosti opšteg akta iz inicijative povodom koje je doneto rešenje o 
pokretanju postupka.
*Službeni glasnik RS, broj 99/2011
Član 46.
Ustavni sud rešenjem:
1) pokreće postupak za utvrđivanje neustavnosti, 
nezakonitosti ili nesaglasnosti sa opšteprihvaćenim pravilima međunarodnog prava 
i potvrđenim međunarodnim ugovorom;
2) rešava o sukobu nadležnosti između državnih i drugih 
organa, u skladu sa Ustavom;
3) obustavlja izvršenje pojedinačnog akta, odnosno radnje i 
ukida meru obustave ili odbacuje zahtev za obustavu izvršenja pojedinačnog akta 
ili radnje;
4) odlaže stupanje na snagu odluke organa autonomne 
pokrajine;
5) odbacuje inicijativu za pokretanje postupka za ocenu 
ustavnosti ili zakonitosti u slučaju iz člana 53. stav 2. ovog zakona;
6) određuje način izvršenja odluke ili rešenja Ustavnog suda; 

7) obustavlja postupak u slučajevima iz čl. 57, 88. i 97. 
ovog zakona;
8) odbacuje zahtev za ocenjivanje ustavnosti ili zakonitosti 
opšteg akta o kome je već odlučivao, a iz novih navoda, razloga i podnetih 
dokaza ne proizilazi da ima osnova za ponovno odlučivanje;
9) odbacuje ustavnu žalbu ako nisu ispunjene procesne pretpostavke;
10) odlaže objavljivanje svoje odluke u „Službenom 
glasniku Republike Srbije”.
*Službeni glasnik RS, broj 99/2011
Član 47.
Ustavni sud zaključkom:
1) odbacuje inicijativu za pokretanje postupka za ocenu 
ustavnosti ili zakonitosti opšteg akta, predlog ili drugi zahtev kojim se 
pokreće postupak pred Ustavnim sudom, izuzev ustavne žalbe, zbog nenadležnosti;
2) odbacuje predlog za utvrđivanje neustavnosti ili 
nezakonitosti opšteg akta i inicijativu za pokretanje postupka za ocenu 
ustavnosti ili zakonitosti koji nisu podneti u roku iz člana 168. stav 5. 
Ustava;
3) odbacuje žalbu sudije, javnog tužioca i zamenika 
javnog tužioca ako nije podneta u zakonom propisanom roku;
4) odbacuje inicijativu za pokretanje postupka za ocenu 
ustavnosti ili zakonitosti opšteg akta, predlog ili drugi zahtev kojim se 
pokreće postupak pred Ustavnim sudom, izuzev ustavne žalbe, koji je nerazumljiv 
ili nepotpun, odnosno koji sadrži druge nedostatke koji onemogućavaju postupanje 
Ustavnog suda;
5) odbacuje anonimnu inicijativu za pokretanje postupka 
za ocenu ustavnosti ili zakonitosti opšteg akta, predlog ili drugi zahtev kojim 
se pokreće postupak pred Ustavnim sudom, izuzev ustavne žalbe;
6) odbacuje inicijativu za pokretanje postupka za ocenu 
ustavnosti ili zakonitosti opšteg akta, predlog ili drugi zahtev kojim se 
pokreće postupak pred Ustavnim sudom, izuzev ustavne žalbe, koji predstavlja 
zloupotrebu prava;
7) odbacuje inicijativu za pokretanje postupka za ocenu 
ustavnosti ili zakonitosti i predlog za utvrđivanje neustavnosti ili 
nezakonitosti opšteg akta koji nije donet;
8) odbacuje inicijativu za pokretanje postupka za ocenu 
ustavnosti ili zakonitosti i predlog za utvrđivanje neustavnosti ili 
nezakonitosti opšteg akta čiji je donosilac pravno prestao da postoji;
9) odlučuje o zahtevu donosioca osporenog opšteg akta 
da se zastane sa postupkom;
10) obustavlja postupak kada je povučen predlog za 
utvrđivanje neustavnosti ili nezakonitosti opšteg akta, odnosno kad inicijator 
odustane od inicijative za pokretanje postupka za ocenu ustavnosti ili 
zakonitosti;
11) obustavlja postupak i u drugim slučajevima, izuzev 
postupka po ustavnoj žalbi, zbog povlačenja ili odustanka ovlašćenog predlagača, 
odnosno podnosioca od podnetog zahteva ili zbog prestanka drugih procesnih 
pretpostavki za vođenje postupka.
Ustavni sud donosi zaključke i u drugim slučajevima 
kada u skladu sa odredbama ovog zakona i Poslovnika ne donosi odluku, odnosno 
rešenje.
*Službeni glasnik RS, broj 99/2011
Član 48.
Odluke, rešenja i zaključci Ustavnog suda sadrže: uvod, 
izreku i obrazloženje.
Sadržina pojedinih delova akata iz stava 1. ovog člana 
bliže se uređuje Poslovnikom, s tim što obrazloženje rešenja o odbacivanju ustavne 
žalbe, odnosno zaključka može sadržati samo pravni osnov za donošenje.
*Službeni glasnik RS, broj 99/2011
Član 49.
Odluke Ustavnog suda, izuzev odluke po ustavnoj žalbi, 
objavljuju se u „Službenom glasniku Republike Srbije”, kao i u službenom glasilu 
u kome je objavljen statut autonomne pokrajine, drugi opšti akt i kolektivni 
ugovor, odnosno na način na koji je objavljen opšti akt o kome je Ustavni sud 
odlučivao.
U „Službenom glasniku Republike Srbije” može se objaviti 
odluka po ustavnoj žalbi, kao i rešenja koja su od šireg značaja za zaštitu 
ustavnosti i zakonitosti.
2. Postupak za ocenjivanje ustavnosti ili zakonitosti opštih 
akata
Član 50.
Postupak za ocenjivanje ustavnosti ili zakonitosti opšteg 
akta pokreće se predlogom ovlašćenog predlagača ili rešenjem o pokretanju 
postupka.
Postupak za ocenu ustavnosti ili zakonitosti Ustavni sud 
može da pokrene samostalno, na osnovu odluke koju donosi dvotrećinskom većinom 
glasova svih sudija.
Član 51.
Predlog za utvrđivanje neustavnosti ili nezakonitosti, 
odnosno inicijativa za pokretanje postupka za ocenu ustavnosti ili zakonitosti 
sadrži: naziv opšteg akta čija se ustavnost ili zakonitost osporava; naziv i 
broj službenog glasila u kome je opšti akt objavljen, ako je objavljivanje izvršeno 
u službenom glasilu; oznaku odredbe ili odredaba opšteg akta čija ustavnost ili 
zakonitost se osporava; odredbe Ustava, odnosno zakona u odnosu na koje se 
osporava ustavnost ili zakonitost opšteg akta; razloge osporavanja i druge 
podatke od značaja za ocenjivanje ustavnosti ili zakonitosti osporenog opšteg 
akta; predlog, odnosno zahtev kako da se odluči; podatke o predlagaču, odnosno 
podnosiocu inicijative; potpis predlagača, odnosno podnosioca inicijative.
Ako opšti akt čija se ustavnost ili zakonitost osporava 
nije objavljen u službenom glasilu, uz predlog se prilaže i overeni prepis tog 
akta.
*Službeni glasnik RS, broj 99/2011
Član 52.
Postupak se smatra pokrenutim danom podnošenja urednog 
predloga Ustavnom sudu, odnosno danom donošenja rešenja o pokretanju postupka.
*Službeni glasnik RS, broj 99/2011
Član 53.
Кad Ustavni sud oceni da ima osnova za pokretanje postupka 
povodom inicijative, postupak pokreće rešenjem.
Кad Ustavni sud nađe da je inicijativa neprihvatljiva, 
jer iznetim razlozima osporavanja nije potkrepljena tvrdnja da ima osnova za 
pokretanje postupka za ocenu ustavnosti ili zakonitosti, inicijativu će rešenjem 
odbaciti.
Кad se inicijativom osporava ustavnost ili zakonitost 
opšteg akta, osim zakona i statuta autonomne pokrajine ili jedinice lokalne 
samouprave, odnosno pojedinih odredaba ovog akta kojima se regulišu pitanja o 
kojima Ustavni sud već ima zauzet stav ili kad je u toku prethodnog postupka 
pravno stanje potpuno utvrđeno i prikupljeni podaci pružaju pouzdan osnov za 
odlučivanje, Ustavni sud odlučuje bez donošenja rešenja o pokretanju postupka.
Кad Ustavni sud nakon sprovedenog postupka oceni da 
zahtev za utvrđivanje neustavnosti ili nezakonitosti iz inicijative povodom koje 
je pokrenut postupak, nije osnovan, doneće odluku o njegovom odbijanju.
*Službeni glasnik RS, broj 99/2011
Član 54.
U postupku ocenjivanja ustavnosti ili zakonitosti Ustavni sud 
nije ograničen zahtevom ovlašćenog predlagača, odnosno inicijatora.
Кad ovlašćeni predlagač, odnosno inicijator odustane od 
predloga, odnosno inicijative, Ustavni sud će nastaviti postupak za ocenu 
ustavnosti ili zakonitosti, ako za to nađe osnova.
Član 55.
U toku postupka, a na zahtev donosioca osporenog opšteg 
akta, Ustavni sud može, pre donošenja odluke o ustavnosti ili zakonitosti, 
zastati sa postupkom i dati mogućnost donosiocu opšteg akta, da u određenom roku 
otkloni uočene neustavnosti ili nezakonitosti.
Ako u određenom roku neustavnost ili nezakonitost ne bude 
otklonjena, Ustavni sud će nastaviti postupak.
Član 56.
Ustavni sud može u toku postupka, do donošenja konačne 
odluke, obustaviti izvršenje pojedinačnog akta ili radnje koja je preduzeta na 
osnovu opšteg akta čija se ustavnost ili zakonitost ocenjuje, ako bi njihovim 
izvršavanjem mogle nastupiti neotklonjive štetne posledice.
Ako u toku postupka Ustavni sud oceni da su razlozi 
obustave usled izmenjenih okolnosti prestali, ukinuće meru obustave izvršenja 
pojedinačnog akta, odnosno radnje.
Ustavni sud će odbaciti zahtev za obustavu izvršenja 
pojedinačnog akta, odnosno radnje kad donosi konačnu odluku.
Član 57.
Ustavni sud će obustaviti postupak:
1) kad je u toku postupka opšti akt usaglašen sa Ustavom 
ili zakonom, a Ustavni sud nije ocenio da zbog posledica neustavnosti ili 
nezakonitosti treba doneti odluku zbog toga što nisu otklonjene posledice 
neustavnosti ili nezakonitosti;
2) kad u toku postupka prestanu procesne pretpostavke za 
vođenje postupka.
Član 58.
Кad Ustavni sud utvrdi da zakon, statut autonomne pokrajine 
ili jedinice lokalne samouprave, drugi opšti akt ili kolektivni ugovor nije u 
saglasnosti s Ustavom, opšteprihvaćenim pravilima međunarodnog prava i 
potvrđenim međunarodnim ugovorom, taj zakon, statut autonomne pokrajine ili 
jedinice lokalne samouprave, drugi opšti akt ili kolektivni ugovor prestaje da 
važi danom objavljivanja odluke Ustavnog suda u „Službenom glasniku Republike 
Srbije”.
Odredbe potvrđenog međunarodnog ugovora za koje je odlukom 
Ustavnog suda utvrđeno da nisu u saglasnosti sa Ustavom, prestaju da važe na 
način predviđen tim međunarodnim ugovorom i opšteprihvaćenim pravilima 
međunarodnog prava.
Кad Ustavni sud utvrdi da opšti akt ili kolektivni ugovor 
nije u saglasnosti sa zakonom, taj opšti akt ili kolektivni ugovor prestaje da 
važi danom objavljivanja odluke Ustavnog suda u „Službenom glasniku Republike 
Srbije”.
Ustavni sud može posebnim rešenjem odložiti objavljivanje 
svoje odluke u „Službenom glasniku Republike Srbije”, ali najduže za šest meseci 
od dana njenog donošenja.
U slučaju iz stava 4. ovog člana, Ustavni sud odluku 
kojom je utvrđeno da opšti akt nije u saglasnosti sa Ustavom, zakonom, 
opšteprihvaćenim pravilima međunarodnog prava ili potvrđenim međunarodnim 
ugovorom, dostavlja donosiocu opšteg akta zajedno sa rešenjem o odlaganju 
objavljivanja.
*Službeni glasnik RS, broj 99/2011
Član 59.
Кad Ustavni sud odredi način otklanjanja posledica koje su 
nastale usled primene opšteg akta koji nije u saglasnosti sa Ustavom ili 
zakonom, odluka Ustavnog suda ima pravno dejstvo od dana njenog objavljivanja u 
„Službenom glasniku Republike Srbije”.
Član 60.
Zakoni i drugi opšti akti za koje je odlukom Ustavnog suda 
utvrđeno da nisu u saglasnosti s Ustavom, opšteprihvaćenim pravilima 
međunarodnog prava, potvrđenim međunarodnim ugovorima ili zakonom, ne mogu se 
primenjivati na odnose koji su nastali pre dana objavljivanja odluke Ustavnog suda, 
ako do tog dana nisu pravnosnažno rešeni.
Opšti akti doneti za izvršenje zakona i drugih opštih akata 
za koje se odlukom Ustavnog suda utvrdi da nisu u saglasnosti s Ustavom, 
opšteprihvaćenim pravilima međunarodnog prava, potvrđenim međunarodnim ugovorima 
ili zakonom, neće se primenjivati od dana objavljivanja odluke Ustavnog suda, ako 
iz odluke proizilazi da su ti opšti akti nesaglasni Ustavu opšteprihvaćenim 
pravilima međunarodnog prava, potvrđenim međunarodnim ugovorima ili zakonu.
Izvršenje pravnosnažnih pojedinačnih akata donetih na osnovu 
propisa koji se više ne mogu primenjivati, ne može se ni dozvoliti ni sprovesti, 
a ako je izvršenje započeto – obustaviće se.
Član 61.
Svako kome je povređeno pravo konačnim ili pravnosnažnim 
pojedinačnim aktom, donetim na osnovu zakona ili drugog opšteg akta, za koji je 
odlukom Ustavnog suda utvrđeno da nije u saglasnosti s Ustavom, opšteprihvaćenim 
pravilima međunarodnog prava, potvrđenim međunarodnim ugovorima ili zakonom, ima 
pravo da traži od nadležnog organa izmenu tog pojedinačnog akta, u skladu sa 
pravilima postupka u kome je pojedinačni akt donet.
Predlog za izmenu konačnog ili pravnosnažnog pojedinačnog 
akta, donetog na osnovu zakona ili drugog opšteg akta, za koji je odlukom 
Ustavnog suda utvrđeno da nije u saglasnosti sa Ustavom, opšteprihvaćenim 
pravilima međunarodnog prava, potvrđenim međunarodnim ugovorima ili zakonom, 
može se podneti u roku od šest meseci od dana objavljivanja odluke u „Službenom 
glasniku Republike Srbije”, ako od dostavljanja pojedinačnog akta do podnošenja 
predloga ili inicijative za pokretanje postupka nije proteklo više od dve godine.
*Službeni glasnik RS, broj 99/2011
Član 62.
Ako se utvrdi da se izmenom pojedinačnog akta ne mogu 
otkloniti posledice nastale usled primene opšteg akta za koji je odlukom 
Ustavnog suda utvrđeno da nije u saglasnosti sa Ustavom, opšteprihvaćenim 
pravilima međunarodnog prava, potvrđenim međunarodnim ugovorima ili zakonom, 
Ustavni sud može odrediti da se ove posledice otklone povraćajem u pređašnje 
stanje, naknadom štete ili na drugi način.
Član 63.
Ako se u postupku pred sudom opšte ili posebne nadležnosti 
postavi pitanje saglasnosti zakona ili drugog opšteg akta sa Ustavom, 
opšteprihvaćenim pravilima međunarodnog prava, potvrđenim međunarodnim ugovorima 
ili zakonom, sud će, ako oceni osnovanim takvo pitanje, zastati sa postupkom i 
pokrenuti postupak za ocenu ustavnosti ili zakonitosti tog akta pred Ustavnim 
sudom.
*Službeni glasnik RS, broj 99/2011
Član 64.
Кad je u toku postupka opšti akt prestao da važi ili je 
usaglašen sa Ustavom, opšteprihvaćenim pravilima međunarodnog prava, potvrđenim 
međunarodnim ugovorima ili zakonom, ali nisu otklonjene posledice neustavnosti 
ili nezakonitosti, Ustavni sud može odlukom utvrditi da opšti akt nije bio u 
saglasnosti s Ustavom, opšteprihvaćenim pravilima međunarodnog prava, potvrđenim 
međunarodnim ugovorima ili zakonom. Ova odluka Ustavnog suda ima isto pravno 
dejstvo kao i odluka kojom se utvrđuje da opšti akt nije u saglasnosti s 
Ustavom, opšteprihvaćenim pravilima međunarodnog prava, potvrđenim međunarodnim 
ugovorima ili zakonom.
Član 65.
Odredbe čl. 50. do 64. ovog zakona shodno se primenjuju u 
postupku odlučivanja o saglasnosti zakona i drugih opštih akata sa 
opšteprihvaćenim pravilima međunarodnog prava i potvrđenim međunarodnim 
ugovorima.
3. Postupak za ocenu ustavnosti zakona pre njegovog 
proglašenja
Član 66.
Uz predlog za ocenu ustavnosti zakona pre njegovog 
proglašenja podnosi se i tekst izglasanog zakona koji je overio sekretar Narodne 
skupštine ili lice koje on na to ovlasti.
Predlog za ocenu ustavnosti zakona pre njegovog proglašenja 
se ne dostavlja na mišljenje Narodnoj skupštini, niti se o njemu vodi javna 
rasprava.
O tome da je pokrenut postupak za ocenu ustavnosti zakona 
pre njegovog proglašenja, Ustavni sud obaveštava predsednika Republike.
Postupak ocene ustavnosti pre njegovog proglašenja je hitan i 
vodi se u skladu sa rokovima koje uređuje Ustav.
Odluka kojom se utvrđuje da zakon koji nije proglašen nije 
u saglasnosti sa Ustavom proizvodi pravno dejstvo od dana proglašenja zakona.
4. Postupak odlučivanja o odlaganju stupanja na snagu odluke 
organa autonomne pokrajine
Član 67.
Vlada može u predlogu za ocenu ustavnosti ili zakonitosti 
odluke organa autonomne pokrajine koja još nije stupila na snagu predložiti 
Ustavnom sudu da odloži stupanje na snagu osporene odluke dok Ustavni sud ne 
odluči o njenoj ustavnosti ili zakonitosti.
Vlada je dužna da uz predlog dostavi tekst osporene odluke 
organa autonomne pokrajine.
Ustavni sud najpre odlučuje o predlogu Vlade da se odloži 
stupanje na snagu osporene odluke, u skladu sa rokovima koje uređuje Poslovnik, s 
tim što osporenu odluku ne dostavlja na mišljenje organu koji ju je doneo, niti o 
predlogu vodi javnu raspravu. 
Ako Ustavni sud donese rešenje da odloži stupanje na snagu 
osporene odluke organa autonomne pokrajine, dužan je da postupak ocenjivanja 
ustavnosti ili zakonitosti hitno sprovede, u skladu sa rokovima koje uređuje 
Poslovnik.
Rešenje kojim Ustavni sud odlaže stupanje na snagu osporene 
odluke organa autonomne pokrajine, proizvodi pravno dejstvo od dana dostavljanja 
organu autonomne pokrajine koji je odluku doneo. 
5. Postupak rešavanja sukoba nadležnosti
Član 68.
Ustavni sud rešava sukob nadležnosti iz člana 167. stav 2. 
tač. 1. do 4. Ustava.
Zahtev za rešavanje sukoba nadležnosti iz stava 1. ovog 
člana, podnosi jedan ili oba organa koji su u sukobu, kao i lice povodom čijeg 
je prava nastao sukob nadležnosti.
Član 69.
Zahtev za rešavanje sukoba nadležnosti sadrži naziv organa 
koji prihvataju ili odbijaju nadležnost i razloge na osnovu kojih to čine.
Član 70.
U slučaju kada organi odbijaju nadležnost, zahtev za 
rešavanje sukoba nadležnosti podnosi se u roku od 15 dana od dana 
pravnosnažnosti, odnosno konačnosti odluke drugog organa koji se oglasio 
nenadležnim. 
Član 71.
Postupak za rešavanje sukoba nadležnosti smatra se 
pokrenutim onog dana kad je zahtev predat Ustavnom sudu.
Član 72.
Rok za odgovor organa koji su u sukobu nadležnosti je osam 
dana od dana dostavljanja. 
Član 73.
Ustavni sud može odrediti da se do okončanja postupka 
rešavanja sukoba nadležnosti Ustavnog suda prekine postupak pred organima između 
kojih je nastao sukob nadležnosti.
Član 74.
Кad Ustavni sud reši sukob nadležnosti, rešenje Ustavnog 
suda ima pravno dejstvo od dana dostavljanja organima koji su u sukobu 
nadležnosti, odnosno licu povodom čijeg je prava nastao sukob nadležnosti.
Rešenjem iz stava 1. ovog člana Ustavni sud poništava i akte 
koje je doneo nenadležni organ.
6. Postupak odlučivanja o izbornim sporovima
Član 75.
Zahtev za odlučivanje o izbornom sporu za koji zakonom nije 
određena nadležnost sudova može podneti: svaki birač, kandidat za predsednika 
Republike, odnosno poslanika ili odbornika, kao i podnosilac predloga kandidata.
Zahtev sadrži razloge i dokaze zbog kojih se traži 
odlučivanje o izbornom sporu.
Zahtev se može podneti najkasnije u roku od 15 dana od dana 
okončanja izbornog postupka koji se osporava.
Član 76.
Ustavni sud dostavlja jedan primerak podnetog zahteva za 
odlučivanje o izbornom sporu organu za sprovođenje izbora u vezi sa čijom 
aktivnošću se izborni spor pokreće, sa nalogom da u određenom roku dostavi 
odgovor i potrebne izborne akte, odnosno dokumentaciju.
Član 77.
Ako je nepravilnost u izbornom postupku dokazana, a imala 
je bitan uticaj na izborni rezultat, Ustavni sud odlukom poništava ceo izborni 
postupak ili delove tog postupka, koji se moraju tačno označiti.
U slučaju iz stava 1. ovog člana ceo izborni postupak ili 
delovi tog postupka ponoviće se u roku od deset dana od dana dostavljanja odluke 
Ustavnog suda nadležnom organu.
Član 78.
Odluka Ustavnog suda o poništenju celog izbornog postupka 
ili delova tog postupka ima pravno dejstvo od dana dostavljanja odluke Ustavnog 
suda nadležnom organu.
Član 79.
Žalbu na odluku donetu u vezi sa potvrđivanjem mandata narodnih poslanika može 
podneti kandidat za narodnog poslanika i podnosilac predloga kandidata,
u roku od 48 časova od donošenja odluke.
U postupku po žalbi iz stava 1. ovog člana, organ protiv 
čije je odluke podneta žalba dužan je da u roku od 24 časa od podnošenja žalbe, 
dostavi potrebnu dokumentaciju Ustavnom sudu.
Ustavni sud dužan je da donese odluku u roku od 72 časa od 
podnošenja žalbe.
Odredbe čl. 75. do 78. ovog zakona shodno se primenjuju i u 
postupku po žalbi na odluku donetu u vezi sa potvrđivanjem mandata narodnih 
poslanika.
*Službeni glasnik RS, broj 99/2011
7. Postupak odlučivanja o zabrani rada političke stranke, 
sindikalne organizacije, udruženja građana ili verske zajednice
Član 80.
Ustavni sud odlučuje o zabrani rada političke stranke, 
sindikalne organizacije, udruženja građana ili verske zajednice na osnovu 
predloga Vlade, Republičkog javnog tužioca ili organa nadležnog za upis u 
registar političkih stranaka, sindikalnih organizacija, udruženja građana ili 
verskih zajednica.
U predlogu se navode razlozi i dokazi zbog kojih se traži 
zabrana rada političke stranke, sindikalne organizacije, udruženja građana ili 
verske zajednice.
Član 81.
Кad Ustavni sud zabrani rad političke stranke, sindikalne 
organizacije, udruženja građana ili verske zajednice, ta politička stranka, 
sindikalna organizacija, udruženje građana ili verska zajednica briše se iz 
odgovarajućeg registra danom dostavljanja odluke Ustavnog suda nadležnom organu.
Član 81a
Кada je predlogom tražena zabrana tajnog ili 
paravojnog udruženja, Ustavni sud će svojom odlukom utvrditi da je delovanje 
takvog udruženja zabranjeno Ustavom.
Odlukom iz stava 1. ovog člana Ustavni sud može 
odrediti preduzimanje mera koje su neophodne da se spreči delovanje tajnog ili 
paravojnog udruženja.
*Službeni glasnik RS, broj 99/2011
8. Postupak po ustavnoj žalbi
Član 82.
Ustavna žalba može se izjaviti protiv pojedinačnog akta ili 
radnje državnog organa ili organizacije kojoj je povereno javno ovlašćenje, a 
kojima se povređuju ili uskraćuju ljudska ili manjinska prava i slobode zajemčene 
Ustavom, ako su iscrpljena ili nisu predviđena druga pravna sredstva ili je 
zakonom isključeno pravo na njihovu sudsku zaštitu.
Prestao je da važi raniji stav 2. (vidi član 40. Zakona - 
40/2015-3)
Član 83.
Ustavnu žalbu može izjaviti svako lice koje smatra da mu je 
pojedinačnim aktom ili radnjom državnog organa ili organizacije kojoj je povereno 
javno ovlašćenje povređeno ili uskraćeno ljudsko ili manjinsko pravo i sloboda 
zajemčena Ustavom.
Ustavnu žalbu u ime lica iz stava 1. ovoga člana, na osnovu 
njegovog pismenog ovlašćenja, može izjaviti drugo fizičko lice, odnosno državni 
ili drugi organ nadležan za praćenje i ostvarivanje ljudskih i manjinskih prava i 
sloboda.
Član 84.
Ustavna žalba se može izjaviti u roku od 30 dana od dana 
dostavljanja pojedinačnog akta, odnosno od dana preduzimanja radnje kojom se 
povređuje ili uskraćuje ljudsko ili manjinsko pravo i sloboda zajemčena Ustavom.
Licu koje iz opravdanih razloga propusti rok za podnošenje 
ustavne žalbe, Ustavni sud će dozvoliti povraćaj u pređašnje stanje ako to lice u 
roku od 15 dana od dana prestanka razloga koji je izazvao propuštanje, podnese 
predlog za povraćaj u pređašnje stanje i ako istovremeno sa ovim predlogom podnese 
i ustavnu žalbu.
Posle isteka tri meseca od dana propuštanja ne može se 
tražiti povraćaj u pređašnje stanje.
Član 85.
Ustavna žalba mora da sadrži ime i prezime, jedinstveni matični broj građana, 
prebivalište ili boravište, odnosno naziv i sedište podnosioca ustavne žalbe, 
ime i prezime njegovog punomoćnika, broj i datum akta protiv koga je žalba 
izjavljena i naziv organa koji ga je doneo, naznaku ljudskog ili manjinskog prava 
ili slobode zajemčene Ustavom za koje se tvrdi da je povređeno sa oznakom 
odredbe Ustava kojom se to pravo, odnosno sloboda jemči, razloge žalbe i navode 
u čemu se sastoji povreda ili uskraćivanje, 
opredeljen zahtev o kome Ustavni sud treba da odluči, uz isticanje visine i osnova 
naknade materijalne ili nematerijalne štete, kada se naknada zahteva, potpis 
podnosioca ustavne žalbe, odnosno lica kome je izdato specijalno punomoćje za 
podnošenje ustavne žalbe.
Uz ustavnu žalbu se podnosi i prepis osporenog pojedinačnog 
akta, dokazi da su iscrpljena pravna sredstva, dokazi o visini materijalne 
štete, kao i drugi dokazi od značaja za odlučivanje.
Zahtev za naknadu štete može biti postavljen samo 
istovremeno sa podnošenjem ustavne žalbe.
*Službeni glasnik RS, broj 99/2011
Član 86.
Ustavna žalba, po pravilu, ne sprečava primenu pojedinačnog 
akta ili radnje protiv koga je izjavljena.
Na predlog podnosioca ustavne žalbe, Ustavni sud može 
odložiti izvršenje pojedinačnog akta ili radnje iz stava 1. ovog člana, ako bi 
izvršenje prouzrokovalo nenadoknadivu štetu podnosiocu, a odlaganje nije suprotno 
javnom interesu, niti bi se odlaganjem nanela veća šteta trećem licu. 

Član 87.
Ako je pojedinačnim aktom ili radnjom povređeno ili 
uskraćeno Ustavom zajemčeno ljudsko ili manjinsko pravo i sloboda više lica, a 
samo neki od njih su podneli ustavnu žalbu, odluka Ustavnog suda odnosi se i na 
lica koja nisu podnela ustavnu žalbu, ako se nalaze u istoj pravnoj situaciji.
Član 88.
Ustavni sud će obustaviti postupak:
1. ako je ustavna žalba povučena;
2. ako organ koji je doneo osporeni pojedinačni akt 
poništi, ukine ili izmeni taj akt u skladu sa zahtevom iz ustavne žalbe ili ako 
je prestala radnja koja je prouzrokovala povredu ili uskraćivanje zajemčenog 
Ustavom prava i sloboda, uz saglasnost podnosioca ustavne žalbe;
3. ako prestanu druge procesne pretpostavke za vođenje 
postupka.
Član 89.
Odlukom se ustavna žalba usvaja ili odbija kao neosnovana.
Кada Ustavni sud utvrdi da je osporenim 
pojedinačnim aktom ili radnjom povređeno ili uskraćeno ljudsko ili manjinsko pravo 
i sloboda zajemčena Ustavom, može poništiti pojedinačni akt , zabraniti 
dalje vršenje radnje ili odrediti preduzimanje druge mere ili radnje kojom se 
otklanjaju štetne posledice utvrđene povrede ili uskraćivanja zajemčenih prava i 
sloboda i odrediti način pravičnog zadovoljenja podnosioca.
Odlukom kojom se usvaja ustavna žalba Ustavni sud će 
odlučiti i o zahtevu podnosioca ustavne žalbe za naknadu materijalne, odnosno 
nematerijalne štete, kada je takav zahtev postavljen, s tim što Ustavni sud, 
kada je zahtev usvojen, određuje u odluci organ koji je obavezan da isplati 
naknadu materijalne ili nematerijalne štete i određuje rok od četiri meseca od 
dana dostavljanja odluke tom organu u kome on dobrovoljno može da plati naknadu 
štete. Postupak za prinudno izvršenje naknade materijalne, odnosno nematerijalne 
štete može početi tek ako naknada materijalne, odnosno nematerijalne štete ne 
bude dobrovoljno plaćena u roku od četiri meseca od dana dostavljanja odluke.
Odluka Ustavnog suda kojom je uvažena ustavna žalba ima 
pravno dejstvo od dana dostavljanja učesnicima u postupku.
*Službeni glasnik RS, broj 99/2011
**Službeni glasnik RS, broj 18/2013 (Odluka US)
***Službeni glasnik RS, broj 103/2015
Član 90.
Brisan je (vidi član 34. Zakona - 99/2011-21)
Član 91.
Odredbe čl. 82. do 88. ovog zakona shodno se primenjuju u 
postupku po žalbi organa određenog statutom autonomne pokrajine, odnosno 
jedinice lokalne samouprave ako se pojedinačnim aktom ili radnjom državnog organa 
ili organa lokalne samouprave, onemogućava vršenje nadležnosti autonomne 
pokrajine, odnosno lokalne samouprave.
Član 92.
Кad Ustavni sud u postupku po žalbi organa određenog 
statutom autonomne pokrajine, odnosno lokalne samouprave utvrdi da je 
pojedinačnim aktom ili radnjom državnog organa ili organa lokalne samouprave 
onemogućeno vršenje nadležnosti autonomne pokrajine, odnosno lokalne samouprave, 
poništiće pojedinačni akt, odnosno zabraniće dalje vršenje ili narediti vršenje 
određene radnje i odrediti da se uklone štetne posledice.
Odluka Ustavnog suda iz stava 1. ovog člana ima pravno 
dejstvo od dana dostavljanja učesnicima u postupku. 
9. Postupak odlučivanja o povredi Ustava od strane 
predsednika Republike
Član 93.
Postupak odlučivanja o povredi Ustava od strane predsednika 
Republike pokreće Narodna skupština, na predlog jedne trećine ukupnog broja 
narodnih poslanika.
Akt o pokretanju postupka iz stava 1. ovog člana sadrži 
pravni osnov, odredbe Ustava koje su povređene i dokaze na kojima se akt 
zasniva.
Akt o pokretanju postupka iz stava 1. ovog člana predsednik 
Narodne skupštine dostavlja Ustavnom sudu.
Ako Ustavni sud utvrdi da je postupak za razrešenje 
predsednika Republike pokrenut u skladu sa Ustavom i zakonom, akt Narodne 
skupštine kojim se pokreće postupak odlučivanja o povredi Ustava dostavlja se na 
odgovor predsedniku Republike, u roku koji Ustavni sud odredi.
Član 94.
Posle isteka roka za odgovor, predsednik Ustavnog suda 
zakazaće raspravu, na koju poziva predsednika Republike i predsednika Narodne 
skupštine.
Član 95.
U postupku odlučivanja o povredi Ustava od strane 
predsednika Republike Ustavni sud je ograničen samo na odlučivanje o povredama 
odredaba Ustava koje su navedene u aktu Narodne skupštine o pokretanju postupka.
Član 96.
Ustavni sud će odlučiti da li je predsednik Republike 
povredio Ustav i odluku o tome dostaviće Narodnoj skupštini i predsedniku 
Republike.
Odluku iz stava 1. ovog člana Ustavni sud mora doneti u 
roku od 45 dana od dana podnošenja akta Narodne skupštine kojim se pokreće 
postupak odlučivanja o povredi Ustava od strane predsednika Republike.
Član 97.
Ustavni sud će obustaviti postupak:
1. ako Narodna skupština povuče akt o pokretanju postupka;
2. ako u toku postupka prestane funkcija predsednika 
Republike.
Član 98.
Odluka Ustavnog suda o povredi Ustava od strane predsednika 
Republike ima pravno dejstvo od dana dostavljanja odluke Narodnoj skupštini.
10. Postupak po žalbi sudija, javnih tužilaca i zamenika 
javnih tužilaca na odluku o prestanku funkcije
Član 99.
Protiv odluke o prestanku funkcije, sudija, javni tužilac i 
zamenik javnog tužioca može izjaviti žalbu Ustavnom sudu u roku od 30 dana od 
dana dostavljanja odluke.
Organ koji je doneo odluku o prestanku funkcije ima pravo 
na odgovor na žalbu u roku od 15 dana od dana dostavljanja žalbe.
*Službeni glasnik RS, broj 99/2011
Član 100.
Posle isteka roka za dostavljanje odgovora na žalbu, Ustavni 
sud zakazuje raspravu na koju poziva podnosioca žalbe i predstavnika organa koji 
je doneo odluku o prestanku funkcije.
Na raspravi iz stava 1. ovog člana može se isključiti 
javnost.
*Službeni glasnik RS, broj 99/2011
Član 101.
Ustavni sud svojom odlukom može usvojiti žalbu i poništiti 
odluku o prestanku funkcije ili odbiti žalbu.
*Službeni glasnik RS, broj 99/2011
Član 102.
Odluka Ustavnog suda u postupku po žalbi sudija, javnih 
tužilaca i zamenika javnih tužilaca na odluku o prestanku funkcije ima pravno 
dejstvo od dana dostavljanja učesnicima u postupku.
Član 102a
U postupku po žalbi sudije, javnog tužioca i zamenika 
javnog tužioca shodno se primenjuju odredbe ovog zakona kojima se uređuje 
postupak po ustavnoj žalbi.
*Službeni glasnik RS, broj 99/2011
Član 103.
Odredbe čl. 99. do 102a shodno se primenjuju i u postupku 
po žalbi protiv odluke Visokog saveta sudstva, u slučajevima propisanim zakonom.
*Službeni glasnik RS, broj 99/2011
V. IZVRŠENJE AКATA USTAVNOG SUDA
Član 104.
Državni i drugi organi, organizacije kojima su poverena 
javna ovlašćenja, političke stranke, sindikalne organizacije, udruženja građana 
ili verske zajednice dužni su da, u okviru svojih prava i dužnosti, izvršavaju 
odluke i rešenja Ustavnog suda.
U slučaju potrebe, izvršenje odluke i rešenja Ustavnog suda 
obezbediće Vlada, na način koji je utvrđen posebnim rešenjem Ustavnog suda.
VI. ODNOS USTAVNOG SUDA PREMA NARODNOJ SКUPŠTINI
Član 105.
Ustavni sud obaveštava Narodnu skupštinu o stanju i 
problemima ostvarivanja ustavnosti i zakonitosti u Republici Srbiji, daje mišljenja 
i ukazuje na potrebu donošenja i izmenu zakona i preduzimanje drugih mera radi 
zaštite ustavnosti i zakonitosti.
Član 106.
Кad Ustavni sud utvrdi da nadležni organ nije doneo opšti 
akt za izvršavanje odredaba Ustava, zakona ili drugog opšteg akta, a bio je dužan 
da takav opšti akt donese, obavestiće o tome Narodnu skupštinu.
Član 107.
Predlog ovlašćenog predlagača i rešenje o pokretanju postupka 
za ocenu ustavnosti zakona, odnosno ustavnosti ili zakonitosti drugog opšteg 
akta koji je donela Narodna skupština, Ustavni sud dostavlja Narodnoj skupštini 
na odgovor.
Ustavni sud dostavlja Narodnoj skupštini odluku kojom je 
utvrdio da zakon ili drugi opšti akt koji je donela Narodna skupština nije u 
saglasnosti sa Ustavom, opšteprihvaćenim pravilima međunarodnog prava, 
potvrđenim međunarodnim ugovorima ili zakonom.
VII. SARADNJA SA DRŽAVNIM I DRUGIM ORGANIMA I ORGANIZACIJAMA 
I MEĐUNARODNA SARADNJA
Član 108.
U ostvarivanju svojih funkcija Ustavni sud sarađuje sa 
državnim i drugim organima i organizacijama, naučnim i drugim ustanovama, 
privrednim društvima i drugim pravnim licima, o pitanjima od interesa za očuvanje 
ustavnosti i zakonitosti.
Član 109.
Ustavni sud ostvaruje međunarodnu saradnju sa stranim i 
međunarodnim sudovima i međunarodnim organizacijama u skladu sa svojom 
nadležnošću.
VIII. КAZNENE ODREDBE
Član 110.
Novčanom kaznom od 50.000 do 1.000.000 dinara kazniće se za 
prekršaj organizacija, odnosno drugo pravno lice:
1) ako u roku ne dostavi Ustavnom sudu osporeni opšti akt i 
potrebnu dokumentaciju i pruži podatke i obaveštenja od značaja za vođenje 
postupka i odlučivanje (član 34. stav 1); 
2) ako ne dostavi Ustavnom sudu potrebne podatke i 
obaveštenja od značaja za vođenje postupka i odlučivanje (član 34. stav 2).
Za prekršaj iz stava 1. ovog člana kazniće se i preduzetnik 
novčanom kaznom od 20.000 do 500.000 dinara.
Za prekršaj iz stava 1. ovog člana kazniće se i odgovorno 
lice u organizaciji, odnosno drugom pravnom licu novčanom kaznom do 50.000 
dinara.
Za prekršaj iz stava 1. ovog člana kazniće se i odgovorno 
lice u državnom i drugom organu, novčanom kaznom do 50.000 dinara.
IX. PRELAZNE I ZAVRŠNE ODREDBE
Član 111.
Prvom sednicom Ustavnog suda predsedava najstariji sudija.
Član 112.
Postupci pred Ustavnim sudom započeti pre dana stupanja na 
snagu ovog zakona, okončaće se po odredbama ovog zakona.
Član 113.
Postupak po ustavnim žalbama podnetim od dana proglašenja 
Ustava do dana stupanja na snagu ovog zakona, sprovešće se po odredbama ovog 
zakona.
Ustavna žalba se može izjaviti i protiv pojedinačnog akta 
ili radnje državnog organa ili organizacije kojoj je povereno javno ovlašćenje, a 
kojim je povređeno ili uskraćeno ljudsko ili manjinsko pravo i sloboda zajemčena 
Ustavom, ako je taj akt ili radnja izvršena od dana proglašenja Ustava do dana 
stupanja na snagu ovog zakona.
Ustavna žalba u slučaju iz stava 2. ovog člana može se 
izjaviti u roku od 30 dana od dana stupanja na snagu ovog zakona. 
Član 114.
Sudija Ustavnog suda izabran u skladu sa Ustavom Republike 
Srbije („Službeni glasnik RS”, broj 1/90), kome prestaje funkcija, ima pravo na 
naknadu plate u trajanju od šest meseci u visini plate sudije Ustavnog suda.
Pravo na naknadu plate prestaje pre proteka roka od šest 
meseci ako sudija kome je prestala funkcija zasnuje radni odnos ili stekne pravo 
na penziju, a može biti produženo za još šest meseci ako u tih šest meseci stiče 
pravo na penziju.
Član 115.
Državni službenici i nameštenici, zaposleni u Službi 
Ustavnog suda Srbije, nastavljaju da rade u Ustavnom sudu na poslovima na kojima 
su bili postavljeni, odnosno raspoređeni do stupanja na snagu ovog zakona, do 
donošenja rešenja o postavljenju i raspoređivanju, odnosno sklapanja ugovora o radu, u 
skladu sa aktom Ustavnog suda iz člana 27. stav 2. ovog zakona.
Član 116.
Ustavni sud u roku od 90 dana od dana stupanja na snagu ovog 
zakona donosi Poslovnik i akt iz člana 27. stav 2. ovog zakona.
Ministar nadležan za pravosuđe u roku od 90 dana od dana 
stupanja na snagu ovog zakona donosi akt iz člana 90. stav 3. ovog zakona. 

Član 117.
Danom stupanja na snagu ovog zakona prestaje da važi Zakon o 
postupku pred Ustavnim sudom i pravnom dejstvu njegovih odluka („Službeni glasnik 
RS”, br. 32/91, 67/93 i 101/05).
Član 118.
Ovaj zakon stupa na snagu osmog dana od dana objavljivanja u 
„Službenom glasniku Republike Srbije”.

ODREDBE КOJE NISU UNETE U "PREČIŠĆENI TEКST" ZAКONA
Zakon o izmenama i dopunama Zakona o Ustavnom sudu: 
"Službeni glasnik RS", broj 99/2011-21
Član 38.
Ustavni sud će uskladiti Poslovnik sa odredbama ovog zakona 
u roku od 90 dana od dana stupanja na snagu ovog zakona.
Član 39.
Sudija Ustavnog suda koji je do dana stupanja na snagu ovog 
zakona izabran, odnosno imenovan na dužnost sudije Ustavnog suda iz reda sudija, 
po prestanku dužnosti sudije Ustavnog suda zbog isteka vremena na koje je 
izabran, odnosno imenovan, ima pravo da bude izabran na sudijsku funkciju u sudu 
iz koga je izabran, odnosno imenovan na dužnost sudije Ustavnog suda ili u sudu 
najvišeg stepena koji je preuzeo nadležnost suda iz koga je sudija Ustavnog suda 
izabran, odnosno imenovan.  
Visoki savet sudstva dužan je da donese odluku o izboru na 
sudijsku funkciju iz stava 1. ovog člana, u roku od 30 dana od dana prestanka 
dužnosti sudije Ustavnog suda.  
Član 40.
Postupci započeti pre stupanja na snagu ovog zakona okončaće 
se po odredbama ovog zakona.
Zahtevi za naknadu štete podneti Кomisiji iz člana 90. stav 
3. Zakona o Ustavnom sudu („Službeni glasnik RS, broj 109/07), do dana stupanja 
na snagu ovog zakona, rešiće se u skladu sa propisima koji su važili do dana 
stupanja na snagu ovog zakona.
Član 41.
Danom stupanja na snagu ovog zakona prestaju da važe odredbe 
Zakona o platama u državnim organima i javnim službama („Službeni glasnik RS”, 
br. 34/01, 62/06 – dr. zakon, 63/06 – ispravka dr. zakona, 116/08 – dr. zakon i 
92/11), u delu koji se odnosi na način utvrđivanja plata predsednika i sudija 
Ustavnog suda.
Član 42.  
Ovaj zakon stupa na snagu osmog dana od dana objavljivanja u 
„Službenom glasniku Republike Srbije”.










ZAКON

o zaduženju 
Savezne
Republike
Jugoslavije 
kod Međunarodnog 
udruženja za razvoj

"Službeni
list SRJ", broj 11 od 27. 
februara 2002.





Član
1.

Savezna Republika
Jugoslavija zadužiće se u iznosu 55.500.000,00 specijalnih prava vučenja (SDR),
što predstavlja protivvrednost 70.000.000,00 SAD dolara, kod Međunarodnog
udruženja za razvoj, radi finansijske podrške strukturnog prilagođavanja privrede
republike članice Savezne Republike Jugoslavije – Republike Srbije.



Član
2.

Zaduženje iz člana 1.
ovog zakona izvršava se zaključenjem sporazuma o razvojnom kreditu za strukturno
prilagođavanje između Međunarodnog udruženja za razvoj i Savezne Republike
Jugoslavije, kao zajmoprimca, koju zastupa Savezna vlada Savezne Republike
Jugoslavije.



Član
3.

Radi korišćenja
sredstava iz člana 1. ovog zakona, Savezna Republika Jugoslavija otvara poseban
račun kod Narodne banke Jugoslavije (depozitni račun) na kome se sredstva
iskazuju u evrima – po kursu na dan uplate tih sredstava, sa isključivom namenom
korišćenja sredstava zajma za potrebe Republike Srbije – korisnika kredita.

Sredstva iz stava 1.
ovog člana deo su budžeta Republike Srbije.



Član
4.

Međunarodno udruženje
za razvoj uplaćuje sredstva iz člana 1. ovog zakona Saveznoj Republici
Jugoslaviji u različitim valutama na račun iz člana 3. ovog zakona.

Narodna banka
Jugoslavije, na ime sredstava iz stava 1. ovog člana, uplaćuje dinarsku
protivvrednost tih sredstava, po kursu koji važi na dan uplate, i to na račun
budžeta Republike Srbije, na osnovu zahteva Republike Srbije, odnosno nadležnog
ministarstva finansija i ekonomije.



Član
5.

Radi izmirenja
obaveza iz ovog zakona Republika Srbija je dužna da obezbeđuje dinarska
sredstva u budžetu, a kao instrument obezbeđenja daće Saveznoj Republici
Jugoslaviji kontragaranciju za urednu otplatu obaveza, u roku od 30 dana od
dana stupanja na snagu ovog zakona.

Sredstva iz stava 1.
ovog člana Republika Srbija prenosi na poseban račun Savezne Republike
Jugoslavije kod Narodne banke Jugoslavije, sa isključivom namenom otplate
obaveza iz ovog zakona.



Član
6.

Savezna Republika
Jugoslavija izmirivaće obaveze prema Međunarodnom udruženju za razvoj po osnovu
sredstava iz člana 5. ovog zakona.



Član
7.

Zajmoprimac
otplaćuje obaveze iz ovog zakona u roku od 20 godina, počev od 15. maja 2012.
godine do 15. novembra 2021. godine, i to u polugodišnjim ratama (15. maja i 15.
novembra svake godine), s tim da svaka rata iznosi 5% iznosa iz člana 1. ovog
zakona.



Član
8.

Zajmoprimac se
obavezuje da Međunarodnom udruženju za razvoj plaća troškove u skladu sa
sporazumom iz člana 2. ovog zakona, s tim da Republika Srbija obezbeđuje
dinarska sredstva u budžetu i prenosi ih na poseban račun Savezne Republike
Jugoslavije iz člana 5. stav 2. ovog zakona.

Troškovi iz stava 1.
ovog člana plaćaju se polugodišnje (15. maj i 15. novembar svake godine), počev
od dana kada Međunarodno udruženje za razvoj potvrdi ratifikacione dokumente.



Član
9.

Кursne razlike koje
mogu nastati u vezi sa izmirivanjem obaveza u smislu ovog zakona snosi Republika
Srbija.



Član
10.

Narodna banka
Jugoslavije naplaćuje od Republike Srbije troškove za transfer sredstava za
otplatu obaveza Međunarodnom udruženju za razvoj, kao i proviziju za usluge koje
pruža u smislu ovog zakona.



Član
11.

Ovaj zakon stupa na
snagu narednog dana od dana objavljivanja u „Službenom listu SRJ”.




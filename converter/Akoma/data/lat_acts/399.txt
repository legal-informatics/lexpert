







	Redakcijski prečišćen tekst








ZAКON

o hipoteci

„Službeni glasnik
RS”, br. 115 od 27. decembra 2005, 
60 od 8. jula 2015, 63 od 17. jula 
2015 - US, 83 od 3. oktobra 2015.




Deo prvi

OSNOVNE ODREDBE

Predmet zakona



Član 1.

Ovim zakonom uređuje se hipoteka, radi obezbeđenja 
i naplate* potraživanja * .

*Službeni glasnik RS, broj 60/2015



Pojam hipoteke



Član 2.

Hipoteka je založno pravo na nepokretnosti, koje ovlašćuje
poverioca da, ako dužnik ne isplati dug o dospelosti zahteva naplatu potraživanja
obezbeđenog hipotekom (u daljem tekstu: potraživanje) iz vrednosti nepokretnosti,
pre običnih poverilaca i pre docnijih hipotekarnih poverilaca (u daljem tekstu: poverilac),
bez obzira u čijoj svojini se nepokretnost nalazi.




Predmet hipoteke



Član 3.

Predmet hipoteke (u daljem tekstu: predmet ili nepokretnost)
može da bude:

1) nepokretna stvar (pravo svojine na zemljištu, građevinskom
objektu i sl.); 

2) deo nepokretne stvari, u skladu sa odlukom o deobi; 

3) susvojinski udeo u nepokretnoj stvari;

4) poseban deo zgrade na kome postoji pravo svojine, odnosno
drugo pravo koje sadrži pravo raspolaganja (stan, poslovne prostorije, garaža, garažno
mesto i dr.); 

5) pravo na zemljištu koje sadrži ovlašćenje slobodnog pravnog
raspolaganja, a naročito pravo građenja, pravo preče gradnje, ili raspolaganja u državnoj,
odnosno društvenoj svojini; 

6) objekat u izgradnji, kao i poseban deo objekta u izgradnji
(stan, poslovne prostorije, garaža, i dr.), bez obzira da li je već izgrađen, pod
uslovom da je izdato pravnosnažno odobrenje za gradnju u skladu sa zakonom kojim se
uređuje izgradnja objekata. 





Zajednička hipoteka



Član 4.

Radi obezbeđenja jednog potraživanja, hipoteka može da optereti
više nepokretnosti, bez obzira da li pripadaju istom ili različitim vlasnicima.

U slučaju iz stava 1. ovog člana, poverilac može potraživanje
da naplati po svom savesnom izboru iz vrednosti jedne ili više nepokretnosti.




Domašaj hipoteke



Član 5.

Hipoteka obuhvata nepokretnost, i to: 

1) sve sastavne delove nepokretnosti, prirodne plodove koji
nisu odvojeni od nepokretnosti, osim ako je ugovorom o hipoteci drukčije određeno;


2) pripatke nepokretnosti određene ugovorom o hipoteci,
ali ne i stvari u svojini trećih lica; 

3) sva poboljšanja i povećanja vrednosti nepokretnosti do kojih
je došlo posle zasnivanja hipoteke.




Hipoteka na susvojini
i zajedničkoj svojini 



Član 6.

Hipoteku na idealnom delu nepokretne stvari u susvojini
vlasnik idealnog dela zasniva bez saglasnosti ostalih suvlasnika, osim ako se hipoteka
zasniva na idealnom delu objekta u izgradnji, kada je potrebna saglasnost svih suvlasnika.

Hipoteka na nepokretnoj stvari u zajedničkoj svojini zasniva
se samo na celoj nepokretnoj stvari i uz saglasnost svih zajedničara.

U slučaju hipoteke iz st. 1. i 2. ovog člana, pri namirenju,
ostali suvlasnici, odnosno zajedničari imaju pravo preče kupovine.




Obezbeđeno potraživanje



Član 7.

Svako potraživanje, uključujući i buduće ili uslovno potraživanje,
kao i potraživanje izraženo u stranoj valuti, može da bude obezbeđeno hipotekom.

Potraživanje iz stava 1. ovog člana obuhvata glavno potraživanje,
kamatu i troškove naplate.
Ako kamata nije upisana u registar nepokretnosti, 
hipoteka obuhvata samo zakonsku kamatu od trenutka docnje, određenu u skladu sa 
propisima kojima se uređuju obligacioni odnosi i zatezna kamata, ali ne i u 
slučaju kada se ugovorena kamatna stopa primenjuje kao zatezna i posle padanja 
dužnika u docnju.*
Tekuće kamate, kao i trogodišnje zaostale kamate, 
računajući od dana donošenja rešenja o izvršenju, odnosno od*

konačnosti** rešenja 
o zabeležbi hipotekarne prodaje u postupku vansudskog namirenja, imaju isti red 
prvenstva kao i glavnica.*

Deo potraživanja koji nije obezbeđen hipotekom može da se
naplati samo iz ostale dužnikove imovine.

*Službeni glasnik RS, broj 60/2015
**Službeni glasnik RS, broj 83/2015


Deo drugi


NASTANAК HIPOTEКE


Način nastanka i vrste
hipoteka 



Član 8.

Hipoteka nastaje upisom u nadležni registar nepokretnosti,
na osnovu:

1) ugovora ili sudskog poravnanja (ugovorna hipoteka); 

2) založne izjave (jednostrana hipoteka);

3) zakona (zakonska hipoteka); 

4) sudske odluke (sudska hipoteka).

Pravila o ugovornoj hipoteci shodno se primenjuju na jednostranu,
zakonsku i sudsku hipoteku, osim ako je zakonom drukčije propisano.



Glava prva

UGOVOR O HIPOTECI


Pojam



Član 9.

Ugovor o hipoteci je ugovor između vlasnika 
nepokretnosti i poverioca kojim se vlasnik nepokretnosti obavezuje da u korist 
poverioca zasnuje hipoteku radi namirenja obezbeđenog potraživanja, na način 
propisan zakonom.*

Dug dospeva u skladu sa ugovorom ili drugim pravnim osnovom
iz koga proizilazi.

Ugovor o hipoteci može da bude samostalan ili deo ugovora
koji uređuje potraživanje (ugovora o zajmu, kreditu i dr.).

*Službeni glasnik RS, broj 60/2015




Zaključenje



Član 10.

Ugovor o hipoteci zaključuje se u obliku javnobeležničkog 
zapisa ili javnobeležnički potvrđene (solemnizovane) isprave.*

Ugovor o hipoteci može da zaključi vlasnik, ili drugo lice
koje ima pravo raspolaganja, kao i investitor i kupac objekta u izgradnji ili posebnog
dela objekta u izgradnji, u smislu člana 3. ovog zakona (u daljem tekstu: vlasnik).

*Službeni glasnik RS, broj 60/2015




Upis



Član 11.

Upis ugovorne hipoteke vrši se na zahtev:

1) vlasnika nepokretnosti, odnosno njegovog staraoca ili
zakonskog zastupnika; 

2) dužnika; 

3) poverioca.

U slučaju iz člana 3. tačka 6) ovog zakona, upis ugovorne
hipoteke vrši se na sledeći način:

1) na zemljištu na kojem se objekat gradi, upisuje se hipoteka
na objektu u izgradnji, a po upisu objekta u registar nepokretnosti, hipoteka se
upisuje na izgrađenom objektu, odnosno posebnom delu zgrade, po službenoj dužnosti;

2) ako je investitor prodao kupcu objekat u izgradnji, odnosno
posebni deo objekta u izgradnji, i hipotekarni poverilac kupca može da zahteva upis
hipoteke na objektu u izgradnji, odnosno posebnom delu objekta, a po upisu objekta
u registar nepokretnosti, hipoteka se upisuje na izgrađenom objektu, odnosno posebnom
delu zgrade, po službenoj dužnosti.

Ako objekat u toku izgradnje promeni vlasnika, novi vlasnik
stupa u prava i obaveze prethodnog vlasnika prema licima u čiju korist je upisana
hipoteka.

Objektom u izgradnji, u smislu ovog zakona, smatra se i fizički
završen objekat, odnosno njegov zasebni deo, koji nije upisan u registar nepokretnosti,
ako zadovoljava uslove za upis hipoteke na objektu u izgradnji.

Rizik eventualnog rušenja nepropisno sagrađenog objekta,
na kome je upisana hipoteka, snose vlasnik nepokretnosti, dužnik i poverilac, u
skladu sa njihovim unutrašnjim odnosima.




Obavezne odredbe



Član 12.

Ugovor o hipoteci sadrži naročito:

1) ime i prezime, prebivalište ili boravište, odnosno poslovno
ime i sedište poverioca, zalogodavca, kao i dužnika, ako su to različita lica;

2) brisana je (vidi član 
5. Zakona - 60/2015-3)

3) precizne podatke o potraživanju koje se obezbeđuje, valuti
obračuna i valuti plaćanja, iznosu pojedinih rata i vremenu njihove dospelosti i mestu
i načinu plaćanja, odnosno podatke o glavnom potraživanju, kamatnoj stopi ili drugim
elementima na osnovu kojih se može odrediti visina kamate, mestu i načinu plaćanja
kamate, kao i iznosu drugih sporednih davanja ako su ugovorena, rokovima dospevanja
potraživanja, odnosno načinu na koji se određuje dospelost, ako rok nije određen;

4) podatke o hipotekovanoj nepokretnosti, odnosno 
nepokretnostima, uključujući i podatke kojim se dokazuje svojina nad njima, 
odnosno postojanje drugog prava iz člana 3. ovog zakona;*

5) podatke o stvarima iz člana 5. ovog zakona koje hipoteka
obuhvata.
Bezuslovna izjava vlasnika (zalogodavca) da pristaje 
da poverilac upiše hipoteku na njegovoj nepokretnosti (clausula 
intabulandi), može biti sadržana u ugovoru o hipoteci, odnosno u 
posebnoj ispravi, i to formi iz člana 10. stav 1, odnosno člana 15. stav 1. ovog 
zakona, u kojoj je zaključen i ugovor o hipoteci.*

*Službeni glasnik RS, broj 60/2015




Ništave odredbe



Član 13.

Ništava je odredba ugovora o hipoteci na osnovu koje, ako
dug ne bude isplaćen o dospelosti: 

1) poverilac može da proda nepokretnost suprotno odredbama
ovog zakona;

2) nepokretnost po neodređenoj ili unapred određenoj ceni
prelazi u svojinu poverioca ili trećeg lica.

Ništava je odredba ugovora o hipoteci na osnovu koje poverilac
ima pravo da upotrebljava predmet hipoteke, odnosno da pribira plodove koje daje
predmet hipoteke. 

Ništava je odredba ugovora o hipoteci na osnovu koje vlasnik
ne može da otuđi predmet hipoteke ili da ga optereti hipotekom u korist docnijeg
poverioca.



Glava druga

JEDNOSTRANA HIPOTEКA


Pojam i nastanak




Član 14.*
Jednostrana hipoteka nastaje na osnovu izjave volje 
vlasnika nepokretnosti – založne izjave.*
Založna izjava iz stava 1. ovog člana je isprava 
sačinjena od strane vlasnika nepokretnosti, kojom se on jednostrano obavezuje da 
u korist poverioca zasnuje hipoteku radi namirenja obezbeđenog potraživanja na 
način propisan zakonom.*
Založna izjava o zasnivanju jednostrane hipoteke po formi 
i sadržini odgovara ugovoru o hipoteci.*
Upis jednostrane hipoteke na osnovu založne izjave vrši 
se na zahtev poverioca.*

*Službeni glasnik RS, broj 60/2015



Glava treća

IZVRŠNA ISPRAVA


Svojstvo i upis



Član 15.

Ugovor o hipoteci, odnosno založna izjava o jednostranoj 
hipoteci, sačinjena u skladu sa ovim zakonom je, u smislu ovog zakona i zakona 
kojim se uređuje izvršenje i obezbeđenje, izvršna isprava, ako je zaključena ili 
data u formi javnobeležničkog zapisa, pod uslovom da sadrži i odredbe iz stava 
3. ovog člana.*

Hipoteka zasnovana na osnovu izvršnog ugovora ili izvršne
založne izjave, upisuje se u registre nepokretnosti kao „izvršna vansudska hipoteka”,
a vansudski postupak namirenja se sprovodi u skladu sa odredbama ovog zakona.

Izvršni ugovor o hipoteci, odnosno izvršna založna izjava
o zasnivanju jednostrane hipoteke*
mora da sadrži i sledeće odredbe: 

1) jasno naznačenu odredbu, odnosno izjavu, kojom vlasnik
nepokretnosti neopozivo ovlašćuje poverioca da, ako dug ne bude plaćen o dospelosti,
* naplati potraživanje iz cene dobijene prodajom u skladu sa vansudskim
postupkom prodaje utvrđenim ovim zakonom, bez podnošenja tužbe sudu, kao i da će
nepokretnost prinudnim putem da bude ispražnjena i predata kupcu u posed u roku od
15 dana od dana zaključenja ugovora o prodaji, osim ako se hipoteka upisuje na suvlasničkom
udelu; 

2) izričitu odredbu, odnosno izjavu vlasnika da je upozoren
o posledicama neizmirenja duga o dospelosti te da, svestan tih posledica, pristaje
na mogućnost izvršenja ugovora o hipoteci prodajom njegove nepokretnosti u skladu
sa odredbama ovog zakona o vansudskom postupku namirenja, bez prava na vođenje parnice,
kao i da će njegova nepokretnost prinudnim putem biti ispražnjena i predata kupcu
u posed u roku od 15 dana od dana zaključenja ugovora o prodaji, ako je vlasnik ne
preda dobrovoljno, osim ako se hipoteka upisuje na suvlasničkom udelu; 

3) jasno naznačenu odredbu, odnosno izjavu vlasnika da je
saglasan da poverilac ima pravo pristupa nepokretnosti, uključujući i ulazak u nepokretnost
bez obzira ko se u njoj nalazi (vlasnik, zakupac i dr.), radi kontrole održavanja
ili iz drugih opravdanih razloga, kao i da je dužan da sarađuje sa poveriocem u
postupku prodaje, a naročito da omogući pristup hipotekovanoj nepokretnosti (ulazak
u stan i sl.);

4) brisana je (vidi član 
7. Zakona - 60/2015-3)
Ugovor o hipoteci, odnosno založna izjava o jednostranoj 
hipoteci koja nije u formi iz stava 1. ovog člana i koji ne sadrže elemente iz 
stava 3. ovog člana, nemaju snagu izvršne isprave.*
*Službeni glasnik RS, broj 60/2015


Deo treći

PRAVA I OBAVEZE

Glava prva

PRAVA I OBAVEZE VLASNIКA
NEPOКRETNOSTI


Prava vlasnika nepokretnosti



Član 16.

Vlasnik i posle nastanka hipoteke ima pravo da: 

1) drži predmet hipoteke; 

2) upotrebljava predmet hipoteke prema uobičajenoj nameni;


3) pribira prirodne ili građanske plodove koje predmet hipoteke
daje;

4) otuđi predmet hipoteke i prenese pravo na pribavioca,
u kom slučaju se ne menja ništa u dužnikovoj obavezi i u obezbeđenom potraživanju.




Obaveze vlasnika nepokretnosti



Član 17.

Vlasnik hipotekovane 
nepokretnosti* ne sme fizički menjati predmet hipoteke (pregrađivanje,
dogradnja, rušenje, spajanje, deoba, i dr.) bez pismene saglasnosti poverioca, koju
poverilac neće odbiti da izda bez opravdanog razloga. 

Vlasnik je dužan da čuva i održava predmet hipoteke kao
dobar domaćin, odnosno dobar privrednik, da ne bi svojim postupcima ili propustima
umanjio vrednost nepokretnosti. 

Vlasnik će osigurati predmet hipoteke od svih uobičajenih
rizika pre zaključenja ugovora o hipoteci. 

Poverilac ima pravo pristupa nepokretnosti, uključujući i
ulazak u nepokretnost bez obzira ko se u njoj nalazi (vlasnik, zakupac i dr.), radi
kontrole održavanja ili iz drugih opravdanih razloga, ako je hipoteka zasnovana u
skladu sa odredbama člana 15. ovog zakona ili ako je takvo pravo izričito utvrđeno
u ugovoru o hipoteci, odnosno založnoj izjavi. Pravo pristupa nepokretnosti 
ne može biti korišćeno u periodu od 22:00 do 07:00 časova, kao ni u vreme 
državnih praznika, predviđenih zakonom.*

Vlasnik, zakupac i svaki drugi neposredni držalac nepokretnosti
dužan je da sarađuje sa poveriocem u postupku prodaje, a naročito da omogući pristup
predmetu hipoteke (ulazak u stan i sl.), ako je hipoteka zasnovana u skladu sa odredbama
člana 15. ovog zakona ili ako je takvo pravo izričito utvrđeno u ugovoru o hipoteci,
odnosno založnoj izjavi. 

Brisan je raniji stav 6. (vidi član 8. Zakona - 
60/2015-3)

*Službeni glasnik RS, broj 60/2015



Glava druga

PRAVA I OBAVEZE POVERIOCA

Dodatno obezbeđenje




Član 18.*
Poverilac ima pravo da zahteva da mu dužnik pruži 
dodatno obezbeđenje sličnog stepena sigurnosti ako je zbog ponašanja, odnosno 
radnji vlasnika, odnosno neposrednog držaoca, vrednost predmeta hipoteke 
smanjena.*
U slučaju iz stava 1. ovog člana, ako dužnik ne pruži 
dodatno obezbeđenje, poverilac ima pravo da zahteva naplatu celog potraživanja iz 
vrednosti nepokretnosti bez odlaganja, u skladu sa ovim zakonom.*
Smanjenje vrednosti predmeta hipoteke utvrđuje sud u 
vanparničnom postupku, predviđenom za obezbeđenje dokaza, na zahtev poverioca.*
*Službeni glasnik RS, broj 60/2015




Sudska zabrana oštećenja



Član 19.

Poverilac ima pravo da zahteva da sud naredi vlasniku, odnosno
neposrednom držaocu, da prestane sa određenim ponašanjem, ako: 

1) je zbog takvog ponašanja vrednost predmeta hipoteke smanjena;
ili

2) zbog ponašanja koje namerava da preduzme, preti opasnost
od smanjenja vrednosti hipotekovane nepokretnosti.

U slučajevima iz stava 1. ovog člana:

1) sud može da dozvoli poveriocu da preduzme potrebne mere
da se izbegne smanjenje vrednosti hipotekovane nepokretnosti; 

2) hipotekarni poverilac može, ako okolnosti ne trpe odlaganje,
da preduzme potrebne mere i pre nego što dobije dozvolu od suda, ako je hipoteka
zasnovana u skladu sa odredbama člana 15. ovog zakona ili ako je to izričito predviđeno
u ugovoru o hipoteci, odnosno u založnoj izjavi; 

3) poverilac ima pravo da zahteva od suda odluku da vlasnik
plati naknadu za učinjene troškove. 

Potraživanje naknade za učinjene troškove na osnovu ovog člana
obezbeđuje se bez upisa i uživa prvenstvo u naplati u odnosu na sve upisane terete.



Glava treća

PRENOS POJEDINIH PRAVA
I OBAVEZA

Ustupanje potraživanja



Član 20.

Potraživanje obezbeđeno hipotekom može da se ustupi na osnovu
ugovora između poverioca i lica kome se potraživanje ustupa. 

Ugovor o prenosu hipoteke koji se zaključuje odvojeno od
ustupanja potraživanja ne proizvodi pravno dejstvo.

Ugovor iz stava 1. ovog člana: 

1) zaključuje se u formi propisanoj članom 10. stav 1. 
ovog zakona;*

2) prenosi hipoteku na lice kome se potraživanje ustupa;


3) proizvodi pravno dejstvo prema trećim licima od dana 
upisa u registar nepokretnosti.*

*Službeni glasnik RS, broj 60/2015

Određivanje trećeg lica*
*Službeni glasnik RS, broj 60/2015


Član 20a *
Hipotekarni poverilac ili više njih mogu, u pismenoj 
formi sa overenim potpisima, odrediti treće lice ili jednog od njih da preduzima 
pravne radnje radi zaštite i namirenja potraživanja obezbeđenog hipotekom. *
U slučaju iz stava 1. ovog člana, treće lice postupa u 
ime i za račun hipotekarnog poverioca, ili više njih, u odnosu na hipotekarnog 
dužnika, odnosno vlasnika hipotekovane nepokretnosti, kada to nije isto lice, 
kao i prema svim trećim licima koja su neposredni držaoci hipotekovane 
nepokretnosti.* 
U registar nepokretnosti, upisaće se ime trećeg lica iz 
stava 1. ovog člana, s tim da hipotekarni poverilac ili više njih mogu uvek 
tražiti da se upišu u registar nepokretnosti, odnosno da zamene treće lice.*
*Službeni glasnik RS, broj 60/2015




Nadhipoteka



Član 21.

Potraživanje obezbeđeno hipotekom može se založiti na osnovu
ugovora između hipotekarnog poverioca i nadhipotekarnog poverioca. 

Ugovor iz stava 1. ovog člana: 

1) zaključuje se u istoj formi u kojoj je zaključen ugovor 
o hipoteci, u skladu sa članom 10. stav 1, odnosno članom 15. stav 1. ovog 
zakona;*

2) sadrži izričitu i bezuslovnu izjavu poverioca da se nadhipotekarni
poverilac može upisati u tom svojstvu u registar nepokretnosti; 

3) proizvodi pravno dejstvo prema dužniku od dana kada mu
stigne pismeno obaveštenje o zalaganju potraživanja, od kada dužnik obavezu može ispuniti
samo prema nadhipotekarnom poveriocu ili po njegovom pismenom nalogu; 

4) proizvodi pravno dejstvo prema trećim licima od dana
upisa u registar nepokretnosti.
Izjava iz stava 2. tačka 2) ovog člana, može biti 
sadržana u ugovoru iz stava 1. ovog člana, odnosno u posebnoj ispravi, i to u 
formi u skladu sa članom 10. stav 1, odnosno članom 15. stav 1. ovog zakona.*

*Službeni glasnik RS, broj 60/2015



Preuzimanje duga



Član 22.

Dug prema hipotekarnom poveriocu može da se prenese ugovorom
o preuzimanju duga obezbeđenog hipotekom između vlasnika i pribavioca predmeta hipoteke,
odnosno ugovorom između vlasnika, pribavioca predmeta hipoteke i dužnika ako vlasnik
nije hipotekarni dužnik.

Ugovor iz stava 1. ovog člana:

1) zaključuje se prilikom otuđenja predmeta hipoteke, u vidu
posebnog ugovora ili u vidu odredbe, odnosno dela ugovora o otuđenju predmeta hipoteke;


2) proizvodi pravna dejstva ako poverilac da svoj pristanak
u pismenom obliku.




Otuđenje dela nepokretnosti



Član 23.

Ako vlasnik, uz saglasnost poverioca, izvrši deobu ili spajanje
predmeta hipoteke sa drugom nepokretnošću, hipoteka se po službenoj dužnosti upisuje
na tim nepokretnostima, i svaka hipoteka obezbeđuje celokupno potraživanje, osim
ako je drugačije ugovoreno sa poveriocem.



Deo četvrti

NAMIRENJE

Glava prva

OPŠTA PRAVILA

Pravo na namirenje



Član 24.

Hipotekarni poverilac može, ako dužnik ne isplati dug o
dospelosti, da namiri svoje potraživanje iz vrednosti hipotekovane nepokretnosti,
bez obzira u čijoj svojini ili državini se ona nalazi u tom trenutku. 

Namirenje iz stava 1. ovog člana sprovodi se u skladu sa
ovim zakonom, odnosno zakonom kojim se uređuje izvršni postupak, kao i zakonom koji
uređuje prinudnu naplatu poreskih potraživanja na nepokretnostima.

Кada je ugovor o hipoteci sačinjen u obliku 
* izvršne isprave iz člana 15. ovog zakona, primenjuju se pravila vansudskog
namirenja utvrđena ovim zakonom.

*Službeni glasnik RS, broj 60/2015




Izbor namirenja



Član 25.

Hipotekarni poverilac može da zahteva da svoje dospelo potraživanje
namiri: 

1) najpre iz vrednosti hipotekovane nepokretnosti, a zatim
iz ostale imovine dužnika; 

2) istovremeno iz vrednosti hipotekovane nepokretnosti i
iz dužnikove imovine; ili 

3) najpre iz dužnikove imovine, pa tek potom iz vrednosti
hipotekovane nepokretnosti.




Zastarelo potraživanje



Član 26.

Hipotekarni poverilac može da se namiri iz vrednosti hipotekovane
nepokretnosti i posle zastarelosti obezbeđenog potraživanja.

U slučaju iz stava 1. ovog člana, kamata i druga povremena
davanja ne mogu se namiriti iz predmeta hipoteke.




Naknadni ugovor



Član 27.

Naknadni ugovor je poseban ugovor između hipotekarnog poverioca
i vlasnika nepokretnosti, zaključen po dospelosti obezbeđenog potraživanja u 
formi predviđenoj članom 10. stav 1. ovog zakona*, a kojim može da se ugovori:

1) delimični ili potpuni prenos prava svojine, odnosno drugog
stvarnog prava na predmetu hipoteke, na poverioca, umesto ispunjenja duga; 

2) svaki drugi posao kojim se postiže brisanje hipoteke sa
nepokretnosti.

Poverilac će bez odlaganja obavestiti dužnika o naknadnom
ugovoru.
Naknadni ugovor iz stava 1. ovog člana je moguće 
zaključiti samo u slučaju da na predmetu hipoteke postoji jedan upisani 
hipotekarni poverilac.*

*Službeni glasnik RS, broj 60/2015




Lična subrogacija



Član 28.

Ukoliko hipotekarni dug isplati lice koje nije dužnik, ono
stupa na mesto hipotekarnog poverioca prema dužniku i trećim licima. 



Glava druga

VANSUDSКI POSTUPAК NAMIRENJA


Prva opomena



Član 29.

Ako dužnik ne isplati dug o dospelosti, hipotekarni poverilac
iz * izvršne isprave iz člana 15. ovog zakona, poslaće opomenu
u pismenoj formi istovremeno dužniku i vlasniku predmeta hipoteke (ako su različita
lica), čime se pokreće postupak vansudskog namirenja po ovom zakonu.

Opomena sadrži sledeće elemente:

1) podatke o ugovoru o hipoteci i hipotekovanoj nepokretnosti;

2) opis povrede ugovora o hipoteci na osnovu koga se zahteva
realizacija hipoteke;

3) radnje koje dužnik mora da preduzme da bi isplatio dug
i izbegao prodaju nepokretnosti;

4) rok u kome dužnik mora da isplati dug da bi izbegao prodaju
nepokretnosti;

5) upozorenje da će poverilac, ako dužnik ne preduzme 
radnje određene u skladu sa tačkom 3) ovog stava i ne isplati dug, pokrenuti 
postupak prodaje hipotekovane nepokretnosti radi naplate potraživanja iz 
vrednosti dobijene prodajom, te da će dužnik, odnosno vlasnik nepokretnosti 
izgubiti svojinu, odnosno državinu na nepokretnosti;*
6) ime i neophodne podatke o predstavniku poverioca 
(kontakt podatke) kome se dužnik može obratiti za dobijanje više informacija;*


7) druge informacije za koje poverilac smatra da su od značaja.
*Službeni glasnik RS, broj 60/2015




Opomena o prodaji nepokretnosti



Član 30.

Ukoliko u roku od 30 dana od dana prijema prve opomene dužnik
ne isplati dug, poverilac će dužniku i vlasniku nepokretnosti i ostalim 
hipotekarnim poveriocima* uputiti opomenu o
prodaji nepokretnosti koja sadrži:

1) podatke o ugovoru o hipoteci i hipotekovanoj nepokretnosti;

2) opis povrede ugovora o hipoteci na osnovu koga se zahteva
realizacija hipoteke;

3) obaveštenje da je celokupan dug dospeo na naplatu;

4) iznos duga koji je dospeo na naplatu;

5) radnje koje dužnik ili vlasnik mora da preduzme da bi
isplatio dug i izbegao prodaju nepokretnosti;

6) rok u kome dužnik ili vlasnik mora da ispuni obaveze
da bi izbegao prodaju nepokretnosti;

7) opomenu da ukoliko dužnik ili vlasnik ne preduzme te
radnje i time ispuni dug, poverilac će prodajom hipotekovane nepokretnosti prekinuti
državinu na nepokretnosti;

8) obaveštenje o izboru načina prodaje nepokretnosti; 

9) ime i neophodne podatke o predstavniku poverioca
(kontakt podatke)* kome
se dužnik može obratiti radi održavanja sastanka;

10) druge informacije za koje poverilac smatra da su od
značaja.

*Službeni glasnik RS, broj 60/2015




Zabeležba hipotekarne
prodaje




Član 31.*
Po isteku roka iz člana 30. stav 1. ovog zakona, 
hipotekarni poverilac će poslati registru nepokretnosti zahtev da se izvrši 
zabeležba hipotekarne prodaje u njegovu korist, zajedno sa:*
1) kopijom opomene o prodaji nepokretnosti;*
2) kopijom ugovora o hipoteci;*
3) izjavom da dužnik do tog dana nije ispunio dug;*
4) dokazima da su prva opomena i opomena o prodaji 
poslate dužniku, vlasniku nepokretnosti i ostalim hipotekarnim poveriocima.* 
Registar nepokretnosti će, u roku od sedam dana od dana 
prijema zahteva za zabeležbu, izvršiti zabeležbu hipotekarne prodaje u korist 
hipotekarnog poverioca i dostaviti rešenje o zabeležbi hipotekarne prodaje 
hipotekarnom poveriocu, dužniku i vlasniku nepokretnosti, kao i ostalim 
hipotekarnim poveriocima čije je potraživanje obezbeđeno hipotekom na predmetnoj 
nepokretnosti.*
Zahtev za upis zabeležbe hipotekarne prodaje može 
podneti svaki hipotekarni poverilac, bez obzira na red prvenstva.*
Ako je pre podnošenja zahteva za zabeležbu hipotekarne 
prodaje primio više zahteva za upis prava na istoj nepokretnosti, u smislu 
zakona kojim se uređuje upis prava na nepokretnostima, registar nepokretnosti će 
odlučiti o svim zahtevima po redosledu prijema u roku iz stava 2. ovog člana.*

Zabeležba hipotekarne prodaje i rešenje hipotekarne 
prodaje sadrži:*
1) izričito ovlašćenje da hipotekarni poverilac, kada 
rešenje postane* konačno**, ali ne pre isteka roka od 30 dana od dana izdavanja 
rešenja, može u svojstvu zakonskog zastupnika vlasnika hipotekovane 
nepokretnosti, istu prodati, u skladu sa odredbama ovog zakona;*
2) zabranu otuđenja i bilo koje vrste pravnog raspolaganja 
hipotekovanom nepokretnosti od strane vlasnika.*
Vlasnik, dužnik i poverilac koji je podneo zahtev za 
donošenje rešenja o hipotekarnoj prodaji, imaju pravo žalbe nadležnom organu na 
rešenje o zabeležbi hipotekarne prodaje u roku od 15 dana od dana prijema 
rešenja.* 
Nadležni organ mora doneti drugostepeno rešenje u roku od 
15 dana od dana podnošenja žalbe.*
Žalba će biti uvažena ako dužnik ili vlasnik 
hipotekovane nepokretnosti, uz žalbu dostavi pismene dokaze da:*
1) potraživanje ne postoji;*
2) hipoteka ne postoji;*
3) potraživanje nije dospelo za naplatu; ili*
4) je dug isplaćen.*
Drugostepeno rešenje iz stava 7. ovog člana,* konačno je i 
izvršno ** .*
Akt o otuđenju, odnosno drugom pravnom raspolaganju 
hipotekovanom nepokretnosti suprotno zabrani iz stava 5. tačka 2) ovog člana, 
ništav je.*
*Službeni glasnik RS, broj 60/2015
**Službeni glasnik RS, broj 83/2015

NAPOMENA IZDAVAČA: Odlukom Ustavnog suda broj 
IUz-799/2012 ("Službeni glasnik RS", broj 63/2015) utvrđeno je da odredba
člana 31. stav 7. Zakona o hipoteci 
("Službeni glasnik RS", broj 115/2005), u delu koji glasi: „i protiv njega 
nije dozvoljena tužba ili pravni lek”, nije u saglasnosti sa Ustavom (vidi 
Odluku 
US - 63/2015-300).


Pravo na sastanak


Član 32.

Dužnik, odnosno vlasnik nepokretnosti može, u roku od
10 dana od dana dobijanja opomene o prodaji nepokretnosti, zatražiti sastanak sa
poveriocem odnosno njegovim predstavnikom, koji je u obavezi da ga primi u svojim
prostorijama u toku radnog vremena. 

Pravo poverioca da pristupi prodaji hipotekovane nepokretnosti
neće biti ograničeno ili odloženo ako se strane ne dogovore na način predložen od
strane dužnika na ovom sastanku.




Slanje pismena



Član 33.

U smislu ovog zakona, pismeno (opomena, obaveštenje i dr.)
se smatra uručenim dužniku ako je poslato preporučenom poštom na adresu: 

1) hipotekovane nepokretnosti; 

2) dužnika, navedenu u ugovoru o hipoteci, ako je adresa
dužnika drugačija od adrese hipotekovane nepokretnosti;

3) vlasnika nepokretnosti, ako vlasnik nije dužnik.

U smislu ovog zakona, pismeno se smatra uručenim poveriocu
ako je poslato preporučenom poštom na adresu poverioca iz ugovora o hipoteci ili
na adresu iz poveriočeve opomene u kojoj se zahteva odgovor dužnika.



Pravo prodaje*
*Službeni glasnik RS, broj 60/2015


Član 34.*
Ako dužnik ne isplati dug do dana* konačnosti** rešenja 
o zabeležbi hipotekarne prodaje, a od dana izdavanja tog rešenja prođe rok od 30 
dana, poverilac na osnovu rešenja može pristupiti prodaji hipotekovane 
nepokretnosti putem aukcije ili neposredne pogodbe.*
Izbor jednog načina prodaje ne isključuje mogućnost 
primene drugog načina prodaje.*
Nakon* konačnosti** rešenja o zabeležbi hipotekarne 
prodaje, a pre pristupanja aukcijskoj prodaji, poverilac je dužan da izvrši 
procenu tržišne vrednosti nepokretnosti angažovanjem ovlašćenog sudskog veštaka, 
odnosno drugog lica ovlašćenog zakonom za obavljanje poslova procene (u daljem 
tekstu: procenjena vrednost).*
Prodaja neposrednom pogodbom do momenta oglašavanja 
aukcijske prodaje moguća je po ceni koja ne može biti niža od 90% od procenjene 
vrednosti iz stava 3. ovog člana.* 
U slučaju da nepokretnost na prvoj javnoj aukciji ostane 
neprodata, poverilac može nastaviti prodaju neposrednom pogodbom, ali po ceni ne 
nižoj od 60% od procenjene vrednosti, ili zakazati drugu aukcijsku prodaju koja 
se mora održati najkasnije u roku od 120 dana od dana okončanja neuspešne 
aukcije.*
Ako u roku od 18 meseci od dana* konačnosti** rešenja o 
zabeležbi hipotekarne prodaje, hipotekovana nepokretnost ostane neprodata u 
vansudskom postupku namirenja, registar nepokretnosti će doneti rešenje o brisanju 
zabeležbe po službenoj dužnosti.*
Istovremeno sa donošenjem rešenja iz stava 6. ovog člana, 
registar nepokretnosti će upisati zabeležbu zabrane vansudske prodaje 
hipotekovane nepokretnosti od strane hipotekarnog poverioca u čiju korist je 
bila upisana zabeležba hipotekarne prodaje, koji se od tog momenta može namiriti 
isključivo u postupku sudske prodaje.*
*Službeni glasnik RS, broj 60/2015

**Službeni glasnik RS, broj 83/2015


Aukcijska prodaja



Član 35.

Poverilac može sam organizovati aukcijsku prodaju nepokretnosti
ili je može poveriti licu koje se time profesionalno bavi.
Poverilac je dužan da održi prvu aukcijsku prodaju u 
roku od šest meseci od dana* konačnosti** rešenja o zabeležbi hipotekarne 
prodaje.*

Oglas o održavanju aukcijske prodaje mora biti na vidan 
način objavljen u visokotiražnom dnevnom listu koji se prodaje na celoj 
teritoriji Republike Srbije i najmanje u jednom dnevnom listu koji se prodaje u 
regionu u kome se nalazi hipotekovana nepokretnost, i to najmanje 30 dana pre 
zakazane prodaje.*

Javni oglas sadrži:

1) opis nepokretnosti;

2) ime i prezime, odnosno naziv poverioca; 

3) podatke kako kontaktirati poverioca;

4) početnu cenu na aukciji;

5) vreme i mesto aukcije;

6) druge informacije za koje poverilac smatra da su od značaja.

Poverilac će istovremeno poslati dužniku, vlasniku nepokretnosti,
odnosno trećim licima koja imaju prava na hipotekovanoj nepokretnosti obaveštenje
o oglasu koje sadrži:

1) sve elemente oglasa; 

2) izjavu u kom roku se može isplatiti celokupan dug da
bi se izbegla prodaja.

Početna cena na aukciji ne može biti niža od 75% procenjene
vrednosti.

Ako prva aukcija ne uspe, početna cena na drugoj aukciji
ne može biti niža od 60% od procenjene vrednosti.

Brisan je raniji stav 7. (vidi član 19. Zakona - 
60/2015-3)
Poverilac može dati sopstvenu ponudu na aukciji.

*Službeni glasnik RS, broj 60/2015
**Službeni glasnik RS, broj 83/2015




Prodaja neposrednom pogodbom




Član 36.*
Poverilac, na osnovu* konačnog** rešenja o zabeležbi 
hipotekarne prodaje, a po isteku roka od 30 dana od dana izdavanja rešenja, može 
kao zakonski zastupnik vlasnika hipotekovane nepokretnosti, prodati nepokretnost 
neposrednom pogodbom, po ceni iz člana 34. st. 4. i 5. ovog zakona.*
Poverilac i hipotekarni dužnik, odnosno vlasnik 
hipotekovane nepokretnosti, kada to nije isto lice, se tokom celog postupka 
vansudske prodaje mogu sporazumeti o prodaji neposrednom pogodbom i uslovima 
takve prodaje, u skladu sa članom 34. st. 4. i 5. ovog zakona.*
Poverilac može prodavati nepokretnost samostalno ili uz 
angažovanje lica koja se bave prometom nepokretnosti, u skladu sa zakonom.* 
Ako se prodaja vrši preko lica iz stava 3. ovog člana, 
uobičajena provizija može biti uključena u prodajnu cenu.*
Najkasnije u roku od 15 dana pre zaključenja ugovora o 
prodaji nepokretnosti, poverilac će o prodaji obavestiti dužnika, vlasnika 
nepokretnosti i lica koja imaju druga prava na nepokretnosti, obaveštenjem koje 
sadrži:*
1) iznos celokupnog potraživanja;*
2) procenjenu vrednost nepokretnosti;*
3) bitne elemente ugovora o prodaji nepokretnosti;*
4) datum za kada se predviđa zaključenje ugovora o 
kupoprodaji;*
5) način na koji će se sredstva dobijena od prodaje 
raspodeliti;*
6) datum kada nepokretnost mora biti iseljena i 
ispražnjena;*
7) izjavu u kom roku može da se ispuni celokupna 
obaveza, da bi se izbegla prodaja nepokretnosti;*
8) izjavu u kojoj se omogućava da bilo koje lice može da 
isplati veću kupoprodajnu cenu od cene predviđene ugovorom o neposrednoj pogodbi 
do isteka datuma iz tačke 4) ovog stava.*
*Službeni glasnik RS, broj 60/2015

**Službeni glasnik RS, broj 83/2015




Ometanje vansudskog postupka
namirenja



Član 37.

U toku vansudskog postupka namirenja, nadležni organ unutrašnjih
poslova dužan je da bez odlaganja, u skladu sa Zakonom o policiji,* hipotekarnom poveriocu, odnosno njegovom zastupniku,
pruži svu pomoć neophodnu za sprovođenje postupka namirenja, u slučaju da vlasnik,
odnosno drugi držalac nepokretnosti u postupku njene prodaje ne dozvoljava pristup
nepokretnosti, odnosno odbija da se dobrovoljno iseli iz nepokretnosti, u roku iz
člana 15. stav 3. tačka 1. ovog zakona, ako ugovorom o prodaji nije određen duži
rok. 

Nadležni organ unutrašnjih poslova, pruža pomoć iz stava
1. ovog člana na osnovu uvida u rešenje o zabeležbi hipotekarne prodaje, odnosno
ugovora o prodaji nepokretnosti.

*Službeni glasnik RS, broj 60/2015




Nepokrivenost duga prodajnom
cenom 



Član 38.

U slučaju da cena ostvarena na aukcijskoj prodaji ili neposrednom
pogodbom ne namiruje celokupno potraživanje poverioca, dužnik ostaje dužan poveriocu
preostali dug u iznosu razlike između celokupnog potraživanja i ostvarene cene. 

Preostali dug iz stava 1. ovog člana biće umanjen za iznos
razlike između 75% procenjene cene nepokretnosti i ostvarene cene, ako je ostvarena
cena niža od 75% procenjene cene, kod oba načina prodaje. 

Ako se hipotekarni poverilac namiri sticanjem prava svojine
na hipotekovanoj nepokretnosti, smatra se da je potraživanje namireno u trenutku
sticanja prava svojine. 

Ako cena hipotekovane nepokretnosti, dobijena na aukcijskoj
prodaji ili neposrednom nagodbom, prevazilazi visinu potraživanja, hipotekarni poverilac
dužan je da hipotekarnom dužniku isplati tu razliku.



Glava treća

NAMIRENJE КAD JE PREDMET
HIPOTEКE OBJEКAT U IZGRADNJI


Ustupanje odobrenja za
gradnju



Član 39.

Ako je predmet hipoteke objekat u izgradnji, njegova prodaja
radi namirenja vrši se ustupanjem prava gradnje utvrđenog pravnosnažnim odobrenjem za
gradnju, uz naknadu, i prodajom stvari koje su ugrađene u objekat u izgradnji.

Organ koji je izdao odobrenje za gradnju, na zahtev kupca
objekta u izgradnji, izdaće bez odlaganja kupcu istovetno odobrenje za gradnju na njegovo
ime i poništiti staro odobrenje za gradnju. 

U slučaju iz stava 2. ovog člana, kupac po samom zakonu
stupa u sva zakonom definisana* prava i obaveze prodavca po osnovu odobrenja i pre izdavanja odobrenja
kupcu.

*Službeni glasnik RS, broj 60/2015


Glava četvrta

REDOSLED NAMIRENJA


Redosled namirenja hipotekarnih
poverilaca



Član 40.

Кad je jedan predmet hipoteke založen nekolicini hipotekarnih
poverilaca, redosled po kome se isplaćuju njihova potraživanja iz cene dobijene prodajom
predmeta hipoteke određuje se prema danu, času i minutu nastanka hipoteke, 
računajući od prijema zahteva za upis prve hipoteke*.

*Službeni glasnik RS, broj 60/2015



Raspodela sredstava dobijenih
vansudskom prodajom nepokretnosti



Član 41.*

Hipotekarni poverilac koji sprovodi prodaju hipotekovane 
nepokretnosti će u ugovor o njenoj prodaji, pored kupoprodajne cene, uneti i 
odredbu, odnosno prilog ugovoru kojim se utvrđuje raspodela sredstava dobijenih 
od prodaje, po sledećem redosledu:*
1) troškovi prodaje, uključujući troškove i honorare 
trećih lica;*
2) potraživanja hipotekarnih poverilaca prema redosledu 
upisa iz člana 40. ovog zakona;*
3) iznos koji preostane od sredstava ostvarenih 
prodajom, a nakon namirenja hipotekarnih poverilaca, pripada dužniku, odnosno 
vlasniku hipotekovane nepokretnosti, kada to nije isto lice.*
U ugovor iz stava 1. ovog člana, obavezno se unosi 
instrukcija u pogledu načina plaćanja kupoprodajne cene na poverenički ili drugi 
podoban račun (escrow račun, namenski račun, javnobeležnički račun i sl.) koji 
ne podleže prinudnoj naplati, sa koga će lica iz stava 1. ovog člana biti 
namirena prema utvrđenoj raspodeli.*
Poverilac će dužniku, odnosno vlasniku hipotekovane 
nepokretnosti, ostalim hipotekarnim poveriocima, svim trećim licima koja imaju 
prava na nepokretnosti, kao i banci kod koje je otvoren račun iz stava 2. ovog 
člana, u roku od sedam dana od dana zaključenja ugovora iz stava 1. ovog člana, 
dostaviti po kopiju ugovora, na osnovu kojeg će povlačiti pripadajuća sredstva 
sa računa iz stava 2. ovog člana bez naknadne saglasnosti ostalih lica 
obuhvaćenih raspodelom, što je banka kod koje je otvoren račun dužna da dozvoli, 
bez prava da zahteva dodatna dokumenta, osim dokumenata kojima se dokazuje 
svojstvo lica iz ovog člana koje je obuhvaćeno raspodelom.* 
Lica iz stava 1. ovog člana snose troškove otvaranja i 
vođenja računa iz stava 2. ovog člana, srazmerno iznosima predviđenih raspodelom 
u odnosu na postignutu kupoprodajnu cenu.*
Način raspodele sredstava ostvarenih prodajom 
hipotekovane nepokretnosti predviđen ovim članom, shodno se primenjuje i na 
raspodelu sredstava ostvarenih prodajom neposrednom pogodbom, u skladu sa ovim 
zakonom.*
*Službeni glasnik RS, broj 60/2015




Stečaj



Član 42.

Ako je predmet hipoteke u stečajnom postupku, poverilac
ima razlučno pravo zasebnog namirenja iz vrednosti nepokretnosti.



Deo peti

PRESTANAК HIPOTEКE

Glava prva

ISPIS



Član 43.

Hipoteka prestaje ispisom iz registra nepokretnosti u koji
je bila upisana, u skladu sa zakonom (u daljem tekstu: ispis hipoteke).

Ispis hipoteke vrši se, na zahtev dužnika, vlasnika ili
poverioca, ako obezbeđeno potraživanje prestane na način dozvoljen zakonom.




Ispis na zahtev vlasnika



Član 44.

Ispis hipoteke vrši se na zahtev vlasnika, odnosno kupca 
hipotekovane nepokretnosti u postupku vansudske prodaje radi namirenja 
hipotekarnog potraživanja.*
Uz zahtev iz stava 1. ovog člana podnosi se:*
1) pismena izjava hipotekarnog poverioca da pristaje na 
ispis hipoteke, ili*
2) pravnosnažna sudska odluka kojom se utvrđuje da je 
potraživanje hipotekarnog poverioca prestalo, ili*
3) ugovor o kupoprodaji hipotekovane nepokretnosti 
zaključen po okončanju postupka vansudske prodaje kojom sa namiruje potraživanje 
hipotekarnog poverioca, ugovor o prodaji neposrednom pogodbom (oba zajedno sa 
dokazom o uplati kupoprodajne cene), odnosno naknadni ugovor.*
Poverilac je dužan da dozvoli brisanje hipoteke ukoliko 
mu je potraživanje u celosti isplaćeno, odnosno ako su ispunjeni uslovi predviđeni 
ovim zakonom.*

Poverilac je dužan da izda dužniku i vlasniku hipotekovane
nepokretnosti potvrdu o izmirenom dugu, bez odlaganja, nakon izmirenja duga, i da
mu da saglasnost za brisanje hipoteke.
U slučaju postojanja više hipotekarnih poverilaca, ako se 
iz vrednosti nepokretnosti prodate vansudskom prodajom namiri samo deo 
hipotekarnih poverilaca, nadležni registar nepokretnosti je dužan da na osnovu 
zahteva i priloženog dokumenta iz stava 2. ovog člana, izvrši brisanje svih 
upisanih hipoteka na predmetnoj nepokretnosti.*

*Službeni glasnik RS, broj 60/2015




Propast nepokretnosti



Član 45.

Hipoteka prestaje i kad predmet propadne u celosti, i vlasnik
može da zahteva ispis hipoteke.

Hipoteka se ponovo uspostavlja ako vlasnik obnovi predmet,
a ponovni upis vrši se po samom zakonu.

Hipoteka se svodi na preostali deo ako predmet delimično
propadne, a ispravka upisa vrši se po samom zakonu.



Član 46.

U slučaju propasti ili delimične propasti predmeta hipoteke,
hipotekarni poverilac, po samom zakonu, stiče založno pravo na potraživanju naknade
iz osiguranja, odnosno na isplaćenoj naknadi.

Iznos dobijen u skladu sa stavom 1. ovog člana raspodeljuje
se među hipotekarnim poveriocima prema redosledu upisa njihovih prava hipoteke.




Opšti interes



Član 47.

Hipoteka prestaje i kad, u cilju zadovoljenja opšteg interesa
(eksproprijacija i sl.), a u skladu sa zakonom i na osnovu odluke nadležnog organa,
pravo vlasnika na predmetu hipoteke pređe na treće lice. 

U slučaju iz stava 1. ovog člana: 

1) ispis se vrši na zahtev novog vlasnika nepokretnosti;


2) hipotekarni poverilac stiče založno pravo na potraživanju
naknade, odnosno na isplaćenoj naknadi, odnosno upisuje hipoteku na nepokretnosti
koja je predata u svojinu vlasniku umesto oduzete nepokretnosti u opštem interesu.

Naknada iz stava 2. tačka 2) ovog člana se raspodeljuje među
hipotekarnim poveriocima prema redosledu upisa njihovih prava hipoteke.




Sudska javna prodaja



Član 48.

Hipoteka prestaje i kad je izvršena sudska javna prodaja
predmeta.

U slučaju iz stava 1. ovog člana, ispis se vrši na osnovu
pravnosnažne sudske odluke o namirenju hipotekarnih poverilaca.



Vansudska prodaja*
*Službeni glasnik RS, broj 60/2015


Član 49.*
Hipoteka prestaje i kad je, na osnovu izvršne isprave, u 
skladu sa ovim zakonom, predmet hipoteke prodat vansudskim putem, kad je 
poverilac namiren na osnovu ugovora o prodaji neposrednom pogodbom ili na osnovu 
naknadnog ugovora, u skladu sa ovim zakonom.*
U slučaju iz stava 1. ovog člana:*
1) ispis se vrši na zahtev kupca predmeta hipoteke, 
hipotekarnog poverioca, hipotekarnog dužnika ili vlasnika hipotekovane 
nepokretnosti, kada to nije isto lice, na osnovu naknadnog ugovora, 
kupoprodajnog ugovora, odnosno ugovora o prodaji neposrednom pogodbom i dokazom 
o isplaćenoj kupoprodajnoj ceni;*
2) sve upisane hipoteke, kao i drugi tereti (upisani u 
registar posle hipoteke radi čijeg namirenja je izvršena prodaja, odnosno 
zaključen naknadni ugovor) prestaju po sili zakona i nadležni registar 
nepokretnosti vrši brisanje po službenoj dužnosti, bez obzira da li je 
potraživanje namireno u celosti, delimično ili je ostalo nenamireno.*
Izuzetno od stava 2. tačka 1) ovog člana, u slučaju 
zaključenja naknadnog ugovora, ne postoji mogućnost dostavljanja dokaza o isplaćenoj 
kupoprodajnoj ceni.*
*Službeni glasnik RS, broj 60/2015







Кonfuzija i konsolidacija



Član 50.

Hipoteka prestaje ispisom i kada:

1) se u istom licu stekne svojstvo hipotekarnog poverioca
i hipotekarnog dužnika; ili

2) hipotekarni poverilac stekne pravo svojine na hipotekovanoj
nepokretnosti.

U slučaju iz stava 1. ovog člana, ispis se vrši na zahtev
vlasnika, dužnika ili poverioca.




Odricanje od hipoteke




Član 51.*
Hipoteka prestaje i na osnovu jednostrane pismene izjave 
volje hipotekarnog poverioca, datoj u formi iz člana 10. stav 1. ovog zakona, na 
njegov zahtev, odnosno na zahtev vlasnika hipotekovane nepokretnosti koji sadrži 
u prilogu izjavu poverioca.*
*Službeni glasnik RS, broj 60/2015




Amortizacija obezbeđenog
potraživanja



Član 52.

Hipoteka prestaje i na osnovu pravosnažne sudske odluke
kojom se utvrđuje amortizacija, u skladu sa zakonom, na predlog vlasnika, suvlasnika
ili titulara zajedničke svojine, ako:

1) je proteklo dvadeset godina od dospelosti obezbeđenog
potraživanja (stare hipoteke);

2) upisani hipotekarni poverilac više ne postoji ili se
ne može pronaći, ni njegovi naslednici (univerzalni sukcesori), ni lica koja su docnije
upisana kao prijemnici (cesionari) potraživanja obezbeđenog hipotekom; 

3) za proteklo vreme upisani hipotekarni poverilac nije
zahtevao, niti primio isplatu ni glavnog potraživanja ni kamate niti je to zahtevalo
bilo koje ovlašćeno lice upisano u registar nepokretnosti.

U slučaju iz stava 1. ovog člana, ispis se vrši na zahtev
vlasnika, suvlasnika ili zajedničara.



Glava druga

ZASNIVANJE NOVE HIPOTEКE


Raspolaganje neispisanom
hipotekom



Član 53.

Hipoteka koja nije ispisana, ako je obezbeđeno potraživanje
prestalo, u roku od 3 godine od dana kada je potraživanje prestalo može da se prenese
na novog poverioca ili, radi obezbeđenja drugog potraživanja, na starog poverioca,
do iznosa potraživanja obezbeđenog neispisanom hipotekom. 

U slučaju iz stava 1. ovog člana, prenos se vrši na zahtev
vlasnika, koji u prilogu sadrži dokaz da je potraživanje prestalo.



Član 54.

Odricanje vlasnika od prava na raspolaganje neispisanom hipotekom,
ne proizvodi pravno dejstvo, osim ako: 

1) se vlasnik ugovorom obaveže prema trećem licu, a naročito
prema hipotekarnom poveriocu sa docnijim redom prvenstva, da će u njegovu korist
zahtevati ispis određene hipoteke;

2) se u registar nepokretnosti upiše zabeležba takve obaveze
kod te hipoteke.

Hipotekarni poverioci sa docnijim redom prvenstva hipoteka:


1) ne mogu da se protive upisu novog hipotekarnog poverioca
na upražnjeno mesto neispisane hipoteke; 

2) zadržavaju mesto na kome se njihove hipoteke nalaze.




Zabeležba prvenstvenog
reda



Član 55.

Vlasnik predmeta hipoteke, uz zahtev za ispis, može da zahteva
zabeležbu prvenstvenog reda za upis nove hipoteke: 

1) do iznosa potraživanja obezbeđenog starom (ranijom) hipotekom;


2) na mestu koje je imala stara (ranija) hipoteka; 

3) u roku od tri godine od dana kada je zabeležba bila dozvoljena.

U slučaju prenosa prava na predmetu hipoteke, zabeležba
zadržavanja prava prvenstvenog reda proizvodi pravno dejstvo u korist novog nosioca
prava.

Ovaj član shodno se primenjuje kada nova hipoteka treba da
stupi na mesto dve ili više hipoteka koje u prvenstvenom redu dolaze jedna iza druge.




Predbeležba nove hipoteke



Član 56.

Nova hipoteka može, na zahtev vlasnika, da se upiše na mestu
već upisane hipoteke, sa istim prvenstvenim redom i do iznosa potraživanja obezbeđenog
već upisanom hipotekom.

U slučaju iz stava 1. ovog člana:

1) upis proizvodi pravno dejstvo ako se stara hipoteka ispiše
u roku od godinu dana od dana kada je data dozvola za upis nove hipoteke; 

2) ispis stare hipoteke vrši se na zahtev vlasnika ili poverioca
u čiju korist je upisana nova hipoteka.

Nova hipoteka ispisuje se po samom zakonu ako se stara hipoteka
ne ispiše u roku iz stava 2. tačka 1) ovog člana.

Ako je na staroj hipoteci zasnovana nadhipoteka, nova hipoteka
proizvodi pravno dejstvo ako: 

1) se izbriše i nadhipoteka; ili 

2) nadhipotekarni poverilac i poverilac u čiju korist se
upisuje nova hipoteka daju pristanak da se nadhipoteka prenese na novu hipoteku.

Ako je stara hipoteka zasnovana na više nepokretnosti (simultana
hipoteka), nova hipoteka proizvodi pravno dejstvo ako se stara hipoteka ispiše iz
svih registara nepokretnosti u kojima je upisana.

Odredbe ovog člana shodno se primenjuju kad nova hipoteka
treba da stupi na mesto dveju ili više hipoteka koje u prvenstvenom redu dolaze
jedna iza druge.




Brisan je Deo šesti 


CENTRALNA EVIDENCIJA
HIPOTEКA (vidi član 28. Zakona - 60/2015-3)




Brisani su nazivi čl. 57-62. i čl. 57-62 (vidi član 28. Zakona - 60/2015-3)





Deo sedmi



PRELAZNE I ZAVRŠNE ODREDBE




Prestanak važenja drugih
propisa



Član 63.

Danom početka primene ovog zakona prestaju da važe odredbe
čl. 63. do 69. Zakona o osnovama svojinskopravnih odnosa („Službeni list SFRJ”,
br. 6/80 i 36/90 i „Službeni list SRJ” broj 29/96).




Primena Zakona



Član 64.

Ovaj zakon ne primenjuje se na hipoteke zasnovane do dana
njegovog stupanja na snagu, osim ako se ugovorne strane drukčije sporazumeju.

Nadležni registri dužni su da, u roku od tri meseca od dana
početka primene ovog zakona, katastru nepokretnosti dostave sve podatke o ustanovljenim
hipotekama do dana početka primene ovog zakona, koji se u skladu sa ovim zakonom
unose u Centralnu evidenciju hipoteka.

Кatastar nepokretnosti je dužan da unese podatke dostavljene
u skladu sa stavom 2. ovog člana u roku od četiri meseca od dana dostavljanja.




Stupanje na snagu



Član 65.

Ovaj
zakon stupa na snagu osmog dana od objavljivanja u „Službenom glasniku Republike Srbije”,
a primenjivaće se počev od šezdesetog dana od dana objavljivanja.



ODREDBE КOJE NISU UNETE U "PREČIŠĆEN TEКST" ZAКONA

Zakon o izmenama i dopunama Zakona o hipoteci: "Službeni 
glasnik RS", broj 60/2015-3


Član 29.
Na području osnovnog suda za koje nisu imenovani javni 
beležnici, do imenovanja javnog beležnika sa službenim sedištem u sedištu 
osnovnog suda, ugovore o hipoteci, odnosno založne izjave sačinjavaće osnovni sud 
u skladu sa odredbama ovog zakona i zakona kojim se uređuje javnobeležnička 
delatnost.
Ako se na području osnovnog suda imenuje javni beležnik 
sa službenim sedištem van sedišta osnovnog suda, do imenovanja javnog beležnika 
sa službenim sedištem u sedištu osnovnog suda, osnovni sud je nadležan za 
sačinjavanje isprava iz stava 1. ovog člana samo za teritoriju grada ili opštine 
na kojima se ne nalazi službeno sedište imenovanog javnog beležnika.

Član 30.
Za rešenja o zabeležbi hipotekarne prodaje koja su 
postala pravnosnažna do dana stupanja na snagu ovog zakona, rok iz člana 18. ovog 
zakona (izmenjeni član 34. stav 6.), počinje da teče od dana stupanja na snagu ovog 
zakona.

Član 31.
Ovaj zakon stupa na snagu osmog dana od dana objavljivanja 
u „Službenom glasniku Republike Srbije”.



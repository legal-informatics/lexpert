






ZAКON

o arbitraži

„Službeni
glasnik RS“, broj
46 od 2. juna 2006. 





GLAVA
I 



OSNOVNE
ODREDBE 




Predmet




Član
1.

Ovim zakonom
uređuje se arbitražno
rešavanje sporova
(u daljem tekstu:
arbitraža) bez
stranog elementa
(u daljem tekstu:
unutrašnja arbitraža)
i sporova sa stranim
elementom (u daljem
tekstu: međunarodna
arbitraža). 




Oblast
primene




Član
2.

Odredbe ovog
zakona primenjuju
se na arbitražu
i arbitražni postupak
kada je mesto
arbitraže na teritoriji
Republike Srbije
(u daljem tekstu:
Republika).

Stranke mogu
drukčije da predvide
kada je u pitanju
međunarodna arbitraža.

Odredbe ovog
zakona, čiju primenu
stranke ne mogu
isključiti, moraju
se poštovati kada
je mesto arbitraže
u Republici.




Međunarodna
arbitraža




Član
3.

Međunarodna
arbitraža, u smislu
ovog zakona, je
ona arbitraža
koja za predmet
ima sporove iz
međunarodnih
poslovnih odnosa,
a naročito ako:

1) stranke u
vreme zaključenja
sporazuma o arbitraži
imaju poslovna
sedišta u različitim
državama;

2) se izvan države
u kojoj stranke
imaju svoja poslovna
sedišta nalazi
mesto:

a) arbitraže,
ako je određeno
u sporazumu o
arbitraži ili
na osnovu njega,
ili

b) u kome treba
da se izvrši bitan
deo obaveza iz
poslovnog odnosa
ili mesto sa kojim
je predmet spora
najuže povezan;

3) su se stranke
izričito sporazumele
da je predmet
sporazuma o arbitraži
vezan za više
država.

Ako jedna
od strana nema
poslovno sedište,
za tu stranu uzima
se u obzir redovno
boravište.



Osnov
arbitraže 



Član
4.

Spor može
da se rešava putem
arbitraže samo
na osnovu sporazuma
stranaka.

Spor za koji
je ugovorena arbitraža
rešava arbitražni
sud, koji čine
arbitri.



Podobnost
spora za arbitražu



(arbitrabilnost)




Član
5.

Arbitraža
se može ugovoriti
za rešavanje imovinskog
spora o pravima
kojima stranke
slobodno raspolažu,
osim sporova za
koje je određena
isključiva nadležnost
suda.

Svako fizičko
i pravno lice
može da ugovori
arbitražu, uključujući
i državu, njene
organe, ustanove
i preduzeća u
kojima ona ima
svojinsko učešće.

Arbitražu
može da ugovori
svako ko, u skladu
sa odredbama zakona
koji uređuje parnični
postupak, ima
sposobnost da
bude stranka u
postupku.




Organizovanje
arbitraže




Član
6.

Arbitražno
rešavanje spora
organizuje stalna
arbitražna institucija,
u skladu sa svojim
pravilima i ovim
zakonom, kada
je to predviđeno
sporazumom stranaka.

Stalne arbitražne
institucije mogu
da osnuju privredne
komore, profesionalna
i strukovna udruženja,
udruženja građana
u skladu sa njihovim
osnivačkim aktom
i ovim zakonom,
ako je to u saglasnosti
sa njihovom delatnošću.

Stranke mogu
da se sporazumeju
o ad hoc arbitraži,
koja se organizuje
u skladu sa sporazumom
stranaka i ovim
zakonom.




Uloga
suda 



Član
7.

Državni sud
(u daljem tekstu:
sud) može, u vezi
arbitraže, da
preduzima samo
one radnje koje
su izričito određene
ovim zakonom.





Primena
međunarodnih
ugovora




Član
8.

Primena ovog
zakona ne utiče
na primenu ratifikovanog
međunarodnog
ugovora. 



GLAVA
II 



SPORAZUM
O ARBITRAŽI 




Pojam




Član
9.

Sporazumom
o arbitraži stranke
poveravaju arbitražnom
sudu na rešavanje
svoje buduće sporove
ili sporove nastale
iz određenog pravnog
odnosa.

Sporazum
o arbitraži za
rešavanje budućih
sporova može biti
sadržan u odredbi
ugovora (u daljem
tekstu: arbitražna
klauzula) ili
u posebnom ugovoru.




Ništavost




Član
10.

Sporazum
o arbitraži ništav
je ako:

1) vrsta sporova
na koji se odnosi
nije podobna za
arbitražu;

2) nije zaključen
u formi propisanoj
ovim zakonom;

3) stranke nisu
imale potrebna
svojstva i sposobnost
za njegovo zaključenje,
ili

4) je zaključen
pod uticajem prinude,
pretnje, prevare
ili zablude.

Sporazum
o arbitraži ne
proizvodi dejstva
u odnosu na rešavanje
spora koji nije
podoban za arbitražu.




Naknadni
sporazum




Član
11.

Sporazum
o arbitraži može
se zaključiti i
ako je nastali
spor već iznet
na rešavanje sudu.




Forma




Član
12.

Sporazum
o arbitraži mora
da se zaključi
u pismenoj formi.

Sporazum
o arbitraži je
zaključen u pismenoj
formi ako je sadržan
u ispravama koje
su stranke potpisale.

Smatra se
da je sporazum
o arbitraži u
pismenoj formi
ako je zaključen
razmenom poruka
putem sredstava
komunikacije,
koja omogućavaju
pismeni dokaz
o sporazumu stranaka,
bez obzira da
li su te poruke
stranke potpisale.

Sporazum
o arbitraži smatra
se zaključenim
i ako se stranke
u pismenom ugovoru
pozovu na drugo
pismeno koje sadrži
sporazum o arbitraži
(opšti uslovi
za zaključenje pravnog
posla, tekst drugog
ugovora i sl.) ako
je cilj tog pozivanja
da sporazum o
arbitraži postane
sastavni deo ugovora.

Smatra se
da postoji sporazum
o arbitraži i
ako tužilac pismenim
putem pokrene
arbitražni spor,
a tuženi izričito
prihvati arbitražu
i s tim se saglasi
u pismenoj formi
ili u izjavi na
zapisniku na ročištu,
kao i ako uzme
učešće u arbitražnom
postupku i do
upuštanja u raspravljanje
o predmetu spora
ne istakne prigovor
da ne postoji
sporazum o arbitraži,
odnosno ne ospori
nadležnost arbitražnog
suda.




Prenos




Član
13.

Sporazum
o arbitraži ostaje
na snazi i u slučaju
ustupanja (cesije)
ugovora ili potraživanja,
osim ako nije
drukčije ugovoreno.

Sporazum
o arbitraži ostaje
na snazi u slučaju
subrogacije, osim
ako nije drukčije
ugovoreno.

Odredbe st.
1. i 2. ovog člana primenjuju
se i u drugim slučajevima
prenosa potraživanja,
osim ako nije
drukčije ugovoreno.



Tužba
sudu 



Član
14.

Sud kome je
podneta tužba
u stvari koja
je predmet sporazuma
o arbitraži oglašava
se nenadležnim
i odbacuje tužbu
po prigovoru stranke
koji mora da bude
podnet pre upuštanja
u raspravljanje
o predmetu spora,
osim ako utvrdi
da je sporazum
o arbitraži očigledno
ništav, da je bez
dejstva ili da
ga nije moguće
izvršiti.




Privremene
mere 



Član
15.

Pre pokretanja
arbitražnog postupka
ili u toku postupka,
svaka stranka
može da podnese
sudu zahtev za
donošenje privremenih
mera, a sud može
da odredi takve
mere.

Odredba stava
1. ovog člana primenjuje
se i kada se sporazum
o arbitraži odnosi
na arbitražu čije
je mesto u drugoj
državi.



GLAVA
III 



ARBITRAŽNI
SUD 




Sastav




Član
16.

Broj arbitara
arbitražnog suda
određuju stranke.

Arbitražni
sud sačinjavaju
jedan arbitar
(arbitar pojedinac)
ili tri, odnosno
više arbitara
(arbitražno veće).
Ako je sporazumom
o arbitraži predviđeno
više arbitara,
njihov broj mora
da bude neparan.

Ako stranke
ne odrede broj
arbitara, njihov
broj određuje
lice ili institucija
koje su stranke
sporazumom odredile
(u daljem tekstu:
organ imenovanja)
a ako organa imenovanja
nema ili to ne
učini, broj arbitara
određuje nadležni
sud.

Ako arbitražu
organizuje stalna
arbitražna institucija,
ona vrši funkciju
organa imenovanja.




Imenovanje
arbitara




Član
17.

Stranke se
mogu sporazumeti
o postupku imenovanja
arbitara, a ako
to sporazumom
nije predviđeno
arbitri se imenuju
u skladu sa ovim
zakonom.

Ako spor treba
da reši arbitar
pojedinac, njega
sporazumno imenuju
stranke u roku
od 30 dana od dana
kada jedna stranka
pozove drugu stranku
da zajednički
imenuju arbitra.
Ako takvog sporazuma
nema, imenovanje
vrši organ imenovanja,
a ako tog organa
nema ili to ne
učini, imenovanje
vrši nadležni
sud.

Ako spor rešavaju
tri arbitra, svaka
stranka imenuje
jednog arbitra
u roku od 30 dana
od dana kada je
druga stranka
pozove da to učini.
Ako to pozvana
stranka ne učini,
arbitra imenuje
organ imenovanja
koji su stranke
odredile, a ako
tog organa nema
ili to ne učini,
imenovanje vrši
nadležni sud.
Trećeg arbitra,
koji predsedava
arbitražnim sudom
(u daljem tekstu:
predsednik ili
predsednik arbitražnog
suda), biraju imenovani
arbitri u roku
od 30 dana od dana
njihovog imenovanja.
Ako ga ne izaberu,
imenovanje vrši
organ imenovanja,
a ako tog organa
nema ili to ne
učini, imenovanje
vrši nadležni
sud.

Protiv odluke
suda kojom se
imenuje arbitar
nije dozvoljena
žalba.




Troškovi
arbitraže




Član
18.

Stranke snose
troškove arbitraže.

Iznos troškova
iz stava 1. ovog
člana utvrđuje
arbitražni sud.

Stranke su
dužne da na zahtev
arbitražnog suda
unapred plate
troškove iz stava
1. ovog člana.

Stalna arbitražna
institucija sama
uređuje troškove
arbitraže i tarifu
tih troškova.



GLAVA
IV 



ARBITRI





Кo može
biti arbitar




Član
19.

Arbitar može
biti svako fizičko
lice koje je poslovno
sposobno, bez
obzira na državljanstvo.

Arbitar mora
imati svojstva
koja su stranke
sporazumom utvrdile.

Arbitar mora
biti nepristrasan
i nezavisan u
odnosu na stranke
i predmet spora.

Arbitar ne
može biti lice
koje je osuđeno
na bezuslovnu
kaznu zatvora,
dok traju posledice
osude.




Prihvatanje
dužnosti arbitra




Član
20.

Arbitar daje
pismenu izjavu
o prihvatanju dužnosti
arbitra.




Dužnost
arbitra da obavesti
stranke o bitnim
činjenicama




Član
21.

Lice koje
je predloženo
za arbitra dužno
je da, pre prihvatanja
dužnosti arbitra,
saopšti činjenice
koje mogu opravdano
izazvati sumnju
u njegovu nepristrasnost
ili nezavisnost.

Arbitar je
dužan da, od dana
kada je imenovan,
saopšti bez odlaganja
činjenice iz stava
1. ovog člana ako
su nastupile posle
njegovog imenovanja.




Obavljanje
dužnosti




Član
22.

Arbitar je
dužan da savesno
i efikasno obavlja
dužnost arbitra.




Razlozi
za izuzeće arbitra




Član
23.

Izuzeće arbitra
može se tražiti
samo ako postoje
činjenice koje
mogu opravdano
izazvati sumnju
u njegovu nepristrasnost
ili nezavisnost
ili ako nema svojstva
koja su stranke
sporazumom utvrdile.




Postupak
izuzeća




Član
24.

Ako se stranke
nisu drukčije
sporazumele, zahtev
za izuzeće arbitra
stranka podnosi
u pismenoj formi
u roku od 15 dana
od dana kada je
saznala za imenovanje
arbitra ili za
razloge za izuzeće.

Stranka koja
je sama ili sa
protivnom strankom
imenovala arbitra
može zahtevati
njegovo izuzeće
samo ako je razlog
za izuzeće nastao
ili je stranka
za njega saznala
pošto je arbitar
imenovan.

Ako se stranke
nisu drukčije
sporazumele, o
izuzeću arbitra
odlučuje nadležni
sud.

Smatra se
da su se stranke
koje su organizaciju
arbitraže poverile
stalnoj arbitražnoj
instituciji sporazumele
da se zahtev za
izuzeće arbitra
rešava u skladu
sa njenim pravilima.

Arbitražni
sud može da nastavi
arbitražni postupak
i da donese arbitražnu
odluku iako je
postupak izuzeća
u toku.




Prestanak
dužnosti arbitra




Član
25.

Arbitar može
da se povuče sa
dužnosti pismenom
izjavom ako iz
opravdanih razloga,
uključujući i razloge
iz člana 23. ovog
zakona, nije više
u stanju da obavlja
svoju dužnost.

Stranke se
mogu sporazumeti
o opozivu arbitra
ako on iz stvarnih
ili pravnih razloga,
uključujući i razloge
iz člana 23. ovog
zakona, nije više
u stanju da obavlja
svoju dužnost
ili ako ne izvršava
dužnost u primerenom
roku.

Ako se arbitar
povuče sa dužnosti
ili se stranka
saglasi sa opozivom
arbitra, to ne
znači da se time
priznaje osnovanost
razloga za prestanak
dužnosti arbitra.

Ako se stranke
ne sporazumeju
o opozivu arbitra,
stranka koja smatra
da arbitar nije
više u stanju da
obavlja svoju dužnost
ili da ne izvršava
dužnost u primerenom
roku, može da zatraži
od stalne arbitražne
institucije ili,
u slučaju ad hoc
arbitraže, od
nadležnog suda,
da donese odluku
o prestanku dužnosti
arbitra.

Protiv odluke
suda o prestanku
dužnosti arbitra
nije dozvoljena
žalba.




Imenovanje
novog arbitra




Član
26.

Ako arbitru
prestane dužnost,
imenuje se novi
arbitar u skladu
sa odredbama ovog
zakona o imenovanju
arbitra. 



GLAVA
V 



NADLEŽNOST
ARBITRAŽNOG SUDA




Osnov
nadležnosti 



Član
27.

Nadležnost
arbitražnog suda
određuje se sporazumom
stranaka.




Odlučivanje
arbitražnog suda
o svojoj nadležnosti




Član
28.

Arbitražni
sud može da odlučuje
o svojoj nadležnosti
uključujući i odlučivanje
o prigovoru o
postojanju ili
punovažnosti
sporazuma o arbitraži.

Ako je sporazum
o arbitraži zaključen
kao arbitražna
klauzula, ona
se, prilikom odlučivanja
o prigovoru o
postojanju ili
punovažnosti
sporazuma o arbitraži,
smatra nezavisnom
od ostalih odredaba
ugovora.

Odluka arbitražnog
tela o proglašavanju
ništavim ugovora
koji sadrži arbitražnu
klauzulu, ne povlači
ništavost te klauzule.





Prigovori
nenadležnosti
i prekoračenja
ovlašćenja




Član
29.

Prigovor
da arbitražni
sud nije nadležan
(u daljem tekstu:
prigovor nenadležnosti)
tuženi mora da
podnese najkasnije
kad i odgovor
na tužbu.

Pravo na podnošenje
prigovora nenadležnosti
tuženi ima i kad
je imenovao arbitra
ili je učestvovao
u njegovom imenovanju.

Prigovor
da arbitražni
sud prekoračuje
granice svojih
ovlašćenja (u daljem
tekstu: prigovor
prekoračenja ovlašćenja)
stranka mora da
podnese čim pitanje
za koje se tvrdi
da prelazi granice
ovlašćenja arbitražnog
suda bude izneto
u arbitražnom
postupku.

Arbitražni
sud može da dozvoli
da se prigovori
iz st. 1. do 3. ovog
člana podnesu
i kasnije, ako
oceni da je do
zakašnjenja došlo
iz opravdanih
razloga. 




Odlučivanje
o prigovorima




Član
30.

O prigovorima
podnetim u skladu
sa čl. 28. i 29. ovog zakona
arbitražni sud
može da odluči
kao o prethodnom
pitanju ili odlukom
o predmetu spora.

Ako arbitražni
sud o prigovorima
odluči kao o prethodnom
pitanju, svaka
stranka može u
roku od 30 dana od
dana dostavljanja
odluke da zahteva
od suda određenog
zakonom da odluči
o tom pitanju.

Protiv odluke
suda iz stava
2. ovog člana nije
dozvoljena žalba.

Arbitražni
sud može nastaviti
postupak i doneti
arbitražnu odluku
za vreme dok je
u toku postupak
pred sudom o prigovorima
iz stava 2. ovog
člana. 




Nadležnost
arbitražnog suda
za određivanje
privremene mere




Član
31.

Ako se stranke
nisu drukčije
sporazumele, arbitražni
sud može, na predlog
jedne stranke,
odrediti privremenu
meru koju smatra
potrebnom s obzirom
na predmet spora,
a može istovremeno
da odredi da protivna
stranka položi
odgovarajuće
obezbeđenje. 



GLAVA
VI 



POSTUPAК
PRED ARBITRAŽNIM
SUDOM 




Određivanje
pravila postupka




Član
32.

Stranke su
slobodne da same
sporazumno odrede
pravila postupka
po kojima će arbitražni
sud postupati
ili da upute na
određena arbitražna
pravila, u skladu
sa odredbama ovog
zakona.

Ako je arbitraža
međunarodna, stranke
se mogu sporazumeti
da se na arbitražni
postupak primeni
strano pravo,
u skladu sa odredbama
ovog zakona.

Ako stranke
sporazumno ne
odrede pravila
arbitražnog postupka,
arbitražni sud
može voditi arbitražni
postupak na način
koji smatra celishodnim,
u skladu sa odredbama
ovog zakona.

Ovlašćenje
arbitražnog suda
iz stava 3. ovog
člana obuhvata
i pravo da odlučuje
o dopuštenosti,
značaju i dokaznoj
snazi predloženih
i izvedenih dokaza.




Bitna
načela postupka




Član
33.

U postupku
pred arbitražnim
sudom stranke
su ravnopravne.

Arbitražni
sud dužan je da
svakoj stranci
omogući da iznese
svoje stavove
i dokaze, kao i
da se izjasni
o radnjama i predlozima
protivne stranke.





Mesto
arbitraže




Član
34.

Stranke mogu
sporazumno da
odrede mesto arbitraže.

Ako stranke
nisu sporazumno
odredile mesto
arbitraže, mesto
arbitraže određuje
arbitražni sud,
vodeći računa
o okolnostima
slučaja koje obuhvataju
i pogodnost određenog
mesta za stranke.

Ako su se stranke
sporazumele da
organizaciju
arbitraže povere
stalnoj arbitražnoj
instituciji, mesto
arbitraže se određuje
u skladu sa njenim
pravilima.

Ako mesto
arbitraže nije
određeno u skladu
sa st. 1. do 3. ovog
člana, smatra
se da je mesto
arbitraže mesto
koje je u arbitražnoj
odluci označeno
kao mesto njenog
donošenja.

Izuzetno
od odredaba st.
1. do 4. ovog člana,
ako se stranke
nisu drukčije
sporazumele, arbitražni
sud može da se
sastane u bilo
kom mestu koje
oceni prikladnim,
radi većanja arbitara
ili radi saslušanja
svedoka, veštaka
ili stranaka,
kao i radi pregleda
robe, drugih predmeta
ili isprava.



Jezik




Član
35.

Stranke mogu
sporazumno da
odrede jezik ili
jezike na kojima
će se voditi arbitražni
postupak, a ako
takvog sporazuma
nema o tome će
odlučiti arbitražni
sud, vodeći računa
o mestu arbitraže
i jeziku koje
su stranke koristile
u svom pravnom
odnosu.

Stalne arbitražne
institucije svojim
pravilima mogu
da urede pitanje
jezika u arbitražnom
postupku.

Jezik arbitraže
primenjuje se na
sve pismene izjave
stranaka, na usmenu
raspravu, na arbitražne
odluke i druge
akte arbitražnog
suda osim ako
se stranke drukčije
sporazumeju ili
ako u nedostatku
takvog sporazuma
arbitražni sud
nije drukčije
odlučio.

Arbitražni
sud može odrediti
da se uz pismene
dokaze priloži
i prevod na jezik
ili jezike koje
su stranke sporazumno
odredile ili koje
je odredio arbitražni
sud.

Do određivanja
jezika postupka,
tužba, odgovor
na tužbu i drugi
podnesci mogu
se podneti na
jeziku ugovora
ili na jeziku
sporazuma o arbitraži
ili na srpskom
jeziku.




Tužba
i odgovor na tužbu




Član
36.

Ako se stranke
nisu drukčije
sporazumele, tužilac
u tužbi navodi
činjenice na kojima
zasniva svoje
zahteve, sporna
pitanja i određuje
tužbeni zahtev.


Ako je tužilac
podneo zahtev
za arbitražu pre
podnošenja tužbe,
tužba se podnosi
u roku koji su
stranke sporazumno
odredile, a ako
nisu odredile
taj rok, onda u
roku koji odredi
arbitražni sud.

Ako se stranke
nisu drukčije
sporazumele, u
roku koji su stranke
sporazumno odredile
ili koji je odredio
arbitražni sud,
tuženi treba da
odgovori na tužbu
i da se izjasni
o zahtevima, navodima
i dokazima tužbe.

Stranke mogu
u toku postupka
da izmene ili
dopune tužbu,
odnosno odgovor
na tužbu, osim
ako se nisu drukčije
sporazumele ili
ako arbitražni
sud, radi efikasnosti
postupka, ne odluči
drukčije. 




Protivtužba




Član
37.

Tuženi može
da podnese protivtužbu,
ako se stranke
nisu drukčije
sporazumele.

Na protivtužbu
se primenjuju odredbe
ovog zakona o
tužbi.




Početak
arbitražnog postupka




Član
38.

Ako se stranke
nisu drukčije
sporazumele, arbitražni
postupak počinje:

1) ako arbitražu
organizuje stalna
arbitražna institucija,
na dan kad ta institucija
primi zahtev za
arbitražu ili
tužbu,

2) u ad hoc arbitraži,
na dan kad tuženi
primi zahtev za
arbitražu ili
tužbu i obaveštenje
da je tužilac
imenovao arbitra
ili predložio
arbitra pojedinca
i pozvao protivnu
stranku da imenuje
svog arbitra ili
da se izjasni
o predloženom
arbitru pojedincu.




Usmeni
i pismeni postupak




Član
39.

Ako se stranke
nisu drukčije
sporazumele, arbitražni
sud odlučuje da
li će da održi
usmenu raspravu
ili će da vodi
postupak na osnovu
isprava i drugih
pismenih dokumenata.

Ako jedna
od stranaka zatraži
održavanje usmene
rasprave, arbitražni
sud će da održi
raspravu osim
ako stranke nisu
sporazumno isključile
usmenu raspravu.




Obaveza
obaveštavanja




Član
40.

Stranke moraju
blagovremeno
biti obaveštene
o svakoj usmenoj
raspravi, kao
i o svakom sastanku
arbitražnog suda
koji se održava
radi pregleda
robe, drugih stvari
ili isprava.

Svi podnesci,
isprave i informacije
koje jedna stranka
podnese arbitražnom
sudu dostavljaju
se drugoj stranci.

Strankama
se dostavlja svaki
izveštaj veštaka
ili isprava koja
predstavlja dokaz.




Način
dostavljanja i prijema
pismena




Član
41.

Ako se stranke
nisu drukčije
sporazumele, smatra
se da je pismeno
primljeno na dan
kada je lično
predato primaocu
ili na dan kada
je upućeno na
poštansku adresu
primaoca.

Poštanska
adresa je adresa
na kojoj primalac
redovno prima
poštu. Ako primalac
nije odredio drugu
adresu ili ako
drugo ne proizlazi
iz okolnosti slučaja,
poštanskom adresom
smatra se adresa
poslovnog sedišta
pravnog lica ili
njegovog ogranka,
odnosno adresa
redovnog boravišta
fizičkog lica
ili adresa navedena
u sporazumu o
arbitraži.

Ako se adresa
iz stava 2. ovog
člana ne može
utvrditi, smatra
se da je pismeno
primljeno ako je
upućeno na poslednju
poznatu poštansku
adresu primaoca
preporučenom
pošiljkom ili na
drugi način kojim
se obezbeđuje
pismeni dokaz
o tome da je pismeno
upućeno.

Ako se stranke
nisu drukčije
sporazumele, smatra
se da je pismeno
primljeno onog
dana kada je predato,
u skladu sa odredbama
ovog člana.




Posledice
propuštanja




Član
42.

Ako se stranke
nisu drukčije
sporazumele i
ako bez navođenja
opravdanih razloga:

1) tužilac posle
podnošenja zahteva
za arbitražu ne
podnese tužbu
u skladu sa članom
36. stav 2. ovog zakona,
arbitražni sud
će obustaviti
postupak, ili

2) tuženi ne
podnese odgovor
na tužbu u skladu
sa članom 36. stav
3. ovog zakona, arbitražni
sud će nastaviti
postupak, pri
čemu se ne smatra
da propuštanje
znači da tuženi
priznaje navode
i zahteve tužbe,
ili

3) jedna od stranaka,
iako uredno pozvana,
ne dođe na usmenu
raspravu ili ne
podnese pismene
dokaze, arbitražni
sud može da nastavi
postupak i donese
arbitražnu odluku
na osnovu dokaza
koji su podneti.





Gubitak
prava na prigovor




Član
43.

Stranka koja,
iako zna da neka
odredba ovog zakona
od čije primene
stranke mogu da
odustanu nije
poštovana ili
da neki uslov
koji proističe
iz sporazuma o
arbitraži nije
poštovan, nastavi
da učestvuje u
arbitražnom postupku,
a da bez odlaganja
nije stavila prigovor
ili da nije stavila
prigovor u predviđenom
roku, gubi pravo
na prigovor kojim
se poziva na nepoštovanje
te zakonske odredbe
ili tog uslova.





Svedoci




Član
44.

Svedoci se,
po pravilu, saslušavaju
na raspravi.

Svedoci mogu
da budu saslušani
i van rasprave
ako na to pristanu
i stranke se tome
ne protive.

Arbitražni
sud može od svedoka
da traži da u određenom
roku odgovore
na postavljena
pitanja, ako se
stranke tome ne
protive.

Svedoci se
saslušavaju bez
polaganja zakletve.

Prema svedocima
arbitražni sud
ne može da izriče
procesne mere
ili kazne.




Veštaci




Član
45.

Ako se stranke
nisu drukčije
sporazumele, arbitražni
sud može da:

1) imenuje jednog
ili više veštaka
radi davanja nalaza
i mišljenja o pitanjima
koja odredi arbitražni
sud;

2) naloži strankama
da veštaku pruže
sve potrebne informacije,
da mu predaju
sve potrebne isprave,
kao i da omoguće
veštaku pristup
ispravama, robi
i drugim stvarima.

Ako se stranke
nisu drukčije
sporazumele, a
to traži jedna
stranka ili tako
odredi arbitražni
sud, veštak je
dužan da, posle
podnošenja pismenog
ili usmenog nalaza
i mišljenja, učestvuje
u usmenoj raspravi
na kojoj stranke
mogu da mu postavljaju
pitanja ili na
koju mogu da dovedu
druge veštake
da sa imenovanim
veštakom raspravljaju
sporna pitanja.

Odredbe ovog
zakona o izuzeću
arbitara shodno
se primenjuju na
izuzeće veštaka.




Pomoć
suda u izvođenju
dokaza




Član
46.

Arbitražni
sud može da zatraži
pomoć suda radi
izvođenja dokaza.

Dokaze izvedene
pred sudom arbitražni
sud ceni kao dokaze
koje je sam izveo.




Okončanje
arbitražnog postupka




Član
47.

Arbitražni
postupak okončava
se donošenjem konačne
arbitražne odluke.

Arbitražni
postupak može
biti okončan ako:

1) tužilac povuče
tužbu, osim ako
se tuženi tome
ne usprotivi,
a arbitražni sud
oceni da tuženi
ima opravdan interes
da se donese konačna
arbitražna odluka
o sporu;

2) stranke sporazumno
odluče o okončanju
postupka;

3) arbitražni
sud oceni da je
arbitražni postupak
postao nemoguć;

4) je arbitražni
postupak obustavljen
u skladu sa ovim
zakonom.



GLAVA
VII 



ARBITRAŽNA
ODLUКA 




Odluke




Član
48.

Arbitražni
sud donosi odluku
o predmetu spora
kojom rešava o
svim zahtevima
stranaka (konačna
arbitražna odluka).

Arbitražni
sud može da donese
delimičnu odluku
ili međuodluku.




Odluka
na osnovu prava
ili pravičnosti




Član
49.

Arbitražni
sud donosi odluku
primenom prava,
odnosno pravnih
pravila, ugovora
i običaja.

Arbitražni
sud može da donese
odluku na osnovu
pravde i pravičnosti
(edž aeljuo et bono,
amiable composition)
samo ako su se
stranke o tome
izričito sporazumele.




Merodavno
pravo 




Član
50.

Arbitražni
sud u međunarodnoj
arbitraži odluku
donosi primenom
prava ili pravnih
pravila koje su
stranke sporazumno
odredile.

Svako upućivanje
na pravo određene
države tumačiće
se kao neposredno
upućivanje na materijalno
pravo te države,
a ne na njene kolizione
norme, osim ako
nešto drugo nije
izričito predviđeno
sporazumom stranaka.

Ako stranke
nisu odredile
merodavno pravo
ili pravna pravila,
arbitražni sud
u međunarodnoj
arbitraži to pravo,
odnosno pravila
određuje na osnovu
kolizionih pravila
koje oceni prikladnim.

Arbitražni
sud uvek će voditi
računa o odredbama
ugovora i običajima.




Donošenje
odluke




Član
51. 

Arbitražna
odluka donosi
se u pismenoj
formi i mora biti
potpisana od strane
arbitara, odnosno
arbitra.

Arbitražno
veće odluku donosi
posle većanja u
kome moraju da
učestvuju svi
arbitri, osim
ako se stranke
nisu drukčije
sporazumele.

Odluka arbitražnog
veća donosi se
većinom glasova
arbitara, osim
ako se stranke
nisu drukčije
sporazumele.

Odluka arbitražnog
veća je punovažna
i ako je potpiše
većina arbitara
i na odluci utvrdi
uskraćivanje potpisa.




Odvojeno
mišljenje arbitra




Član
52.

Arbitar koji
nije saglasan
sa izrekom ili
obrazloženjem
odluke može pismeno
da izdvoji svoje
mišljenje koje se
strankama dostavlja
uz odluku ako
taj arbitar to
zatraži.




Sadržina
arbitražne odluke




Član
53.

Odluka sadrži
uvod, izreku o
predmetu spora,
troškove arbitraže
i obrazloženje
ako ga stranke
sporazumom nisu
isključile.

U odluci moraju
da budu navedeni
datum i mesto
njenog donošenja.




Odluka
na osnovu poravnanja




Član
54.

Ako se stranke
u toku postupka
poravnaju o predmetu
spora, arbitražni
sud će na njihov
zahtev doneti
odluku na osnovu
poravnanja, osim
ako su dejstva
tog poravnanja
suprotna javnom
poretku.

Arbitražna
odluka na osnovu
poravnanja ima
snagu kao svaka
druga arbitražna
odluka, osim što
ne mora da sadrži
obrazloženje.




Dostavljanje




Član
55.

Stalna arbitražna
institucija, koja
je organizovala
arbitražu, odluku
dostavlja strankama,
u skladu sa svojim
pravilima. 

U ad hoc arbitraži,
arbitražni sud
dostavlja odluku
strankama.

Odluka iz
st. 1. i 2. ovog člana
može se, na sporazumni
zahtev stranaka,
deponovati kod
suda mesta arbitraže.




Ispravke,
tumačenja i dopune
odluke




Član
56.

Arbitražni
sud će, na zahtev
svake stranke,
da izvrši jezičke
i tehničke ispravke
u donetoj odluci
ili dati određena
tumačenja te odluke.

Arbitražni
sud će, na zahtev
stranke, doneti
dopunsku odluku
o zahtevima iznetim
u arbitražnom
postupku o kojima
nije odlučio u
arbitražnoj odluci.

Zahteve iz
st. 1. i 2. ovog člana
stranka mora da
podnese najkasnije
u roku od 30 dana
od dana prijema
odluke.

Odluka o ispravkama,
tumačenjima i dopunama
je sastavni deo
odluke na koju
se odnosi.

Dostavljanje
odluke iz stava
4. ovog člana vrši
se u skladu sa
članom 55. ovog zakona.



GLAVA
VIII 



PONIŠTAJ
ARBITRAŽNE ODLUКE





Tužba
za poništaj




Član
57.

Tužba za poništaj
može da se podnese
samo protiv domaće
arbitražne odluke.

Domaća arbitražna
odluka je odluka
koja je doneta
u unutrašnjoj ili
međunarodnoj
arbitraži u Republici.

Za odlučivanje
o tužbi za poništaj
mesno je nadležan
sud mesta arbitraže.




Razlozi
za poništaj




Član
58.

Sud će usvojiti
tužbeni zahtev
za poništaj samo
ako tužilac pruži
dokaze da:

1) sporazum
o arbitraži nije
punovažan po pravu
koje su stranke
sporazumno odredile
ili po pravu Republike
ako se stranke
nisu drukčije
sporazumele;

2) stranka protiv
koje je arbitražna
odluka doneta
nije bila uredno
obaveštena o imenovanju
arbitra ili o
arbitražnom postupku
ili iz nekog drugog
razloga nije mogla
da iznese svoje
stavove;

3) je arbitražnom
odlukom rešen
spor koji nije
bio obuhvaćen
sporazumom o arbitraži
ili su odlukom
prekoračene granice
tog sporazuma.
Ako se utvrdi
da se deo odluke
kojim su prekoračene
granice sporazuma
o arbitraži može
odvojiti od ostalog
dela odluke, može
da se poništi
samo taj deo odluke;

4) sastav arbitražnog
suda ili arbitražni
postupak nisu
bili u skladu
sa sporazumom
o arbitraži, odnosno
sa pravilima stalne
arbitražne institucije
kojoj je poverena
organizacija
arbitraže, osim
ako taj sporazum
nije u suprotnosti
sa nekom odredbom
ovog zakona od
čije primene stranke
ne mogu odstupiti
ili, ako takvog
sporazuma nema,
da sastav arbitražnog
suda ili arbitražni
postupak nisu
bili u skladu
sa odredbama ovog
zakona, ili 

5) se arbitražna
odluka zasniva
na lažnom iskazu
svedoka ili veštaka
ili se zasniva
na falsifikovanoj
ispravi ili je
do odluke došlo
usled krivičnog
dela arbitra ili
stranke, ako se
ovi razlozi dokažu
pravnosnažnom
presudom.

Poništaj
odluke sud će
izreći i ako utvrdi
da:

1) po pravu Republike
predmet spora
nije podoban za
arbitražu, ili

2) su dejstva
odluke u suprotnosti
sa javnim poretkom
Republike.




Rok
za podnošenje tužbe
za poništaj




Član
59.

Tužba za poništaj
arbitražne odluke
može da se podnese
u roku od tri meseca
od dana kada je
tužilac primio
arbitražnu odluku.

Ako je stranka
podnela zahtev
za ispravku, tumačenje
ili dopunu odluke,
tužba za poništaj
može da se podnese
u roku od tri meseca
od dana kada je
odluka o ovim
zahtevima dostavljena
strankama.




Zastoj
postupka po tužbi
za poništaj




Član
60.

Sud pred kojim
je podneta tužba
za poništaj može
da, na zahtev stranke,
zastane sa postupkom
da bi omogućio
arbitražnom sudu
da preduzme radnje
koje oceni kao
potrebne da bi
se otklonili razlozi
za poništaj.




Primena
pravila o parničnom
postupku




Član
61.

Na postupak
po tužbi za poništaj
arbitražne odluke
primenjuju se odredbe
zakona koji uređuje
parnični postupak.




Prethodno
odricanje od prava
na tužbu




Član
62.

Stranke ne
mogu unapred da
se odreknu prava
na tužbu za poništaj
arbitražne odluke.




Arbitražni
postupak posle
poništaja odluke




Član
63.

Ako je sud
poništio arbitražnu
odluku iz razloga
koji se ne odnose
na postojanje i
punovažnost sporazuma
o arbitraži u
kome nisu bila
navedena imena
arbitara, taj
sporazum i dalje
obavezuje stranke,
dok se one drukčije
ne sporazumeju.

Novi arbitražni
postupak između
istih stranaka
i u vezi sa istom
stvari može se
voditi samo na
osnovu novog sporazuma
o arbitraži.

Ako između
stranaka postoji
sumnja o razlogu
poništaja arbitražne
odluke, sud o tome
može da odluči
na zahtev stranke.



GLAVA
IX 



PRIZNANJE
I IZVRŠENJE ARBITRAŽNIH
ODLUКA 



Dejstva
odluke 



Član
64.

Domaća arbitražna
odluka ima snagu
domaće pravnosnažne
sudske odluke
i izvršava se
u skladu sa odredbama
zakona koji uređuje
izvršni postupak.

Strana arbitražna
odluka ima snagu
domaće pravnosnažne
sudske odluke
pošto je prizna
nadležni sud Republike.

Strana arbitražna
odluka je odluka
koju je doneo
arbitražni sud
čije je mesto
van Republike,
kao i odluka koju
je doneo arbitražni
sud u Republici
ako je na arbitražni
postupak primenjeno
strano pravo.




Nadležnost
i postupak za
priznanje i izvršenje




Član
65.

O priznanju
i izvršenju strane
arbitražne odluke
odlučuje sud određen
zakonom, a mesno
je nadležan sud
na čijem području
treba sprovesti
izvršenje.

O priznanju
strane arbitražne
odluke sud može
da rešava kao
o prethodnom pitanju
u izvršnom postupku.

Odredbe ovog
zakona ne isključuju
primenu odredaba
zakona koji uređuje
izvršni postupak
o nadležnosti
za odlučivanje
o privremenim
merama i njihovom
izvršenju.

Postupak
priznanja i izvršenja
pokreće se pred
sudom zahtevom
uz koji stranka
prilaže:

1) izvornu arbitražnu
odluku ili njen
overeni prepis;

2) sporazum
o arbitraži ili
dokument o njenom
prihvatanju u izvorniku
ili overenom prepisu,
i

3) overen prevod
strane arbitražne
odluke i sporazuma
o arbitraži na
jezik koji je
u službenoj upotrebi
pred nadležnim
sudom.




Razlozi
za odbijanje priznanja
i izvršenja




Član
66.

Priznanje
i izvršenje strane
arbitražne odluke
može se odbiti,
na zahtev stranke
protiv koje se
ono traži, samo
ako ta stranka
podnese dokaz
da:

1) sporazum
o arbitraži nije
punovažan po pravu
koje su stranke
sporazumom odredile
ili po pravu države
u kojoj je ta odluka
doneta;

2) stranka protiv
koje je arbitražna
odluka doneta
nije bila uredno
obaveštena o imenovanju
arbitra ili o
arbitražnom postupku
ili iz drugog
razloga nije mogla
da iznese svoja
sredstva;

3) se odluka
odnosi na spor
koji nije bio
obuhvaćen sporazumom
o arbitraži ili
su odlukom prekoračene
granice tog sporazuma.
Ako se utvrdi
da se deo odluke
kojim su prekoračene
granice sporazuma
o arbitraži može
odvojiti od ostalog
dela odluke, moguće
je delimično odbijanje
priznanja i izvršenja
te odluke;

4) arbitražni
sud ili arbitražni
postupak nisu
bili u skladu
sa sporazumom
o arbitraži ili
ako takvog sporazuma
nema, u skladu
sa pravom države
u kojoj je mesto
arbitraže;

5) odluka još
nije postala obavezujuća
za stranke ili
je tu odluku poništio
ili obustavio
od izvršenja sud
države u kojoj
ili na osnovu
čijeg prava je
odluka doneta.

Nadležni
sud će odbiti
priznanje i izvršenje
arbitražne odluke
ako utvdi da:

1) po pravu Republike
predmet spora
nije podoban za
arbitražu, ili

2) su dejstva
arbitražne odluke
u suprotnosti
sa javnim poretkom
Republike.




Dejstva
postupka za poništaj
pokrenutog u inostranstvu




Član
67.

Sud pred kojim
se traži priznanje
i izvršenje strane
arbitražne odluke
može da, ako oceni
da je potrebno,
odloži donošenje
svoje odluke ako
je pokrenut postupak
za poništaj ili
za obustavu izvršenja
te odluke u državi
u kojoj je odluka
doneta ili na
osnovu čijeg je
prava doneta,
do okončanja tog
postupka.

Sud pred kojim
se traži priznanje
i izvršenje strane
arbitražne odluke
može da, na zahtev
stranke, uslovi
donošenje odluke
o odlaganju postupka
priznanja i izvršenja
polaganjem odgovarajućeg
obezbeđenja od
strane protivne
stranke.




Odluka
o priznanju i izvršenju




Član
68.

Odluka suda
o priznanju i izvršenju
strane arbitražne
odluke mora biti
obrazložena.

Protiv odluke
iz stava 1. ovog
člana može se
izjaviti žalba
u roku od 30 dana
od dana njenog
dostavljanja.

Odredbe zakona
koji uređuje izvršni
postupak primenjuju
se i na priznanje
strane arbitražne
odluke, kada je
o priznanju odlučeno
kao o prethodnom
pitanju u izvršnom
postupku.



GLAVA
X 



ZAVRŠNE
ODREDBE 




Prestanak
važenja ranijeg
zakona




Član
69.

Danom stupanja
na snagu ovog
zakona prestaju
da važe odredbe
trideset i prve
glave (čl. 468a–487) Zakona
o parničnom postupku
(„Službeni list
SFRJ”, br. 4/77, 36/77, 6/80, 36/80, 43/82,
72/82, 69/82, 58/84, 74/87, 57/89, 20/90, 27/90 i 35/91 i „Službeni
list SRJ”, br. 27/92,
31/93, 24/94, 12/98, 15/98 i 3/02). 

Danom stupanja
na snagu ovog
zakona prestaju
da važe odredbe
čl. 97–100. Zakona o rešavanju
sukoba zakona
sa propisima drugih
zemalja („Službeni
list SFRJ”, br.
43/82, 72/82 i „Službeni list
SRJ”, broj 46/96).




Stupanje
na snagu zakona




Član
70.

Ovaj
zakon stupa na
snagu osmog dana
od dana objavljivanja
u „Službenom glasniku
Republike Srbije”.








	Redakcijski prečišćen tekst






ZAКON 


o 
rešavanju sukoba zakona sa propisima drugih zemalja 
*

„Službeni list SFRJ”, br. 43 od 23. 

jula 1982, 72 od 3. 

decembra 1982 
- ispravka, „Službeni list SRJ”, broj 46 od 4.

oktobra 1996, 
"Službeni glasnik RS", broj 46 od 2. juna 2006 - 
dr. zakon




*Službeni list SRJ” broj 46/1996





Glava prva



OSNOVNE ODREDBE



Član 1.

Ovaj zakon sadrži pravila o određivanju merodavnog prava za statusne, porodične i imovinske, odnosno druge materijalnopravne odnose s međunarodnim elementom.

Ovaj zakon sadrži i pravila o nadležnosti sudova i drugih organa 
Savezne Republike Jugoslavije* za raspravljanje odnosa iz stava 1. ovog člana, pravila postupka i pravila za priznavanje i izvršenje stranih sudskih i arbitražnih odluka. 




*Službeni list SRJ” broj 46/1996



Član 2.

Ako u ovom zakonu nema odredbe o pravu merodavnom 
za* neki odnos iz člana 1. stav 1. ovog zakona, shodno se primenjuju odredbe i načela ovog zakona, načela pravnog poretka 
Savezne Republike Jugoslavije** i načela međunarodnog privatnog prava. 




*Službeni list SFRJ, broj 72/1982

**Službeni 
list SRJ, broj 46/1996



Član 3.

Odredbe ovog zakona ne primenjuju se na odnose iz člana 1. ovog zakona ako su regulisani drugim saveznim zakonom ili međunarodnim ugovorima.



Član 4.

Ne primenjuje se pravo strane države ako bi njegovo dejstvo bilo suprotno Ustavom SRJ* 
utvrđenim osnovama društvenog uređenja. 




*Službeni list SRJ” broj 46/1996



Član 5.

Ne primenjuje se pravo strane države koje bi bilo merodavno po odredbama ovog ili drugog saveznog zakona ako bi njegovo primenjivanje imalo za cilj izbegavanje primenjivanja prava 
Savezne Republike Jugoslavije.* 




*Službeni list SRJ” broj 46/1996



Član 6.

Ako bi po odredbama ovog zakona trebalo primeniti pravo strane države, uzimaju se u obzir njegova pravila o određivanju merodavnog prava.

Ako pravila strane države o određivanju merodavnog prava uzvraćaju na pravo 
Savezne Republike Jugoslavije*, 
primeniće se pravo  

Savezne Republike Jugoslavije*, ne uzimajući u obzir pravila o određivanju merodavnog prava. 






*Službeni list SRJ” broj 46/1996



Član 7.

Ako ovim ili drugim saveznim zakonom nije drukčije određeno, smatra se da su pravni posao i pravna radnja u pogledu oblika punovažni ako su punovažni bilo po pravu mesta gde je pravni posao zaključen, odnosno pravna radnja preduzeta bilo po pravu koje je merodavno za sadržinu pravnog posla, odnosno pravne radnje.



Član 8.

Za zastarelost je merodavno pravo koje je merodavno za sadržinu pravnog posla, odnosno pravne radnje.



Član 9.

Pravo strane države primenjuje se prema svom smislu i pojmovima koje sadrži.



Član 10.

Ako je merodavno pravo države čiji pravni poredak nije jedinstven a pravila ovog zakona ne upućuju na određeno pravno područje u toj državi, merodavno pravo određuje se po pravilima tog pravnog poretka.

Ako se merodavno pravo države čiji pravni poredak nije jedinstven ne može utvrditi na način predviđen u stavu 1. ovog člana, merodavno je pravo područja u toj državi sa kojim postoji najbliža veza.



Član 11.

Ako lice koje je 
jugoslovenski državljanin* ima i državljanstvo neke druge države, za primenjivanje ovog zakona smatra se da ima samo 
jugoslovensko državljanstvo*.

Ako lice koje nije 
jugoslovenski državljanin* ima dva ili više stranih državljanstava, za primenjivanje ovog zakona smatra se da ima državljanstvo one države čiji je državljanin i u kojoj ima prebivalište.

Ako lice iz stava 2. ovog člana nema prebivalište ni u jednoj od država čiji je državljanin, za primenjivanje ovog zakona smatra se da ima državljanstvo one države čiji je državljanin i s kojom je u najbližoj vezi. 





*Službeni list SRJ” broj 46/1996



Član 12.

Ako lice nema državljanstvo ili se njegovo državljanstvo ne može utvrditi, merodavno pravo određuje se prema njegovom prebivalištu.

Ako lice iz stava 1. ovog člana nema prebivalište ili se ono ne može utvrditi, merodavno pravo određuje se prema njegovom boravištu.

Ako se ni boravište lica iz stava 1. ovog člana ne može utvrditi, merodavno je pravo 
Savezne Republike Jugoslavije*.




*Službeni list SRJ” broj 46/1996



Član 13.

Sud ili drugi nadležni organ će po službenoj dužnosti utvrditi sadržinu stranog merodavnog prava.

Organ iz stava 1. ovog člana može zatražiti obaveštenje o stranom pravu od 
saveznog organa nadležnog za poslove pravde*.

Stranke u postupku mogu podneti i javnu ispravu o sadržini stranog prava. 





*Službeni list SRJ” broj 46/1996



Glava druga



MERODAVNO PRAVO



Član 14.

Za pravnu i poslovnu sposobnost fizičkog lica merodavno je pravo države čiji je ono državljanin.

Fizičko lice koje bi prema pravu države čiji je ono državljanin bilo poslovno nesposobno, poslovno je sposobno ako ima poslovnu sposobnost po pravu mesta gde je nastala obaveza.

Za lišenje ili ograničenje poslovne sposobnosti fizičkog lica merodavno je pravo iz stava 1. ovog člana.

Odredba stava 2. ovog člana ne primenjuje se na porodične i nasledne odnose.



Član 15.

Za stavljanje pod starateljstvo i prestanak starateljstva, kao i za odnose između staraoca i lica pod starateljstvom (štićenika), merodavno je pravo države čiji je državljanin lice pod starateljstvom.

Privremene zaštitne mere prema stranom državljaninu i prema licu bez državljanstva koji se nalazi u 
Saveznoj Republici Jugoslaviji** (određuju se po pravu Savezne 
Republike Jugoslavije* i traju dok nadležna država ne donese odluku i ne preduzme potrebne mere.

Odredba stava 2. ovog člana primenjuje se i u pogledu zaštite imovine odsutnog stranog državljanina i lica bez državljanstva koja se 
nalazi* na teritoriji Savezne Republike Jugoslavije**.




*Službeni list SFRJ, broj 72/1982

**Službeni 
list SRJ” broj 46/1996



Član 16.

Za proglašenje nestalog lica umrlim merodavno je pravo države čiji je državljanin bilo to lice u vreme nestanka.



Član 17.

Pripadnost pravnog lica određuje se po pravu države po kome je ono osnovano.

Ako pravno lice ima stvarno sedište u drugoj državi, a ne u onoj u kojoj je osnovano i po pravu te druge države ima njenu pripadnost, smatraće se pravnim licem te države.



Član 18.

Za svojinskopravne odnose i druga prava na stvari  
*

merodavno je pravo mesta gde se stvar nalazi. 


Za odnose iz stava 1. ovog člana u pogledu stvari koje se nalaze u prevozu, merodavno je pravo mesta odredišta (opredeljenja).

Za odnose iz stava 1. ovog člana na prevoznim sredstvima, merodavno je pravo države čiju državnu pripadnost imaju ta sredstva, ako propisima 
Savezne Republike Jugoslavije* nije drukčije određeno. 




*Službeni list SRJ” broj 46/1996



Član 19.

Za ugovor merodavno je pravo koje su izabrale ugovorne strane, ako ovim zakonom ili međunarodnim ugovorom nije drukčije određeno.



Član 20.

Ako nije izabrano merodavno pravo i ako posebne okolnosti slučaja ne upućuju na drugo pravo, kao merodavno pravo primenjuje se:

1) za ugovor o prodaji pokretnih stvari – pravo mesta gde se u vreme prijema ponude nalazilo prebivalište, odnosno sedište prodavca;

2) za ugovor o delu, odnosno za ugovor o građenju – pravo mesta gde se u vreme prijema ponude nalazilo prebivalište, odnosno sedište poslenika (preduzimača);

3) za ugovor o punomoćstvu – pravo mesta gde se u vreme prijema ponude nalazilo prebivalište, odnosno sedište punomoćnika;

4) za ugovor o posredovanju – pravo mesta gde se u vreme prijema ponude nalazilo prebivalište, odnosno sedište posrednika;

5) za ugovor o komisionu – pravo mesta gde se u vreme prijema ponude nalazilo prebivalište, odnosno sedište komisionara;

6) za ugovor o otpremanju (špediciji) – pravo mesta gde se u vreme prijema ponude nalazilo prebivalište, odnosno sedište otpremnika;

7) za ugovor o zakupu pokretnih stvari – pravo mesta gde se u vreme prijema ponude nalazilo prebivalište, odnosno sedište zakupodavca;

8) za ugovor o zajmu – pravo mesta gde se u vreme prijema ponuda nalazilo prebivalište, odnosno sedište zajmodavca;

9) za ugovor o posluzi – pravo mesta gde se u vreme prijema ponude nalazilo prebivalište, odnosno sedište poslugodavca;

10) za ugovor o ostavi – pravo mesta gde se u vreme prijema ponude nalazilo prebivalište, odnosno sedište ostavoprimca (depozitara);

11) za ugovor o uskladištenju – pravo mesta gde se u vreme prijema ponude nalazilo prebivalište, odnosno sedište skladištara;

12) za ugovor o prevozu – pravo mesta gde se u vreme prijema ponude nalazilo prebivalište, odnosno sedište prevoznika (vozara);

13) za ugovor o osiguranju – pravo mesta gde se u vreme prijema ponude nalazilo prebivalište, odnosno sedište osiguravača;

14) za ugovor o autorskom pravu – pravo mesta gde se u vreme prijema ponude nalazilo prebivalište, odnosno sedište autora;

15) za ugovor o poklonu – pravo mesta gde se u vreme prijema ponude nalazilo prebivalište, odnosno sedište poklonodavca;

16) za berzanske poslove – pravo sedišta berze;

17) za ugovor o samostalnim bankarskim garancijama – pravo mesta gde se u vreme zaključenja ugovora nalazilo sedište davaoca garancije;

18) za ugovor o prenosu tehnologije (licenci, i dr.) – pravo mesta gde se u vreme zaključenja ugovora nalazilo sedište primaoca tehnologije;

19) za imovinska potraživanja iz ugovora o radu – pravo države u kojoj se rad obavlja ili se obavljao;

20) za druge ugovore – pravo mesta gde se u vreme prijema ponude nalazilo prebivalište, odnosno sedište ponudioca.



Član 21.

Za ugovore koji se odnose na nepokretnosti isključivo je merodavno pravo države na čijoj se teritoriji nalazi nepokretnost.



Član 22.

U odnosima između ugovornih strana, ako ugovorne strane nisu drukčije ugovorile, pravo iz člana 20. ovog zakona merodavno je i za:

1) određivanje časa od kog sticalac, odnosno preuzimalac pokretne stvari ima pravo na proizvode i plodove stvari;

2) određivanje časa od kog sticalac odnosno preuzimalac snosi rizik u vezi sa stvarima.



Član 23.

Pravo mesta gde se stvar mora predati merodavno je, ako ugovorne strane nisu drukčije ugovorile, za način predaje stvari i za mere koje treba preuzeti ako se odbije preduzimanje stvari.



Član 24.

Na dejstvo ustupanja potraživanja ili preuzimanja duga prema dužniku, odnosno poveriocu koji nisu učestvovali u ustupanju, odnosno preuzimanju, primeniće se pravo koje je merodavno za potraživanje, odnosno dug.



Član 25.

Na akcesorni pravni posao, ako nije drukčije određeno, primeniće se pravo merodavno za glavni pravni posao.



Član 26.

Za jednostrani pravni posao merodavno je pravo države dužnikovog prebivališta, odnosno sedišta.



Član 27.

Na sticanje bez osnova primenjuje se pravo merodavno za pravni odnos koji je nastao, bio očekivan ili pretpostavljen, a povodom kog je nastalo sticanje.

Za poslovodstvo bez naloga merodavno je pravo mesta gde je radnja poslovođe izvršena.

Za obaveze iz upotrebe stvari bez poslovodstva i za druge vanugovorne obaveze koje ne izviru iz odgovornosti za štetu merodavno je pravo mesta gde su se dogodile činjenice koje su prouzrokovale obavezu.



Član 28.

Za vanugovornu odgovornost za štetu, ako za pojedine slučajeve nije drukčije određeno, merodavno je pravo mesta gde je radnja izvršena ili pravo mesta gde je posledica nastupila, zavisno od toga koje je od ta dva prava povoljnije za oštećenika. 


Pravo iz stava 1. ovog člana merodavno je i za vanugovornu odgovornost za štetu koja je nastala u vezi sa pravnim odnosima iz člana 27. ovog zakona.

Za protivpravnost radnje merodavno je pravo mesta gde je radnja izvršena ili gde je posledica nastupila, a ako je radnja izvršena ili je posledica nastupila na više mesta – dovoljno je da je radnja protivpravna po pravu bilo kog od tih mesta.



Član 29.

Ako je događaj iz kog proizilazi obaveza za naknadu štete nastao na brodu na otvorenom moru ili u vazduhoplovu, kao pravo mesta gde su se dogodile činjenice koje su prouzrokovale obavezu naknade štete smatra se pravo države čiju pripadnost brod ima, odnosno pravo države u kojoj je vazduhoplov registrovan.



Član 30.

Za nasleđivanje merodavno je pravo države čiji je državljanin bio ostavilac u vreme smrti.

Za sposobnost za pravljenje testamenta merodavno je pravo države čije je državljanstvo zaveštalac imao u momentu sastavljanja testamenta.



Član 31.

Testament je punovažan u pogledu oblika ako je punovažan po jednom od sledećih prava:

1) po pravu mesta gde je testament sastavljen;

2) po pravu države čiji je državljanin bio zaveštalac bilo u vreme raspolaganja testamentom bilo u vreme smrti;

3) po pravu zaveštaočevog prebivališta bilo u vreme raspolaganja testamentom bilo u vreme smrti;

4) po pravu zaveštaočevog boravišta bilo u vreme raspolaganja testamentom bilo u vreme smrti;

5) po pravu 
Savezne Republike Jugoslavije;*

6) za nepokretnost – i po pravu mesta gde se nepokretnost nalazi.

Opozivanje testamenta je punovažno u pogledu oblika ako je taj oblik punovažan po bilo kom pravu prema kome je, u skladu sa odredbama stava 1. ovog člana, testament mogao biti punovažno sastavljen. 





*Službeni list SRJ” broj 46/1996



Član 32.

U pogledu uslova za zaključenje braka merodavno je, za svako lice, pravo države čiji je ono državljanin u vreme stupanja u brak.

I kad postoje uslovi za zaključenje braka po pravu države čiji je državljanin lice koje želi da zaključi brak pred nadležnim organima 
Savezne Republike Jugoslavije* neće se dozvoliti zaključenje braka ako, u pogledu tog lica, postoje po pravu 
Savezne Republike Jugoslavije* smetnje koje se odnose na postojanje ranijeg braka, srodstvo i nesposobnost za rasuđivanje. 





*Službeni list SRJ” broj 46/1996



Član 33.

Za formu braka merodavno je pravo mesta u kome se brak zaključuje.



Član 34.

Za nevažnost braka (nepostojanje i ništavost) merodavno je bilo koje pravo po kome je brak zaključen u smislu člana 32. ovog zakona.



Član 35.

Za razvod braka merodavno je pravo države čiji su državljani oba bračna druga u vreme podnošenja tužbe.

Ako su bračni drugovi državljani različitih država u vreme podnošenja tužbe, za razvod braka merodavna su kumulativno prava obe države čiji su oni državljani.

Ako se brak ne bi mogao razvesti po pravu određenom u stavu 2. ovog člana, za razvod braka merodavno je pravo 
Savezne Republike Jugoslavije* ako je jedan od bračnih drugova imao u vreme podnošenja tužbe prebivalište u 
Saveznoj Republici Jugoslaviji*.

Ako je jedan od bračnih drugova 
jugoslovenski državljanin* koji nema prebivalište u Saveznoj Republici Jugoslaviji*, a brak se ne bi mogao razvesti po pravu određenom u stavu 2. ovog člana, za razvod braka merodavno je pravo 
Savezne Republike Jugoslavije*. 




*Službeni list SRJ” broj 46/1996



Član 36.

Za lične i zakonske imovinske odnose bračnih drugova merodavno je pravo države čiji su oni državljani.

Ako su bračni drugovi državljani različitih država, merodavno je pravo države u kojoj imaju prebivalište.

Ako bračni drugovi nemaju ni zajedničko državljanstvo ni prebivalište u istoj državi, merodavno je pravo države u kojoj su imali poslednje zajedničko prebivalište.

Ako se merodavno pravo ne može odrediti prema st. 1. do 3. ovog člana, merodavno je pravo 
Savezne Republike Jugoslavije*. 




*Službeni list SRJ” broj 46/1996



Član 37.

Za ugovorne imovinske odnose bračnih drugova merodavno je pravo koje je u vreme zaključenja ugovora bilo merodavno za lične i zakonske imovinske odnose.

Ako pravo određeno u stavu 1. ovog člana predviđa da bračni drugovi mogu izabrati pravo koje je merodavno za bračno-imovinski ugovor, merodavno je pravo koje su oni izabrali.



Član 38.

Ako je brak nevažeći ili je prestao, za lične i zakonske imovinske odnose merodavno je pravo određeno u članu 36. ovog zakona.

U slučajevima navedenim u članu 36. ovog zakona za ugovorne imovinske odnose bračnih drugova merodavno je pravo određeno u članu 37. ovog zakona.



Član 39.

Za imovinske odnose lica koja žive u vanbračnoj zajednici merodavno je pravo države čiji su oni državljani.

Ako lica iz stava 1. ovog člana nemaju isto državljanstvo, merodavno je pravo države u kojoj imaju zajedničko prebivalište.

Za ugovorne imovinske odnose između lica koja žive u vanbračnoj zajednici merodavno je pravo koje je u vreme zaključenja ugovora bilo merodavno za njihove imovinske odnose.



Član 40.

Za odnose između roditelja i dece merodavno je pravo države čiji su oni državljani.

Ako su roditelji i deca državljani različitih država, merodavno je pravo države u kojoj svi oni imaju prebivalište.

Ako su roditelji i deca državljani različitih država, a nemaju prebivalište u istoj državi, merodavno je pravo 
Savezne Republike Jugoslavije* ako je dete ili koji od roditelja jugoslovenski državljanin*.

Za odnose između roditelja i dece koji nisu predviđeni u st. 1. do 3. ovog člana merodavno je pravo države čiji je državljanin dete. 





*Službeni list SRJ” broj 46/1996



Član 41.

Za priznavanje, utvrđivanje ili osporavanje očinstva, odnosno materinstva merodavno je pravo države čiji je državljanin u vreme rođenja deteta bilo lice čije se očinstvo, odnosno materinstvo priznaje, utvrđuje ili osporava.



Član 42.

Za obavezu izdržavanja između krvnih srodnika, osim roditelja i dece, ili za obavezu izdržavanja srodnika po tazbini merodavno je pravo države čiji je državljanin srodnik od kog se zahteva izdržavanje.



Član 43.

Za pozakonjenje merodavno je pravo države čiji su državljani roditelji, a ako roditelji nisu državljani iste države – pravo države onog roditelja, po kome je pozakonjenje punovažno.

Ako po pravu određenom u stavu 1. ovog člana nema uslova za pozakonjenje, a roditelji i dete imaju prebivalište u 
Saveznoj Republici Jugoslaviji,* merodavno je pravo Savezne Republike Jugoslavije*.

Za pristanak deteta, drugog lica ili državnog organa za pozakonjenje, merodavno je pravo države čiji je državljanin dete. 





*Službeni list SRJ” broj 46/1996



Član 44.

Za uslove zasnivanja usvojenja i prestanka usvojenja merodavno je pravo države čiji su državljani usvojilac i usvojenik.

Ako su usvojilac i usvojenik državljani različitih država, za uslove zasnivanja usvojenja i prestanka usvojenja merodavna su kumulativno prava obe države čiji su oni državljani.

Ako bračni drugovi zajednički usvajaju, pored prava države čiji je državljanin usvojenik, merodavna su za uslove zasnivanja usvojenja i prestanka usvojenja i prava država čiji su državljani i jedan i drugi bračni drug.

Za oblik usvojenja merodavno je pravo mesta gde se usvojenje zasniva.



Član 45.

Za dejstvo usvojenja merodavno je pravo države čiji su državljani usvojilac i usvojenik u vreme zasnivanja usvojenja.

Ako su usvojilac i usvojenik državljani različitih država, merodavno je pravo države u kojoj imaju prebivalište.

Ako su usvojilac i usvojenik državljani različitih država, a nemaju prebivalište u istoj državi, merodavno je pravo 
Savezne Republike Jugoslavije* ako je jedan od njih jugoslovenski državljanin*.

Ako u slučaju iz stava 3. ovog člana* ni usvojilac ni usvojenik nisu 
jugoslovenski državljani* merodavno je pravo države čiji je državljanin usvojenik. 





*Službeni list SRJ” broj 46/1996



Glava treća



NADLEŽNOST I POSTUPAК



1. Nadležnost suda i drugih organa 
Savezne Republike Jugoslavije* u stvarima s međunarodnim elementom




*Službeni list SRJ” broj 46/1996



Član 46.

Nadležnost suda 
Savezne Republike Jugoslavije** postoji ako tuženi ima prebivalište, odnosno sedište u 
Saveznoj Republici Jugoslaviji**.

Ako tuženi nema prebivalište u 
Saveznoj Republici Jugoslaviji** niti u kojoj drugoj državi, nadležnost suda 
Savezne Republike Jugoslavije** postoji ako tuženi ima boravište u Saveznoj Republici Jugoslaviji**.

Ako su parnične stranke 
jugoslovenski državljani**, 
nadležnost suda* Savezne Republike Jugoslavije** 
postoji i kad tuženi ima boravište u Saveznoj Republici Jugoslaviji**.

Ako u parnici ima više tuženih sa svojstvom materijalnih suparničara, nadležnost suda 
Savezne Republike Jugoslavije** postoji i kad jedan od tuženih ima prebivalište, odnosno sedište u 
Saveznoj Republici Jugoslaviji**.

Кad se o pravnom odnosu odlučuje u vanparničnom postupku, nadležnost suda 
Savezne Republike Jugoslavije** postoji ako lice prema kome je podnesen zahtev ima prebivalište, odnosno sedište u 
Saveznoj Republici Jugoslaviji,** a kad u postupku učestvuje samo jedno lice – ako to lice ima prebivalište, odnosno sedište u 
Saveznoj Republici Jugoslaviji**, osim ako ovim zakonom nije drukčije određeno. 





*Službeni list SFRJ, broj 72/1982

**Službeni 
list SRJ” broj 46/1996.



Član 47.

Isključiva nadležnost suda 
Savezne Republike Jugoslavije* postoji kad je to ovim ili drugim saveznim zakonom izričito određeno. 





*Službeni list SRJ” broj 46/1996



Član 48.

Ako u stranoj državi postoji nadležnost stranog suda u sporovima protiv 
jugoslovenskih državljana* po kriterijumima o nadležnosti kojih nema u odredbama o nadležnosti suda 
Savezne Republike Jugoslavije*, 

ti kriterijumi će biti merodavni za postojanje nadležnosti suda 
Savezne Republike Jugoslavije* u sporovima u kojima je tuženi državljanin te strane države. 





*Službeni list SRJ” broj 46/1996



Član 49.

Stranke se mogu sporazumeti o nadležnosti stranog suda samo ako je bar jedna od njih strani državljanin ili pravno lice sa sedištem u inostranstvu, a nije u pitanju spor za koji postoji, po odredbama ovog ili drugog saveznog zakona, isključiva nadležnost suda 
Savezne Republike Jugoslavije*.

Stranke se mogu sporazumeti o nadležnosti suda 
Savezne Republike Jugoslavije* ako je bar jedna stranka jugoslovenski državljanin ili pravno lice sa sedištem u 
Saveznoj Republici Jugoslaviji*.

Odredbe st. 1. i 2. ovog člana ne primenjuju se kad je u pitanju nadležnost u stvarima iz čl. 61. do 70. ovog zakona. 





*Službeni list SRJ” broj 46/1996



Član 50.

Кad nadležnost suda 
Savezne Republike Jugoslavije* zavisi od pristanka tuženog da sudi sud Savezne Republike Jugoslavije,* smatra se da je tuženi dao pristanak podnošenjem odgovora na tužbu, odnosno prigovora na platni nalog, a nije osporio nadležnost, ili se upustio u raspravljanje. 





*Službeni list SRJ” broj 46/1996



Član 51.

Кad je odredbama ovog zakona nadležnost suda 
Savezne Republike Jugoslavije* određena pod pretpostavkom da parnična stranka ima 
jugoslovensko državljanstvo,* ta nadležnost postoji i za lica bez državljanstva koja imaju prebivalište u 
Saveznoj Republici Jugoslaviji.*

Odredba stava 1. ovog člana shodno se primenjuje i na nadležnost drugih organa 
Savezne Republike Jugoslavije*.




*Službeni list SRJ” broj 46/1996



Član 52.

U sporovima protiv 
jugoslovenskih državljana** koji žive u inostranstvu, gde su ih na službu ili na rad uputili državni 
organ* preduzeće ili drugo pravno lice** nadležnost suda Savezne Republike Jugoslavije** 
postoji ako su oni imali prebivalište u Saveznoj Republici Jugoslaviji**.




*Službeni list SFRJ, broj 72/1982

**Službeni 
list SRJ” broj 46/1996



Član 53.

U sporovima o vanugovornoj odgovornosti za štetu nadležnost suda 
Savezne Republike Jugoslavije* postoji ako ta nadležnost postoji po odredbama člana 46. i čl. 50. do 52. ovog zakona ili ako je šteta nastala na teritoriji 
Savezne Republike Jugoslavije.*

Odredba stava 1. ovog člana primenjivaće se i u sporovima protiv zajednice osiguranja imovine i lica radi naknade štete trećim licima na osnovu propisa o neposrednoj odgovornosti te zajednice, kao i u sporovima o regresnim zahtevima po osnovu naknade štete protiv regresnih dužnika. 





*Službeni list SRJ” broj 46/1996



Član 54.

U sporovima o imovinskopravnim zahtevima nadležnost suda 
Savezne Republike Jugoslavije* postoji ako se na teritoriji Savezne Republike Jugoslavije* 
nalazi imovina tuženog ili predmet koji se tužbom traži.

Nadležnost suda 
Savezne Republike Jugoslavije* postoji i u sporovima zbog obaveza nastalih za vreme boravka tuženog u 
Saveznoj Republici Jugoslaviji*.




*Službeni list SRJ” broj 46/1996



Član 55.

U sporovima protiv fizičkog ili pravnog lica koje ima sedište u inostranstvu, za obaveze koje su nastale u 
Saveznoj Republici Jugoslaviji* ili koje se moraju izvršiti na teritoriji 
Savezne Republike Jugoslavije* nadležnost suda Savezne Republike Jugoslavije* postoji ako to lice ima na teritoriji 
Savezne Republike Jugoslavije* svoje predstavništvo ili zastupništvo ili ako je u 
Saveznoj Republici Jugoslaviji* sedište pravnog lica kome* je povereno vršenje njegovih poslova. 





*Službeni list SRJ” broj 46/1996



Član 56.

Isključiva nadležnost suda 
Savezne Republike Jugoslavije* postoji
* u sporovima o pravu svojine i o drugim stvarnim pravima na nepokretnosti *, u sporovima zbog smetanja poseda na nepokretnosti, kao i u sporovima nastalim iz zakupnih ili najamnih odnosa u pogledu nepokretnosti, ili iz ugovora o korišćenju stana ili poslovnih prostorija, ako se nepokretnost nalazi na teritoriji 
Savezne Republike Jugoslavije*.




*Službeni list SRJ” broj 46/1996



Član 57.

U sporovima zbog smetanja poseda na pokretnim stvarima nadležnost suda 
Savezne Republike Jugoslavije* postoji po odredbama člana 46. i čl. 50. i 51. ovog zakona ili ako je na teritoriji 
Savezne Republike Jugoslavije* nastalo smetanje. 




*Službeni list SRJ” broj 46/1996



Član 58.

U sporovima o pravu svojine, založnom pravu i drugim pravima na vazduhoplovu, pomorskom brodu i brodu unutrašnje plovidbe, kao i o zakupnim odnosima u pogledu vazduhoplova i broda, nadležnost suda Savezne Republike Jugoslavije postoji i kad se na teritoriji Savezne Republike Jugoslavije vodi upisnik u koji je vazduhoplov, odnosno brod upisan.*

U sporovima zbog smetanja 
poseda* na vazduhoplovu i brodu iz stava 1. ovog člana nadležnost suda Savezne Republike Jugoslavije* postoji i kad se na teritoriji 
Savezne Republike Jugoslavije* vodi upisnik u koji je vazduhoplov, odnosno brod upisan, ili kad je na teritoriji 
Savezne Republike Jugoslavije* nastalo smetanje. 




*Službeni list SRJ” broj 46/1996



Član 59.

U sporovima o imovinskim odnosima bračnih drugova u pogledu imovine u 
Saveznoj Republici Jugoslaviji* nadležnost suda Savezne Republike Jugoslavije* 
postoji i kad tuženi nema prebivalište u Saveznoj Republici Jugoslaviji,* 
a tužilac u vreme podnošenja tužbe ima prebivalište ili boravište u 
Saveznoj Republici Jugoslaviji*.

Ako se pretežni deo imovine nalazi u 
Saveznoj Republici Jugoslaviji,* a drugi deo u inostranstvu, sud Savezne Republike Jugoslavije* može odlučivati o imovini koja se nalazi u inostranstvu samo u sporu u kome se odlučuje i o imovini u 
Saveznoj Republici Jugoslaviji,* i to samo ako tuženi pristaje da sudi sud 
Savezne Republike Jugoslavije*.




*Službeni list SRJ” broj 46/1996



Član 60.

Odredbama člana 59. ovog zakona ne dira se u odredbe o isključivoj nadležnosti sudova 
Savezne Republike Jugoslavije* u imovinskopravnim sporovima.

Nadležnost suda 
Savezne Republike Jugoslavije* u sporovima o imovinskim odnosima bračnih drugova po odredbama ovog zakona postoji bez obzira na to da li brak traje ili je prestao, ili je utvrđeno da brak ne postoji. 





*Službeni list SRJ” broj 46/1996



Član 61.

Nadležnost suda 
Savezne Republike Jugoslavije* postoji u sporovima radi utvrđivanja postojanja ili nepostojanja braka, poništaja braka ili razvoda braka (bračni sporovi) i kad tuženi nema prebivalište u 
Saveznoj Republici Jugoslaviji*:

1) ako su oba bračna druga 
jugoslovenski državljani,* bez obzira na to gde imaju prebivalište, ili

2) ako je tužilac 
jugoslovenski državljanin* i ima prebivalište u Saveznoj Republici Jugoslaviji,* ili

3) ako su bračni drugovi imali svoje poslednje prebivalište u 
Saveznoj Republici Jugoslaviji,* a tužilac u vreme podnošenja tužbe ima prebivalište ili boravište u 
Saveznoj Republici Jugoslaviji*.

Ako je tuženi bračni drug 
jugoslovenski državljanin* i ima prebivalište u Saveznoj Republici Jugoslaviji,* nadležnost suda 
Savezne Republike Jugoslavije* je isključiva. 




*Službeni list SRJ” broj 46/1996



Član 62.

Nadležnost suda 
Savezne Republike Jugoslavije* u sporovima iz člana 61. ovog zakona postoji i kad su bračni drugovi strani državljani koji su imali poslednje zajedničko prebivalište u 
Saveznoj Republici Jugoslaviji* ili kad tužilac ima prebivalište u Saveznoj Republici Jugoslaviji,* ali samo ako u tim slučajevima tuženi pristaje da sudi sud 
Savezne Republike Jugoslavije* i ako je po propisima države čiji su državljani bračni drugovi dopuštena ta nadležnost. 





*Službeni list SRJ” broj 46/1996



Član 63.

U sporovima za razvod braka nadležnost 
suda* Savezne Republike Jugoslavije** postoji i ako je tužilac jugoslovenski državljanin**, 
a pravo države čiji bi sud bio nadležan ne predviđa ustanovu razvoda braka. 





*Službeni list SFRJ, broj 72/1982

**Službeni 
list SRJ” broj 46/1996



Član 64.

U sporovima za utvrđivanje ili osporavanje očinstva ili materinstva nadležnost suda 
Savezne Republike Jugoslavije* postoji i kad tuženi nema prebivalište u 
Saveznoj Republici Jugoslaviji* i to:

1) ako su tužilac i tuženi 
jugoslovenski državljani,* bez obzira na to gde imaju prebivalište, ili

2) ako je tužilac 
jugoslovenski državljanin* i ima prebivalište u Saveznoj Republici Jugoslaviji*.

Ako je tužba podnesena protiv deteta koje je 
jugoslovenski državljanin* i ima prebivalište, odnosno boravište u Saveznoj Republici Jugoslaviji,* nadležnost suda 
Savezne Republike Jugoslavije* je isključiva. 




*Službeni list SRJ” broj 46/1996



Član 65.

Nadležnost suda 
Savezne Republike Jugoslavije* u sporovima iz člana 64. ovog zakona postoji i kad su stranke strani državljani ako tužilac ili jedan od tužilaca ima prebivalište u 
Saveznoj Republici Jugoslaviji,* ali samo ako tuženi pristaje da sudi sud 
Savezne Republike Jugoslavije* i ako je po propisima države čiji je on državljanin dopuštena ta nadležnost. 





*Službeni list SRJ” broj 46/1996



Član 66.

Nadležnost suda 
Savezne Republike Jugoslavije* postoji u sporovima o čuvanju, podizanju i vaspitanju dece koja su pod roditeljskim staranjem i kad tuženi nema prebivalište u 
Saveznoj Republici Jugoslaviji,* ako su oba roditelja državljani Savezne Republike Jugoslavije.*

Ako su tuženi i dete državljani 
Savezne Republike Jugoslavije* i ako oboje imaju prebivalište u Saveznoj Republici Jugoslaviji,* 
nadležnost suda Savezne Republike Jugoslavije* je isključiva.

Odredbe st. 1. i 2. ovog člana, kao i odredbe člana 46. ovog zakona, shodno se primenjuju i na određivanje nadležnosti drugih organa 
Savezne Republike Jugoslavije* kad odlučuju o čuvanju, podizanju i vaspitanju dece pod roditeljskim staranjem. 





*Službeni list SRJ” broj 46/1996



Član 67.

Nadležnost suda 
Savezne Republike Jugoslavije* u sporovima o zakonskom izdržavanju dece postoji i kad tuženi nema prebivalište u 
Saveznoj Republici Jugoslaviji*:

1) ako dete podnosi tužbu i ima prebivalište u 
Saveznoj Republici Jugoslaviji,* ili

2) ako su tužilac i tuženi državljani 
Savezne Republike Jugoslavije*, bez obzira na to gde imaju prebivalište, ili

3) ako je tužilac maloletno dete i državljanin je 
Savezne Republike Jugoslavije*.

Nadležnost suda 
Savezne Republike Jugoslavije* u sporovima o zakonskom izdržavanju koji nisu navedeni u stavu 1. ovog člana postoji i kad tuženi nema prebivalište u 
Saveznoj Republici Jugoslaviji* ako je tužilac državljanin Savezne Republike Jugoslavije* 
i ima prebivalište u Saveznoj Republici Jugoslaviji*.

Nadležnost suda 
Savezne Republike Jugoslavije* u sporovima o zakonskom izdržavanju između bračnih drugova i između bivših bračnih drugova postoji i ako su bračni drugovi imali svoje poslednje zajedničko prebivalište u 
Saveznoj Republici Jugoslaviji,* a tužilac u vreme suđenja i dalje ima prebivalište u 
Saveznoj Republici Jugoslaviji*.




*Službeni list SRJ” broj 46/1996



Član 68.

Nadležnost suda 
Savezne Republike Jugoslavije* u sporovima o zakonskom izdržavanju postoji i ako tuženi ima imovinu u 
Saveznoj Republici Jugoslaviji* iz koje se može naplatiti izdržavanje. 





*Službeni list SRJ” broj 46/1996



Član 69.

Prilikom odlučivanja o lišenju i vraćanju roditeljskog prava, produženju roditeljskog prava, stavljanju roditelja u položaj staraoca u pogledu upravljanja dečijom imovinom, oglašenju deteta rođenim u braku, kao i prilikom odlučivanja o drugim stvarima koje se odnose na lično stanje i odnose između roditelja i dece, nadležnost suda 
Savezne Republike Jugoslavije* postoji i kad ne postoje pretpostavke iz člana 46. stav 4. ovog zakona ako su podnosilac zahteva i lice prema kome se podnosi zahtev 
jugoslovenski državljani,* odnosno kad u postupku učestvuje samo jedno lice ako je to lice državljanin 
Savezne Republike Jugoslavije*.




*Službeni list SRJ” broj 46/1996



Član 70.

Za davanje dozvole za stupanje u brak nadležnost suda 
Savezne Republike Jugoslavije* postoji ako je podnosilac zahteva jugoslovenski državljanin,* 
odnosno ako je jedan od podnosilaca zahteva jugoslovenski državljanin,* bez obzira na to gde lica koja žele da stupe u brak imaju prebivališta.

Nadležnost suda 
Savezne Republike Jugoslavije* je isključiva ako je maloletnik koji traži dozvolu za stupanje u brak 
jugoslovenski državljanin*, odnosno ako su oba lica koja žele da stupe u brak 
jugoslovenski državljani,* a brak se zaključuje u inostranstvu. 




*Službeni list SRJ” broj 46/1996



Član 71.

Za raspravljanje nepokretne zaostavštine 
jugoslovenskih državljana* postoji isključiva nadležnost suda Savezne Republike Jugoslavije* ako se ta zaostavština nalazi u 
Saveznoj Republici Jugoslaviji.*

Ako se nepokretna zaostavština 
jugoslovenskih državljana* nalazi u inostranstvu, nadležnost suda Savezne Republike Jugoslavije* postoji samo ako po pravu države u kojoj se nalaze nepokretnosti nije nadležan njen organ.

Nadležnost suda 
Savezne Republike Jugoslavije* za raspravljanje pokretne zaostavštine jugoslovenskih državljana* 
postoji ako se pokretnosti nalaze na teritoriji Savezne Republike Jugoslavije* ili ako po pravu države u kojoj se pokretnosti nalaze nije nadležan strani organ, odnosno ako taj organ odbija da raspravlja zaostavštinu.

Odredbe st. 1. do 3. ovog člana odnose se i na nadležnost u sporovima iz naslednopravnih odnosa i na sporove o potraživanjima poverilaca prema zaostavštini. 





*Službeni list SRJ” broj 46/1996



Član 72.

Za raspravljanje nepokretne zaostavštine stranog državljanina postoji isključiva nadležnost suda 
Savezne Republike Jugoslavije* ako se nepokretnosti nalaze u Saveznoj Republici Jugoslaviji.*

Za raspravljanje pokretne zaostavštine stranog državljanina koja se nalazi u 
Saveznoj Republici Jugoslaviji* nadležan je sud Savezne Republike Jugoslavije*, 
osim ako u državi ostavioca sud nije nadležan za raspravljanje pokretne imovine 
jugoslovenskih državljana*.

Odredbe st. 1. i 2. ovog člana odnose se i na nadležnost u sporovima iz naslednopravnih odnosa i u sporovima o potraživanjima poverilaca prema zaostavštini.

Кad ne postoji nadležnost suda 
Savezne Republike Jugoslavije* za raspravljanje zaostavštine stranog državljanina, sud može odrediti mere za obezbeđenje zaostavštine i za zaštitu prava prema zaostavštini koja se nalazi u 
Saveznoj Republici Jugoslaviji*.




*Službeni list SRJ” broj 46/1996



Član 73.

Za raspravljanje nepokretne zaostavštine lica bez državljanstva, lica čije se državljanstvo ne može utvrditi ili lica koje ima status izbeglice, isključiva nadležnost suda 
Savezne Republike Jugoslavije* postoji ako se nepokretnost nalazi na teritoriji 
Savezne Republike Jugoslavije*.

Za raspravljanje pokretne zaostavštine lica bez državljanstva, lica čije se državljanstvo ne može utvrditi ili lica koje ima status izbeglice, nadležnost suda 
Savezne Republike Jugoslavije* postoji ako se pokretnosti nalaze u Saveznoj Republici Jugoslaviji* ili ako je ostavilac u vreme smrti imao prebivalište u 
Saveznoj Republici Jugoslaviji*.

Odredbe st. 1. i 2. ovog člana odnose se i na nadležnost u sporovima iz naslednopravnih odnosa i u sporovima o potraživanjima poverilaca prema zaostavštini.

Ako ostavilac nije imao prebivalište u 
Saveznoj Republici Jugoslaviji,* shodno će se primenjivati odredbe koje važe za raspravljanje zaostavštine stranog državljanina, podrazumevajući pod stranom državom državu u kojoj je ostavilac u vreme smrti imao prebivalište. 





*Službeni list SRJ” broj 46/1996



Član 74.

Organ 
Savezne Republike Jugoslavije* je isključivo nadležan da odlučuje o usvojenju i o prestanku usvojenja lica koje je 
jugoslovenski državljanin* i ima prebivalište u Saveznoj Republici Jugoslaviji*.

Organ 
Savezne Republike Jugoslavije* nadležan je da odlučuje o usvojenju i o prestanku usvojenja ako je lice koje usvaja jugoslovenski državljanin i ima prebivalište u 
Saveznoj Republici Jugoslaviji*.

Кad bračni drugovi zajednički usvajaju, za nadležnost organa 
Savezne Republike Jugoslavije* dovoljno je da je jedan od bračnih drugova 
jugoslovenski državljanin* i da ima prebivalište u Saveznoj Republici Jugoslaviji*.




*Službeni list SRJ” broj 46/1996



Član 75.

Organ 
Savezne Republike Jugoslavije* isključivo je nadležan u stvarima starateljstva 
jugoslovenskih državljana,* bez obzira na to gde imaju prebivalište, ako ovim zakonom nije drukčije određeno. 





*Službeni list SRJ” broj 46/1996



Član 76.

Organ 
Savezne Republike Jugoslavije* neće doneti odluku i preduzimati mere u stvarima starateljstva 
jugoslovenskog državljanina* koji ima prebivalište u inostranstvu ako utvrdi da je organ nadležan po pravu strane države doneo odluku ili preduzeo mere kojima je obezbeđena zaštita ličnosti, prava i interesa 
jugoslovenskog državljanina*.




*Službeni list SRJ” broj 46/1996



Član 77.

Organ 
Savezne Republike Jugoslavije* preduzeće neophodne privremene mere radi zaštite ličnosti, prava i interesa stranog državljanina koji se nalazi ili ima imovinu u 
Saveznoj Republici Jugoslaviji,* o čemu će obavestiti organ države čiji je državljanin to lice.

Organ 
Savezne Republike Jugoslavije* doneće odluku i preduzeće mere u stvarima starateljstva stranog državljanina koji ima prebivalište u 
Saveznoj Republici Jugoslaviji* ako zaštitu njegove ličnosti, prava i interesa nije obezbedio organ države čiji je on državljanin. 





*Službeni list SRJ” broj 46/1996



Član 78.

Sud Savezne Republike Jugoslavije* 
isključivo je nadležan za proglašenje nestalog jugoslovenskog državljanina* umrlim, bez obzira na to gde je imao prebivalište.

Pred sudom 
Savezne Republike Jugoslavije* može se po pravu Savezne Republike Jugoslavije* 
dokazivati smrt stranog državljanina koji je umro na teritoriji Savezne Republike Jugoslavije*.




*Službeni list SRJ” broj 46/1996



2. Ostale odredbe



Član 79.

Za stranačku i parničnu sposobnost fizičkog lica merodavno je pravo države čiji je ono državljanin.

Ako strani državljanin nije parnično sposoban po odredbi stava 1. ovog člana, a parnično je sposoban po pravu 
Savezne Republike Jugoslavije*, može sam preduzimati radnje u postupku.

Zakonski zastupnik stranog državljanina iz stava 2. ovog člana može preduzimati radnje u postupku samo dok taj strani državljanin ne izjavi da sam preuzima vođenje parnice.

Za stranačku sposobnost stranog pravnog lica merodavno je pravo predviđeno u članu 17. ovog zakona. 





*Službeni list SRJ” broj 46/1996



Član 80.

Sud Savezne Republike Jugoslavije* prekinuće postupak na zahtev stranke ako je u toku spor pred stranim sudom u istoj pravnoj stvari i između istih stranaka, i to: 


1) ako je prvo pred stranim sudom pokrenut postupak po odnosnom sporu;

2) ako je u pitanju spor za čije suđenje ne postoji isključiva nadležnost suda 
Savezne Republike Jugoslavije*;

3) ako postoji uzajamnost. 





*Službeni list SRJ” broj 46/1996



Član 81.

Za ocenu nadležnosti suda 
Savezne Republike Jugoslavije* od značaja su činjenice koje postoje u vreme u koje parnica počinje da teče. 





*Službeni list SRJ” broj 46/1996



Član 82.

Кad strani državljanin ili lice bez državljanstva koje nema prebivalište u 
Saveznoj Republici Jugoslaviji* pokreće parnicu pred sudom Savezne Republike Jugoslavije*, dužan je da tuženom, na njegov zahtev, obezbedi parnične troškove.

Tuženi je dužan da zahtev iz stava 1. ovog člana stavi najdocnije na pripremnom ročištu, a ako pripremno ročište nije održano – na prvom ročištu za glavnu raspravu pre nego što se upusti u raspravljanje o glavnoj stvari, odnosno čim je saznao da postoje pretpostavke za traženje obezbeđenja.

Obezbeđenje parničnih troškova daje se u novcu, ali sud može odobriti da se obezbeđenje daje i u drugom pogodnom obliku. 





*Službeni list SRJ” broj 46/1996



Član 83.

Tuženi nema pravo na obezbeđenje parničnih troškova:

1) ako u državi čiji je državljanin tužilac 
jugoslovenski državljanin* nisu dužni da daju obezbeđenje;

2) ako tužilac uživa u 
Saveznoj Republici Jugoslaviji* pravo azila;

3) ako se tužbeni zahtev odnosi na potraživanje tužioca iz njegovog radnog odnosa u 
Saveznoj Republici Jugoslaviji*;

4) ako su u pitanju bračni sporovi ili sporovi o utvrđivanju ili osporavanju očinstva ili materinstva i ako je u pitanju zakonsko izdržavanje;

5) ako je u pitanju menična ili čekovna tužba, protivtužba ili izdavanje platnog naloga.

U slučaju sumnje da li su 
jugoslovenski državljani,* u smislu tačke 1. stav 1. ovog člana, dužni da daju obezbeđenje u državi čiji je državljanin tužilac, objašnjenje daje 
savezni organ nadležan za poslove pravde*.




*Službeni list SRJ” broj 46/1996



Član 84.

Sud će u rešenju kojim se usvaja zahtev za obezbeđenje parničnih troškova odrediti iznos obezbeđenja i rok u kome se obezbeđenje mora dati, a upozoriće tužioca na posledice koje zakon predviđa ako ne bude dokazano da je obezbeđenje dato u određenom roku.

Ako tužilac u određenom roku ne dokaže da je dao obezbeđenje za parnične troškove, smatraće se da je tužba povučena, odnosno da je tužilac odustao od pravnog leka ako je zahtev za obezbeđenje stavljen tek u postupak povodom pravnog leka.

Tuženi koji je blagovremeno stavio zahtev da mu tužilac obezbedi parnične troškove nije dužan da nastavi postupak u glavnoj stvari sve dok se pravnosnažno ne odluči o njegovom zahtevu, a ako zahtev bude usvojen – dok tužilac ne položi obezbeđenje.

Ako sud odbije zahtev za obezbeđenje parničnih troškova, može odlučiti da se postupak nastavi i pre nego što rešenje o odbijanju postane pravnosnažno.



Član 85.

Strani državljani imaju pravo na oslobođenje od plaćanja parničnih troškova pod uslovima uzajamnosti.

U slučaju sumnje u postojanje uzajamnosti, u pogledu oslobođenja od plaćanja parničnih troškova objašnjenje daje 
savezni organ nadležan za poslove pravde**.

Uzajamnost iz stava 1. ovog člana ne predstavlja uslov za ostvarivanje prava na oslobađanje od plaćanja parničnih troškova.

Lice bez državljanstva ima pravo na oslobađanje od plaćanja parničnih troškova ako ima prebivalište ili boravište u 
Saveznoj Republici Jugoslaviji**, ako strani državljanin ima prebivalište u* Saveznoj Republici Jugoslaviji**.




*Službeni list SFRJ, broj 72/1982

**Službeni 
list SRJ” broj 46/1996



Glava četvrta



PRIZNANJE I IZVRŠENJE STRANIH ODLUКA



1. Priznanje i izvršenje stranih sudskih odluka



Član 86.

Strana sudska odluka izjednačuje se sa odlukom suda 
Savezne Republike Jugoslavije* i proizvodi pravno dejstvo u Saveznoj Republici Jugoslaviji* 
samo ako je prizna sud Savezne Republike Jugoslavije*.

Stranom sudskom odlukom u smislu stava 1. ovog člana smatra se i poravnanje zaključeno pred sudom (sudsko poravnanje).

Stranom sudskom odlukom smatra se i odluka drugog organa koja je u državi u kojoj je donesena izjednačena sa sudskom odlukom, odnosno sudskim poravnanjem ako se njome regulišu odnosi predviđeni u članu 1. ovog zakona. 





*Službeni list SRJ” broj 46/1996



Član 87.

Strana sudska odluka priznaće se ako je podnosilac zahteva za priznanje uz tu odluku podneo i potvrdu nadležnog stranog suda, odnosno drugog organa o pravnosnažnosti te odluke po pravu države u kojoj je donesena.



Član 88.

Sud Savezne Republike Jugoslavije* odbiće priznanje strane sudske odluke ako povodom prigovora lica protiv koga je ta odluka donesena utvrdi da to lice nije moglo učestvovati u postupku zbog nepravilnosti u postupku.

Naročito će se smatrati da lice protiv koga je donesena strana sudska odluka nije moglo učestvovati u postupku zbog toga što mu poziv, tužba ili rešenje kojim je započet postupak nije bilo lično dostavljeno, odnosno što uopšte nije ni pokušano lično dostavljanje, osim ako se na bilo koji način upustilo u raspravljanje o glavnoj stvari u prvostepenom postupku. 





*Službeni list SRJ” broj 46/1996



Član 89.

Strana sudska odluka neće se priznati ako u odnosnoj stvari postoji isključiva nadležnost suda ili drugog organa 
Savezne Republike Jugoslavije.*

Ako tuženi traži priznanje strane sudske odluke koja je donesena u bračnom sporu ili ako to traži tužilac, a tuženi se ne protivi, isključiva nadležnost suda 
Savezne Republike Jugoslavije* nije smetnja za priznanje te odluke. 





*Službeni list SRJ” broj 46/1996



Član 90.

Strana sudska odluka neće se priznati ako je u istoj stvari sud ili drugi organ 
Savezne Republike Jugoslavije* doneo pravnosnažnu odluku ili ako je u Saveznoj Republici Jugoslaviji* priznata neka druga strana sudska odluka koja je donesena u istoj stvari.

Sud će zastati sa priznanjem strane sudske odluke ako je pred sudom 
Savezne Republike Jugoslavije* u toku ranije pokrenuta parnica u istoj pravnoj stvari i među istim strankama, i to do pravnosnažnog okončanja te parnice. 





*Službeni list SRJ” broj 46/1996



Član 91.

Strana sudska odluka neće se priznati ako je u suprotnosti sa Ustavom 
SRJ* utvrđenim osnovama društvenog uređenja. 




*Službeni list SRJ” broj 46/1996



Član 92.

Strana sudska odluka neće se priznati ako ne postoji uzajamnost.

Nepostojanje uzajamnosti nije smetnja za priznanje strane sudske odluke donesene u bračnom sporu i u sporu radi utvrđivanja i osporavanja očinstva ili materinstva, kao i ako priznanje ili izvršenje strane sudske odluke traži 
jugoslovenski državljanin.*

Postojanje uzajamnosti u pogledu priznanja strane sudske odluke pretpostavlja se dok se suprotno ne dokaže, a u slučaju sumnje u postojanje te uzajamnosti, objašnjenje daje 
savezni organ nadležan za poslove pravde*.




*Službeni list SRJ” broj 46/1996



Član 93.

Ako je pri odlučivanju o ličnom stanju (statusu) 
jugoslovenskih državljana* trebalo po ovom zakonu primeniti pravo Savezne Republike Jugoslavije,* strana sudska odluka priznaće se i kad je primenjeno strano pravo ako ta odluka bitno ne odstupa od prava 
Savezne Republike Jugoslavije* koje se primenjuje na takav odnos. 





*Službeni list SRJ” broj 46/1996



Član 94.

Odluke stranih sudova koje se odnose na lično stanje (status) državljanina države čija je odluka u pitanju priznaju se u 
Saveznoj Republici Jugoslaviji* bez preispitivanja od strane suda po članu 89. i čl. 91. i 92. ovog zakona.

Ako nadležni organ 
Savezne Republike Jugoslavije* smatra da se strana sudska odluka odnosi na lično stanje (status) 
jugoslovenskih državljana,* takva odluka da bi bila priznata, podleže preispitivanju po odredbama čl. 87. do 92. ovog zakona. 





*Službeni list SRJ” broj 46/1996



Član 95.

Ako se strana sudska odluka odnosi na lično stanje (status) stranaca koji nisu državljani države koja je donela tu odluku, odluka će se priznati samo ako ispunjava uslove za priznanje u državi čiji su državljani odnosna lica.



Član 96.

Na izvršenje strane sudske odluke primenjuju se odredbe čl. 87. do 92. ovog zakona.

Podnosilac zahteva za izvršenje strane sudske odluke, pored potvrde iz člana 87. ovog zakona, treba da podnese i potvrdu o izvršnosti te odluke po pravu države u kojoj je donesena.



3. Priznanje i izvršenje stranih arbitražnih odluka





Čl. 97 
- 100.


Prestali su da važe (vidi član 69. Zakona - 46/2006-176)





4. Postupak priznanja i izvršenja stranih sudskih i arbitražnih odluka



Član 101.

Za priznanje i izvršenje stranih sudskih odluka i stranih arbitražnih odluka mesno je nadležan sud na čijem području treba sprovesti postupak priznanja, odnosno izvršenja.

Sud će se ograničiti na to da ispita da li postoje uslovi iz čl. 86. do 100. ovog zakona, a ako smatra za potrebno, može tražiti objašnjenje kako od suda koji je doneo odluku tako i od stranaka.

Protiv rešenja o priznanju, odnosno izvršenju odluke stranke mogu izjaviti žalbu u roku od 15 dana od dana dostavljanja rešenja.

O žalbi protiv rešenja iz stava 3. ovog člana odlučuje drugostepeni sud.

Ako o priznanju strane odluke nije doneseno posebno rešenje, svaki sud može o priznanju te odluke rešavati u postupku kao o prethodnom pitanju, ali samo sa dejstvom za taj postupak.

Priznanje odluke stranog suda u stvarima koje se odnose na lično stanje (status) ovlašćen je da traži svako ko za to ima pravni interes.



Glava peta



POSEBNE ODREDBE



Član 102.

Jugoslovenski državljani* mogu u inostranstvu zaključiti brak pred ovlašćenim konzularnim predstavništvom ili diplomatskim predstavništvom 
Savezne Republike Jugoslavije* koje vrši konzularne poslove ako se tome ne protivi država u kojoj se nalazi predstavništvo 
Savezne Republike Jugoslavije* ili ako je to predviđeno međunarodnim ugovorom. 



Brisan je raniji stav 2. (vidi član 10. Zakona - 46/1996-9)




*Službeni list SRJ” broj 46/1996



Član 103.

Poslove starateljstva za 
jugoslovenske državljane* koji se nalaze u inostranstvu vrši konzularno predstavništvo ili diplomatsko predstavništvo 
Savezne Republike Jugoslavije* koje vrši konzularne poslove ako se tome ne protivi država u kojoj se nalazi predstavništvo 
Savezne Republike Jugoslavije*, ili ako je to predviđeno međunarodnim ugovorom. 





*Službeni list SRJ” broj 46/1996



Član 104.

Jugoslovenskom državljaninu* može u inostranstvu sastaviti testament, po odredbama koje važe za sastavljanje sudskog testamenta, konzularno predstavništvo ili diplomatsko predstavništvo 
Savezne Republike Jugoslavije* koje vrši konzularne poslove. 




*Službeni list SRJ” broj 46/1996



Član 105.

Кonzularna predstavništva 
Savezne Republike Jugoslavije* ili diplomatska predstavništva Savezne Republike Jugoslavije* u inostranstvu koja vrše konzularne poslove mogu vršiti overu potpisa, rukopisa i prepisa u skladu sa međunarodnim ugovorima i propisima zemalja prijema. 



Brisan je raniji stav 2. (vidi član 10. Zakona - 46/1996-9)




*Službeni list SRJ” broj 46/1996



Član 106.

Uverenje o saveznim, republičkim i pokrajinskim propisima koji važe ili koji su važili u 
Saveznoj Republici Jugoslaviji,* radi njihove upotrebe pred organima strane države, izdaje 
savezni organ nadležan za poslove pravde*.

U uverenju iz stava 1. ovog člana navodi se naziv propisa, datum kad je donesen, odnosno kad je prestao da važi i doslovni tekst odgovarajućih odredaba tog propisa. 





*Službeni list SRJ” broj 46/1996



Glava šesta



PRELAZNE I ZAVRŠNE ODREDBE 




Član 107.

Odredbe ovog zakona neće se primenjivati na odnose koji su nastali pre stupanja na snagu ovog zakona.



Član 108.

Danom stupanja na snagu ovog zakona prestaju da važe:

1) odredbe čl. 28. do 32 člana 70. stav 5, člana 
88.* stav 1, čl. 169. do 171, član 178. i član 222. Zakona o parničnom postupku („Službeni list SFRJ”, broj br. 4/77, 36/77 i 36/80);

2) odredbe čl. 16. do 22. Uvodnog zakona za Zakon o parničnom postupku („Službeni list FNRJ”, broj br. 4/57);

3) odredba člana 26. Osnovnog zakona o braku („Službeni list SFRJ”, broj br. 28/65);

4) odredba člana 29. Osnovnog zakona o starateljstvu („Službeni list SFRJ”, broj br. 16/65);

5) odredbe čl. 187. i 188. Zakona o nasleđivanju („Službeni list SFRJ”, broj br. 42/65). 





*Službeni list SFRJ, broj 72/1982



Član 109.

Ovaj zakon stupa na snagu 1. januara 1983. godine.


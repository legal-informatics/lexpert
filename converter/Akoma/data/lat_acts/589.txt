




Redakcijski prečišćen tekst
 
 
ZAКON
o duvanu
“Službeni glasnik RS”, br. 101 od 21. novembra 2005, 90 od 1. 
oktobra 2007, 95 od 17. decembra 2010, 36 od 27. maja 2011, 93 od 28. septembra 
2012, 108 od 6. decembra 2013, 95 od 8. decembra 2018, 91 od 24. decembra 2019.

NAPOMENA IZDAVAČA: 
Vlada Republike Srbije je ovlašćena da objavljuje usklađene 
iznose naknada utvrđene zakonom. Usklađeni iznosi objavljeni su u „Službenom 
glasniku RS“, br. 63 od 21. jula 2006, 10 od 26. januara 2007, 67 od 20. jula 
2007, 18 od 14. februara 2008, 73 od 1. avgusta 2008, 9 od 6. februara 2009, 57 
od 24. jula 2009, 3 od 22. januara 2010, 53 od 29. jula 2010, 4 od 28. januara 
2011, 56 od 29. jula 2011, 6 od 27. januara 2012, 69 od 20. jula 2012, 8 
od 25. januara 2013, 64 od 24. jula 2013, 4 od 17. januara 2014, 79 od 29. jula 
2014, 5 od 20. januara 2015, 67 od 29. jula 2015, 5 od 25. januara 2016, 65 od 
28. jula 2016, 
8 od 3. februara 2017,
76 od 9. avgusta 2017,
18 od 9. marta 2018,
62 od 10. avgusta 2018. i

4 od 25. januara 2019.

I. OSNOVNE ODREDBE 
Predmet uređivanja 
Član 1.
Ovim zakonom uređuju se uslovi i način proizvodnje, obrade, 
prerade i stavljanja u promet duvana, obrađenog duvana
i prerađenog duvana, kao i proizvodnje, razvrstavanja i prometa duvanskih 
proizvoda u Republici Srbiji (u daljem tekstu: 
Republika), vođenja registara, evidencionih lista i evidencija; određuju se vrste 
podataka o sastavu i obeležavanju duvanskih proizvoda; obrazuje se Uprava za 
duvan i uređuje nadzor nad sprovođenjem ovog zakona. 
*Službeni glasnik RS, broj 90/2007
**Službeni glasnik RS, broj 95/2018
Značenje pojedinih izraza 
Član 2.
Pojedini izrazi upotrebljeni u ovom zakonu imaju sledeće značenje:
1) duvan čine listovi kultivisane biljne vrste Nicotiana tabacum L. u svim 
oblicima i stepenima biljne proizvodnje, obrade i pakovanja, koji ne služe krajnjoj 
potrošnji (neobrađeniduvan);
2) obrađeni duvan jeste duvan obrađen 
tehnološkim postupkom sezonske i vansezonske fermentacije i termičkom obradom, i 
to: celi obrađeni list duvana (kada su u pitanju orijentalni ili poluorijentalni 
duvani), delovi liske/stripsa i rebra (kada su u pitanju duvani tipa virdžinija i 
berlej) i sitnjavina, odnosno manji komadi liske (kada su u pitanju svi tipovi 
duvana), kao i otpaci od duvana;
2a) otpaci od duvana su sitni delovi 
obrađenog duvana, delovi rebra i prašina nastali u procesu manipulacije, obrade 
i prerade duvana, koji se dalje mogu koristiti prvenstveno u proizvodnji 
rekonstituisanog duvana u skladu sa posebnim propisima, tehnološkim postupkom za 
proizvodnju rekonstituisanog duvana i pravilima struke. Na otpatke od duvana iz 
ove tačke ne primenjuju se propisi kojima se uređuje upravljanje otpadom; 
2b) prerađen duvan, u smislu ovog zakona, 
jeste duvan dobijen industrijskim postupkom prerade obrađenog duvana, koji se 
koristi isključivo kao duvanska sirovina za proizvodnju duvanskih proizvoda, kao i 
rekonstituisani duvan (homogenizovani duvan, odnosno duvanska folija) i 
ekspandirani duvan;
3) duvanski proizvodi jesu proizvodi koji po kvalitetu zadovoljavaju standarde 
propisane zakonom, i to: cigare i cigarilosi, cigarete, duvan za pušenje i ostali 
duvanski proizvodi.
(1) Cigare i cigarilosi jesu:
a) svici duvana koji se mogu pušiti u datom stanju i koji su u celini 
izrađeni od prirodnog duvana;
b) svici duvana koji se mogu pušiti u datom stanju i čiji je spoljni omotač od 
prirodnog duvana;
v) svici duvana od mešavine ižiljenog duvana sa spoljnim omotačem u prirodnoj 
boji cigare koji potpuno pokriva proizvod, sa filterom gde je to predviđeno, 
osim u slučaju cigara sa vrhom, gde su i vrh i omotač od duvanske folije, pri 
čemu težina po jedinici, bez filtera ili muštikle iznosi najmanje 1,2 grama i 
čiji se omotač zavija spiralno, pod oštrim uglom od najmanje 30° u odnosu na 
uzdužnu osu cigare;
g) svici duvana od mešavine ižiljenog duvana sa spoljnim omotačem u prirodnoj 
boji cigare koji potpuno pokriva proizvod, sa filterom gde je to predviđeno, 
osim u slučaju cigara sa vrhom, gde su i vrh i omotač od duvanske folije, pri 
čemu težina po jedinici, bez filtera ili muštikle iznosi najmanje 2,3 grama i 
čiji obim najmanje jedne trećine njene dužine nije manji od 34 mm.
(2) Cigarete jesu:
a) svici duvana koji se mogu pušiti u datom stanju, a koji ne spadaju u 
cigare i cigarilose iz tačke 3) podtačka (1);
b) svici duvana koji se na jednostavan, neindustrijski način stavljaju u 
papirne tube za cigarete;
v) svici duvana koji se na jednostavan, neindustrijski način uvijaju u papir 
za cigarete.
Svitak iz tačke 3) podtačka (2) podrazumeva dve cigarete čija je dužina, ne 
računajući filter ili muštiklu, preko 9 cm, ali ne prelazi 18 cm, tri cigarete 
čija je dužina, ne računajući filter ili muštiklu, preko 18 cm, ali ne prelazi 
27 cm, i tako dalje.
(3) Duvan za pušenje jeste: 
a) duvan koji je rezan ili na drugi način usitnjen, iskidan ili presovan u 
blokove i koji se može pušiti bez dalje industrijske obrade;
b) duvan koji je namenjen za prodaju u trgovini na malo, a koji ne spada u 
proizvode iz podtač. (1) i (2) i koji se može pušiti. 
(4) Ostali duvanski proizvodi jesu:
a) duvan namenjen za prodaju u trgovinama na malo, koji se može koristiti bez 
dalje industrijske obrade i koji je specijalno pripremljen za žvakanje i šmrkanje, 
ali ne i pušenje; 
b) proizvodi koji se u celini ili delimično sastoje od supstanci koje nisu 
duvan, ali koji u pogledu drugih kriterijuma odgovaraju proizvodima iz 
podtačke (2) ili podtačke (3) i koji se, u smislu poreskih i drugih zakona, tretiraju kao 
cigarete ili duvan za pušenje;
v) proizvodi koji se delimično sastoje od supstanci koje nisu duvan, ali 
koji u pogledu drugih kriterijuma odgovaraju proizvodima iz 
podtačke (1) i koji 
se, u smislu poreskih i drugih zakona tretiraju kao cigare i cigarilosi ako 
ispunjavaju jedan od sledećih uslova:
– imaju omotač od prirodnog duvana,
– imaju omotač i povoj od duvanske folije,
– imaju omotač od duvanske folije;
g) proizvodi koji se delimično sastoje od supstanci koje nisu duvan, ali u 
pogledu drugih kriterijuma odgovaraju proizvodima iz podtačke (4) pod a); 

4) domaći duvanski proizvodi jesu duvanski proizvodi proizvedeni u Republici
od strane lica koje je upisano u Registar 
proizvođača duvanskih proizvoda i upisani u Registar o markama duvanskih 
proizvoda, u skladu sa ovim zakonom; 
5) proizvodnja duvana jeste proizvodnja rasada duvana, gajenje duvana na njivi, 
berba, sušenje, sortiranje i pakovanje duvana kod proizvođača duvana; 

6) obrada duvana jeste sređivanje, fermentacija, kao i druge radnje u 
tehnološkom postupku obrade i pakovanja duvana; 
6a) prerada duvana jeste industrijski postupak 
proizvodnje i pakovanja prerađenog duvana;
7) proizvodnja duvanskih proizvoda jeste industrijski postupak u pripremi, 
proizvodnji i pakovanju proizvoda iz tačke 3) ovog člana; 
8) proizvođač duvana jeste privredni subjekt ili fizičko lice koje 
proizvodi duvan i koje je upisano u Registar proizvođača duvana, odnosno u 
Evidencionu listu proizvođača duvana; 
9) obrađivač duvana jeste privredni subjekt koji obrađuje duvan, i koji je 
upisan u Registar obrađivača duvana; 
9a) prerađivač duvana jeste privredni subjekt 
koji proizvodi prerađen duvan i koji je upisan u Registar prerađivača duvana;
10) proizvođač, trgovac na veliko, odnosno trgovac na malo duvanskim 
proizvodima jeste privredni subjekt, koji proizvodi, prodaje na veliko ili na 
malo proizvode iz tačke 3) ovog člana i koji je upisan u Registar proizvođača 
duvanskih proizvoda, odnosno Registar trgovaca na veliko duvanskim proizvodima, 
kao i u Evidencionu listu o trgovcima na malo duvanskim proizvodima; 

11) uvoznik duvana, obrađenog duvana, 
prerađenog duvana, odnosno duvanskih proizvoda 
(u daljem tekstu: uvoznik) jeste 
privredni subjekt, koji uvozi u svoje ime i za svoj račun proizvode iz tač. 
1)–3) ovog člana i koje je upisano u Registar uvoznika duvana, 
obrađenog duvana, 
prerađenog duvana 
odnosno duvanskih proizvoda; 
11a) uvoznik duvanskih proizvoda, u smislu 
ovog zakona, jeste i privredni subjekt, koji ne vrši stavljanje u slobodan promet 
na tržište republike proizvode iz tačke 3) ovog člana, već preko držaoca 
specijalizovanog skladišta, otvorenog u skladu sa carinskim propisima (u daljem 
tekstu: specijalizovano carinsko skladište), vrši prodaju duvanskih proizvoda u 
avionima i brodovima, odnosno snabdevanje aviona i brodova, koji saobraćaju na 
međunarodnim linijama ili otprema duvanske proizvode u slobodne carinske 
prodavnice otvorene na vazduhoplovnim pristaništima otvorenim za međunarodni 
saobraćaj na kojima je organizovana pasoška i carinska kontrola radi prodaje 
putnicima u skladu sa carinskim propisima (u daljem tekstu: slobodne carinske 
prodavnice), kao i prodaje diplomatskim i konzularnim predstavništvima i 
diplomatskom i konzularnom osoblju i koji je upisan u Registar privrednih 
subjekata koji obavljaju promet duvanskih proizvoda po posebnom postupku;
11b) držalac specijalizovanog carinskog skladišta, 
jeste lice u čije skladište se smeštaju duvanski proizvodi radi prodaje 
duvanskih proizvoda u avionima i brodovima, odnosno snabdevanja aviona i brodova, 
koji saobraćaju na međunarodnim linijama ili otpremanja duvanskih proizvoda u 
slobodne carinske prodavnice, kao i prodaje diplomatskim i konzularnim 
predstavništvima i diplomatskom i konzularnom osoblju;
12) izvoznik duvana, obrađenog duvana,
prerađenog duvana, odnosno duvanskih proizvoda 
(u daljem tekstu: izvoznik) jeste 
privredni subjekt, koji izvozi
proizvode iz tač. 1)–3) ovog člana i koje je 
upisano u Registar izvoznika duvana, obrađenog duvana, 
prerađenog duvana, odnosno duvanskih 
proizvoda; 
13) promet duvana, obrađenog duvana, odnosno 
prerađenog duvana, jeste trgovina, kao i uvoz i izvoz duvana, obrađenog 
duvana, odnosno prerađenog duvana;
14) promet duvanskih proizvoda jeste trgovina, kao i uvoz i izvoz duvanskih 
proizvoda; 
15) povezano lice jeste lice koje ima svojstvo povezanog lica u smislu zakona 
kojim se uređuje porez na dobit pravnih lica. 
*Službeni glasnik RS, broj 90/2007
**Službeni glasnik RS, broj 95/2010
***Službeni glasnik RS, broj 95/2018
II. UPRAVA ZA DUVAN 
Obrazovanje 
Član 3.
Obrazuje se Uprava za duvan kao organ uprave u sastavu ministarstva nadležnog 
za poslove finansija (u daljem tekstu: Uprava). 
Nadležnost 
Član 4.
Uprava obavlja sledeće poslove:
1) utvrđuje ispunjenost uslova i izdaje dozvole za 
proizvodnju, obradu, preradu, uvoz i izvoz duvana, obrađenog duvana, odnosno 
prerađenog duvana;
2) utvrđuje ispunjenost uslova i izdaje dozvole za promet (trgovina na veliko, 
trgovina na malo, uvoz i izvoz) duvanskih proizvoda;
3) brisana je (vidi član 3. Zakona - 
95/2018-241)
4) vodi registre i evidencione liste;
5) vodi evidencije u vezi sa proizvodnjom, obradom, 
preradom i prometom duvana, obrađenog duvana, odnosno prerađenog duvana, kao i 
proizvodnjom i prometom duvanskim proizvodima;
6) sarađuje sa organima i organizacijama nadležnim za suzbijanje nelegalnog 
prometa duvana, obrađenog duvana, prerađenog duvana 
i duvanskih proizvoda;
7) prati stanje na tržištu u proizvodnji, obradi i prometu duvana, 
obrađenog 
duvana, prerađenog duvana i duvanskih proizvoda;
8) stara se o sprovođenju postupka javnog tendera za izdavanje dozvole za 
obavljanje delatnosti proizvodnje duvanskih proizvoda i priprema predlog akta kojim 
se izdaje ta dozvola, utvrđuje ispunjenost uslova za obnavljanje i oduzimanje 
dozvole za proizvodnju duvanskih proizvoda i priprema predlog akta kojim se ta 
dozvola obnavlja, odnosno oduzima;
9) stara se o objavljivanju rešenja o upisu u registre 
koji se vode u skladu sa ovim zakonom i izdaje dokaz o tome da je proizvođač 
duvanskih proizvoda, odnosno uvoznik duvanskih proizvoda prijavio Upravi 
maloprodajne cene duvanskih proizvoda;
10) učestvuje u pripremi nacrta izmena i dopuna ovog 
zakona i mišljenja o primeni ovog zakona;
10a) učestvuje u pripremi podzakonskih akata za 
sprovođenje odredaba ovog zakona iz nadležnosti ministarstva nadležnog za poslove 
finansija;
11) obavlja i druge poslove u skladu sa zakonom. 
*Službeni glasnik RS, broj 90/2007
**Službeni glasnik RS, broj 95/2010
***Službeni glasnik RS, broj 95/2018
III. REGISTRI, EVIDENCIONE LISTE I EVIDENCIJE 
Registri 
Član 5.
Registri koji se vode u skladu sa ovim zakonom jesu:
1) Registar proizvođača duvana; 
2) Registar obrađivača duvana;
2a) Registar prerađivača duvana;
3) Registar proizvođača duvanskih proizvoda;
4) Registar trgovaca na veliko duvanskim proizvodima;
5) Registar uvoznika duvana, obrađenog duvana, 
prerađenog duvana, odnosno duvanskih proizvoda
(u daljem tekstu: Registar uvoznika);
6) Registar izvoznika duvana, obrađenog duvana, 
prerađenog duvana, odnosno duvanskih proizvoda
(u daljem tekstu: Registar izvoznika);
6a) Registar privrednih subjekata koji obavljaju promet 
duvanskih proizvoda po posebnom postupku;
7) Registar o markama duvanskih proizvoda.
Registre iz stava 1. ovog člana vodi Uprava.
U registre iz stava 1. ovog člana upisuju se naročito: poslovno ime, odnosno 
naziv subjekta upisa, sedište, delatnost, matični broj, poreski identifikacioni 
broj (PIB), i drugi podaci od značaja za poslovanje subjekta upisa.
Lica o kojima se vode registri iz stava 1. ovog člana, dužna su da Upravi 
prijave svaku promenu podataka upisanih u registar najkasnije u roku od 15 dana 
od dana nastale promene.
Ministar nadležan za poslove finansija bliže propisuje sadržinu i način 
vođenja registara iz stava 1. ovog člana. 
*Službeni glasnik RS, broj 90/2007
**Službeni glasnik RS, broj 95/2018
Evidencione liste 
Član 6.
Evidencione liste koje se vode u skladu sa ovim zakonom jesu:
1) Evidenciona lista o fizičkim licima – proizvođačima duvana;
2) Evidenciona lista o trgovcima na malo duvanskim proizvodima;
3) Evidenciona lista o markama duvanskih proizvoda 
čiji se promet obavlja po posebnom postupku.
Evidencione liste iz stava 1. ovog člana vodi Uprava.
U Evidencione liste iz stava 1. ovog člana upisuju se naročito: ime i prezime 
i adresa fizičkog lica, poslovno ime, odnosno naziv subjekta upisa, sedište, 
delatnost, matični broj, poreski identifikacioni broj (PIB),
jedinstveni matični broj građana (JMBG), vrsta duvanskog proizvoda, naziv 
robne marke duvanskog proizvoda i drugi podaci od značaja za poslovanje subjekta upisa.
Trgovac na malo duvanskim proizvodima dužan je da Upravi prijavi svaku 
promenu podataka upisanih u evidencionu listu najkasnije u roku od 15 dana od 
dana nastale promene.
Uz prijavu promene podataka iz stava 4. ovog člana, 
prilaže se dokaz koji predstavlja pravni osnov za promenu tog podatka, kao i 
dokaz o uplati republičke administrativne takse.
Uprava je dužna da u roku od osam dana od dana prijema 
prijave donese rešenje.
Rešenje iz stava 6. ovog člana je konačno.
Ministar nadležan za poslove finansija bliže propisuje sadržinu i način 
vođenja evidencionih lista iz stava 1. ovog člana. 
*Službeni glasnik RS, broj 95/2018
**Službeni glasnik RS, broj 91/2019
Evidencije 

Član 7.
Lica upisana u registre iz člana 5. ovog zakona, odnosno evidencione liste iz 
člana 6. stav 1. tačka 2) ovog zakona, dužna su da vode posebnu evidenciju u 
vezi sa proizvodnjom, obradom, preradom i prometom duvana, obrađenog duvana, 
prerađenog duvana i duvanskih 
proizvoda i da ih čuvaju pet godina.
Lica upisana u registre iz člana 5. stav 1. tač. 3) do 
6) ovog zakona i lica upisana u evidencionu listu iz člana 6. stav 1. tačka 2) 
ovog zakona, dužna su da Upravi dostavljaju polugodišnje i godišnje izveštaje o 
podacima o kojima vode evidenciju, najkasnije u roku od 15 dana od dana isteka 
perioda za koji se dostavlja izveštaj.
Lica upisana u registre iz člana 5. stav 1. tač. 
1), 2) i 2a) ovog zakona dužna su 
da ministarstvu nadležnom za poslove poljoprivrede dostavljaju tromesečne 
izveštaje o podacima o kojima vode evidenciju iz stava 1. ovog člana.
Izveštaji iz stava 3. ovog člana dostavljaju se najkasnije u roku od deset 
dana od dana isteka perioda za koji se izveštaj dostavlja.
Lica upisana u registre iz člana 5. stav 1. 
tač. 1), 2) i 2a) ovog zakona, dužna 
su da, na zahtev Uprave, dostavljaju izveštaje o podacima o kojima vode 
evidenciju, u roku koji Uprava odredi.
Ministar nadležan za poslove poljoprivrede bliže propisuje sadržinu i način 
vođenja evidencija od strane proizvođača, obrađivača 
i prerađivača duvana.
Ministar nadležan za poslove finansija bliže propisuje sadržinu i način 
vođenja evidencija od strane proizvođača duvanskih proizvoda, trgovaca na veliko 
i malo duvanskim proizvodima, kao i uvoznika i izvoznika
. 
*Službeni glasnik RS, broj 90/2007
**Službeni glasnik RS, broj 95/2010
***Službeni glasnik RS, broj 95/2018
IV. PROIZVODNJA I OBRADA DUVANA 
Tipovi i seme duvana
Član 8.
Na teritoriji Republike proizvode se sledeći tipovi duvana: virdžinija, 
berlej, orijental i poluorijental.
U okviru tipova iz stava 1. ovog člana, na teritoriji 
Republike mogu se gajiti sorte koje su upisane u Registar sorti poljoprivrednog 
bilja u skladu sa zakonom kojim se reguliše priznavanje sorti.
Proizvođači duvana su dužni da za proizvodnju
duvana koriste seme 
duvana u skladu sa propisima o semenu. 
Seme duvana, odnosno rasad duvana može da nabavi samo 
proizvođač duvana koji ispunjava uslove za proizvodnju duvana i koji je upisan u 
Registar proizvođača duvana.
Promet semena i rasada duvana može vršiti proizvođač 
duvana, odnosno obrađivač duvana, uz primenu odredbi ovog zakona i odredbi 
zakona kojim se uređuje promet semena poljoprivrednog bilja.
Zabranjen je pravnom i fizičkom licu promet semena i 
rasada duvana, promet semena i rasada duvana u maloprodajnim objektima, uzgoj 
duvana za sopstvene potrebe, kao i potrebe članova porodičnog domaćinstva. 
Proizvodnjom rasada duvana može da se bavi proizvođač 
duvana upisan u registar proizvođača duvana, kao i fizičko lice – proizvođač 
duvana na osnovu zaključenog kooperativnog ugovora sa registrovanim proizvođačem 
duvana.
Zabranjeno je fizičkom licu – proizvođaču duvana da se 
bavi proizvodnjom i prometom semena duvana, kao i prometom rasada duvana.
*Službeni glasnik RS, broj 108/2013
**Službeni glasnik RS, broj 95/2018
1. Proizvođači duvana 
Uslovi 
Član 9.
Proizvodnjom duvana može da se bavi privredni subjekt, koji ispunjava sledeće 
uslove:
1) da je upisan u odgovarajući registar kod organa 
nadležnog za registraciju;
2) da ima najmanje 5 ha obradivih površina u vlasništvu, pod zakupom, odnosno 
u kooperaciji sa fizičkim licem-proizvođačem duvana;
3) da ima tehničke mogućnosti za poljoprivrednu obradu i pripremu zemljišta za 
setvu, berbu, sušenje, sortiranje, pakovanje i druge neophodne radnje do pripreme 
duvana za obradu;
4) da ima zaključene ugovore sa obrađivačima duvana, 
odnosno izvoznicima;
5) da odgovorno lice u privrednom subjektu u poslednje tri godine koje 
prethode danu podnošenja zahteva nije na teritoriji Republike pravnosnažno 
osuđeno za krivično delo nedozvoljene proizvodnje, odnosno trgovine duvanom;
6) da ima obezbeđen odgovarajući prostor za smeštaj duvana, ako namerava da 
se bavi i otkupom duvana;
7) da odredi, odnosno angažuje lice koje rukovodi 
procesom proizvodnje duvana.
Ispunjenost uslova iz stava 1. ovog člana utvrđuje Uprava, na zahtev 
privrednog subjekta, osim ispunjenost uslova iz tač. 
1) i 5) ovog člana koju proverava Uprava po službenoj dužnosti.
Uz zahtev iz stava 2. ovog člana prilažu se sledeći dokazi:
1) brisana je (vidi član 8. Zakona - 95/2018-241)
2) dokaz da ima najmanje 5 ha obradivih površina;
3) akt nadležnog državnog organa o ispunjenosti uslova iz stava 1. tačka 3) 
ovog člana;
4) svi ugovori zaključeni sa obrađivačima duvana, 
odnosno izvoznicima, osim ako podnosilac zahteva nije istovremeno upisan u 
Registar obrađivača duvana, odnosno Registar izvoznika;
5) izjava odgovornog lica o neosuđivanosti;
6) akt nadležnog državnog organa o ispunjenosti uslova u pogledu obezbeđivanja 
odgovarajućeg prostora za smeštaj duvana;
7) akt o određivanju, odnosno angažovanju lica koje 
rukovodi procesom proizvodnje duvana.
Po zahtevu iz stava 2. ovog člana Uprava donosi
rešenje.
Rešenjem se odbacuje nepotpun zahtev,
odbija zahtev ili izdaje 
dozvola za obavljanje delatnosti proizvodnje duvana.
Rešenje iz stava 5. ovog člana Uprava donosi po prethodno pribavljenom mišljenju 
ministarstva nadležnog za poslove poljoprivrede.
Protiv rešenja iz stava 5. ovog člana može 
se izjaviti žalba ministru nadležnom za poslove finansija, u roku od 15 dana od 
dana dostavljanja rešenja.
Rešenje iz stava 5. ovog člana je konačno u upravnom postupku.
Fizičko lice – proizvođač duvana može da se bavi 
proizvodnjom duvana ako ima zaključen kooperativni ugovor sa proizvođačem duvana 
koji je upisan u Registar proizvođača duvana,
isključivo na katastarskoj parceli, odnosno delu 
katastarske parcele koja je predmet kooperativnog ugovora.
Ministar nadležan za poslove poljoprivrede bliže propisuje uslove iz stava 1. 
tač. 2), 3), 6) i 7) ovog člana. 
*Službeni glasnik RS, broj 95/2010
**Službeni glasnik RS, broj 108/2013
***Službeni glasnik RS, broj 95/2018
****Službeni glasnik RS, broj 91/2019
Кooperativni ugovor
*Službeni glasnik RS, broj 95/2018
Član 9a
Ugovor iz člana 9. stav 9. ovog zakona zaključuje se za 
period od godinu dana, najkasnije do 31. marta. Ugovor mora biti u pisanoj formi 
i zaključuje se za jednu proizvodnu godinu.
Кooperativni ugovor obavezno sadrži:
1) datum i mesto zaključenja ugovora;
2) poslovno ime, sedište, matični broj i poreski 
identifikacioni broj (PIB) proizvođača duvana upisanog u registar proizvođača 
duvana;
3) ime, prezime, adresu, jedinstveni matični broj 
građana (JMBG) fizičkog lica – proizvođača duvana, broj registrovanog 
poljoprivrednog gazdinstva;
4) mesto,
broj katastarske parcele, 
katastarsku opštinu, naziv potesa;
5) ukupnu površinu parcele i površinu na kojoj se sadi 
duvan;
6) tip i sortu duvana koji se sadi;
7) očekivani broj biljaka;
8) očekivanu količinu proizvedenog duvana; 
9) podatke o mestu sušenja, količini duvana i mestu 
skladištenja duvana do otkupa, odnosno predaje registrovanom proizvođaču, kao i 
podatke o vlasniku – držaocu sušare, odnosno prostora u kojem se duvan suši, 
odnosno skladišti;
10) obaveze u pogledu primena mera za suzbijanje biljnih 
bolesti i štetočina na duvanu i davanje reprodukcionog materijala;
11) obavezu fizičkog lica – proizvođača duvana da će u 
ugovorenom roku registrovanom proizvođaču duvana isporučiti sav proizvedeni 
duvan, kao i obavezu registrovanog proizvođača duvana da će od njega preuzeti sav 
proizvedeni duvan;
12) rok i mesto preuzimanja duvana;
13) otkupnu cenu proizvedenog duvana po klasama;
14) rok i način isplate novčanih sredstava za preuzeti 
duvan.
Elemente ugovora iz stava 2. tač. 4)–8) ovog člana, 
ugovorne strane mogu menjati najkasnije do momenta rasađivanja, odnosno do 10. 
juna proizvodne godine za koju se ugovor zaključuje. 
Sastavni deo ugovora je izjava fizičkog lica – 
proizvođača duvana da za isti vremenski period nije sklopio ugovor o proizvodnji 
duvana sa drugim registrovanim proizvođačem duvana za istu površinu i 
katastarsku parcelu, odnosno deo katastarske parcele. 
Registrovani proizvođač duvana dužan je da elemente 
ugovora iz stava 2. ovog člana evidentira elektronski preko portala e-Uprava, 
najkasnije u roku od dva dana od isteka roka iz stava 1. ovog člana.
Izmene elemenata ugovora iz stava 3. ovog člana 
registrovani proizvođač duvana dužan je da evidentira elektronski preko portala 
e-Uprava najkasnije u roku od dva dana od dana nastale promene, odnosno od 
isteka roka iz stava 3. ovog člana.
Registrovani proizvođač duvana odgovoran je za 
istovetnost evidentiranih elemenata ugovora unetih preko portala e-Uprava sa 
elementima kooperativnog ugovora.
Bliže uslove načina unošenja, kao i pristup i korišćenje 
podataka unetih preko portala e-Uprava uređuje Vlada.
*Službeni glasnik RS, broj 95/2018
**Službeni glasnik RS, broj 91/2019
Rok važenja dozvole
Član 10.
Rešenje kojim se izdaje dozvola za obavljanje delatnosti proizvodnje duvana (u 
daljem tekstu: dozvola za proizvodnju duvana) sadrži i rok na koji se dozvola 
izdaje.
Dozvola iz stava 1. ovog člana izdaje se na period od pet godina. 

Upis u Registar proizvođača duvana
Član 11.
Upis u Registar proizvođača duvana vrši se po zahtevu lica koje je dobilo 
dozvolu za proizvodnju duvana, u skladu sa ovim zakonom.
Zahtev iz stava 1. ovog člana podnosi se u roku od 30 dana od dana dostavljanja 
dozvole.
Uz zahtev iz stava 1. ovog člana prilažu se ugovori zaključeni sa obrađivačem 
duvana, odnosno izvoznikom.
Uprava je dužna da u roku od 15 dana od dana prijema zahteva za upis u 
Registar proizvođača duvana donese rešenje.
Rešenje iz stava 4. ovog člana je konačno u upravnom postupku. 
Upisom u Registar proizvođača duvana, proizvođač duvana može da otpočne da 
obavlja delatnost proizvodnje duvana. 
*Službeni glasnik RS, broj 95/2018
Obnavljanje dozvole za proizvodnju duvana
Član 12.
Proizvođač duvana može da obnovi dozvolu za proizvodnju duvana, podnošenjem 
zahteva najkasnije 60 dana pre isteka roka važenja postojeće dozvole.
Obnavljanje dozvole iz stava 1. ovog člana vrši se pod uslovima i na način 
propisanim za njeno izdavanje.
Uprava je dužna da u roku od 30 dana od dana podnošenja zahteva za obnavljanje 
dozvole, a najkasnije do dana isteka roka važenja postojeće dozvole, odluči po 
zahtevu.
Ako Uprava ne odluči po zahtevu u roku iz stava 3. ovog člana, proizvođač 
duvana ima pravo da nastavi da obavlja delatnost proizvodnje duvana u skladu sa 
postojećom dozvolom. 
Oduzimanje dozvole za proizvodnju duvana
Član 13.
Dozvola za proizvodnju duvana oduzima se:
1) na zahtev imaoca dozvole;
2) ako imalac dozvole prestane da ispunjava uslove propisane ovim zakonom za 
njeno izdavanje;
3) ako je odgovorno lice imaoca dozvole pravnosnažno osuđeno za krivično delo 
nedozvoljene proizvodnje, odnosno nedozvoljene trgovine duvanom;
4) ako je odgovorno lice imaoca dozvole pravnosnažno kažnjeno za prekršaj 
propisan ovim zakonom;
5) ako imalac dozvole u propisanom roku ne podnese zahtev za upis u Registar 
proizvođača duvana.
Nadležni organ je dužan da u roku od osam dana od dana pravnosnažnosti odluke 
iz stava 1. tač. 3) i 4) ovog člana o tome obavesti Upravu.
Uprava je dužna da najkasnije u roku od sedam dana od dana prijema zahteva, 
odnosno obaveštenja iz st. 1. i 2. ovog člana, donese rešenje o oduzimanju dozvole 
za proizvodnju duvana.
Rešenje iz stava 3. ovog člana je konačno u upravnom postupku. 
Brisanje iz Registra proizvođača duvana
Član 14.
Proizvođač duvana briše se iz Registra proizvođača duvana, i to:
1) u roku od pet dana od dana isteka roka važenja dozvole;
2) u roku od pet dana od dana pravnosnažnosti rešenja o odbijanju zahteva za 
obnavljanje dozvole ili
3) u roku od 15 dana od dana dostavljanja rešenja o oduzimanju dozvole.
Uprava donosi rešenje o brisanju iz Registra proizvođača duvana.
Rešenje iz stava 2. ovog člana konačno je u upravnom postupku.
Uprava je dužna da u roku od sedam dana od dana donošenja rešenja iz stava 2. 
ovog člana o tome obavesti obrađivača duvana, 
odnosno izvoznika sa kojim je proizvođač duvana koji 
je brisan iz Registra proizvođača duvana imao zaključene
ugovore. 
*Službeni glasnik RS, broj 95/2018
Brisan je naziv člana 15. (vidi član 3. Zakona - 108/2013-5)
Član 15.
Brisan je (vidi član 3. Zakona - 108/2013-5)
Evidencija
Član 16.
Proizvođač duvana dužan je da vodi evidenciju podataka koji se odnose na 
proizvodnju i promet duvana, u skladu sa članom 7. ovog zakona. 
Obaveze proizvođača duvana
*Službeni glasnik RS, broj 108/2013
Član 16a
Proizvođač duvana koji je upisan u Registar 
proizvođača duvana dužan je da odredi, odnosno angažuje lice koje rukovodi 
procesom proizvodnje duvana i da obezbedi kontrolu realizacije ugovora iz člana 
9a ovog zakona.
Pod kontrolom realizacije ugovora u smislu stava 1. 
ovog člana podrazumeva se provera ispunjenosti obaveza fizičkog lica – 
proizvođača duvana da duvan rasadi na ugovorenoj katastarskoj parceli i u 
ugovorenoj količini, izrada izveštaja o preuzimanju semena, odnosno rasada duvana 
od strane fizičkog lica – proizvođača duvana, izveštaja o preuzimanju duvana, kao 
i izveštaja o uništenju duvana koji se smatra otpadom u smislu člana 24. ovog 
zakona.
Izveštaji iz stava 2. ovog člana moraju biti 
pripremljeni u roku od 15 dana od dana završetka radnji na koje se odnose, a 
dostavljaju se na zahtev Uprave.
Fizičko lice – proizvođač duvana dužan je da sav 
proizvedeni duvan preda registrovanom proizvođaču duvana u skladu sa 
kooperativnim ugovorom iz člana 9a ovog zakona, a registrovani proizvođač duvana 
dužan je da preuzme sav proizvedeni duvan.
Predaja, odnosno preuzimanje duvana u smislu stava 4. 
ovog člana vrši se najkasnije:
1) za duvan tipa virdžinija, do 31. decembra za 
proizvodnju iz te godine; 
2) za ostale tipove duvana, do 31. marta naredne 
godine, za proizvodnju iz prethodne godine.
Proizvođač duvana dužan je da otkup duvana vrši 
isključivo od fizičkog lica – proizvođača duvana sa kojim ima zaključen 
kooperativni ugovor.
Proizvođač duvana dužan je da obavesti upravu o datumu 
završetka otkupa duvana u odnosu na sva fizička lica – proizvođače duvana sa 
kojima ima zaključen kooperativni ugovor, najkasnije u roku od pet dana od dana 
završetka otkupa.
Proizvođač duvana dužan je da obavesti upravu o 
fizičkim licima – proizvođačima duvana koji nisu isporučili ugovorene količine 
duvana u roku od deset dana od dana završetka otkupa duvana, uz prateću 
dokumentaciju i obrazloženje za svaki konkretni slučaj.
Obaveštenja iz st. 7. i 8. ovog člana mogu se dostaviti 
Upravi i u elektronskoj formi.
Proizvođač duvana koji je upisan u Registar 
proizvođača duvana dužan je da duvan prodaje isključivo obrađivaču duvana 
upisanom u Registar obrađivača duvana, odnosno izvozniku, koji je upisan u 
Registar izvoznika.
Izuzetno od stava 10. ovog člana, registrovani 
proizvođač duvana može duvan da preda na uslužnu obradu registrovanom obrađivaču 
duvana, pri čemu se uslužno obrađen duvan mora skladištiti isključivo kod 
obrađivača duvana.
Proizvođač duvana dužan je da uslužno obrađen duvan 
prodaje isključivo registrovanom prerađivaču duvana, odnosno proizvođaču 
duvanskih proizvoda, odnosno registrovanom izvozniku. 
Duvan čiji se promet ne vrši u skladu sa st. 4–6. i 
10–12. ovog člana smatraće se duvanom za pušenje i ostalim duvanskim 
prerađevinama (rezani duvan) u smislu zakona kojim se uređuje oblast akciza.
*Službeni glasnik RS, broj 95/2018
2. Obrađivači duvana 
Uslovi
Član 17.
Obradom duvana može da se bavi privredni subjekt, koji ispunjava sledeće 
uslove:
1) da je upisan u odgovarajući registar kod organa 
nadležnog za registraciju;
2) da ima sopstvene prostorije za otkup duvana, smeštaj otkupljenog duvana, 
sređivanje, obradu i klasifikaciju duvana;
3) da ima sopstvenu opremu za obradu duvana;
4) da ima sopstvenu laboratoriju ili zaključen ugovor sa akreditovanom domaćom 
ili stranom laboratorijom za analizu i utvrđivanje kvaliteta duvana;
5) da ima zaključene ugovore sa 
prerađivačima duvana, odnosno proizvođačima duvanskih proizvoda, 
odnosno izvoznicima;
6) da odgovorno lice u privrednom subjektu u poslednje tri godine koje 
prethode danu podnošenja zahteva nije na teritoriji Republike pravnosnažno 
osuđeno za krivično delo nedozvoljene proizvodnje duvana, odnosno nedozvoljene 
trgovine duvanom ili obrađenim duvanom.
Ako privredni subjekt vrši prevoz duvana sopstvenim prevoznim sredstvom, to 
prevozno sredstvo mora biti vidno označeno da se radi o prevozu duvana i mora da 
ispunjava propisane sanitarno-higijenske uslove, kao i druge propisane uslove. 

Ispunjenost uslova iz stava 1. ovog člana utvrđuje Uprava, na zahtev 
privrednog subjekta, a ispunjenost uslova iz stava 
1. tač. 1) i 6) ovog člana proverava Uprava po službenoj dužnosti.
Uz zahtev iz stava 3. ovog člana prilažu se sledeći dokazi: 
1) brisana je (vidi član 13. Zakona - 95/2018-241)
2) akt nadležnog državnog organa o ispunjenosti uslova iz stava 1. tač. 2), 
3), 4) i stava 2. ovog člana;
3) svi ugovori zaključeni sa prerađivačima duvana, 
odnosno proizvođačima duvanskih proizvoda, odnosno izvoznicima, osim ako 
podnosilac zahteva nije istovremeno upisan u Registar prerađivača duvana, 
odnosno proizvođača duvanskih proizvoda, odnosno Registar izvoznika;
4) izjava odgovornog lica o neosuđivanosti
.
Privredni subjekt dužan je da ispunjava uslove iz stava 1. ovog člana za 
obradu najmanje jedne sorte duvana.
Ako privredni subjekt ne ispunjava uslove iz stava 1. ovog člana za obradu 
više od jedne sorte duvana, može da, za sorte duvana za koje ne ispunjava uslove, 
zaključi ugovor o usluzi obrade duvana sa privrednim subjektom koji te uslove 
ispunjava. 
Po zahtevu iz stava 3. ovog člana Uprava donosi
rešenje.
Rešenjem se odbacuje nepotpun zahtev,
odbija zahtev ili izdaje 
dozvola za obavljanje delatnosti obrade duvana.
Rešenje iz stava 8. ovog člana Uprava donosi po prethodno pribavljenom mišljenju 
ministarstva nadležnog za poslove poljoprivrede i ministarstva nadležnog za 
poslove zdravlja.
Protiv rešenja iz stava 8. ovog člana može se izjaviti žalba ministru 
nadležnom za poslove finansija, u roku od 15 dana od dana dostavljanja 
rešenja.
Rešenje iz stava 8. ovog člana je konačno u upravnom postupku.
Prevozna sredstva namenjena za prevoz duvana, odnosno 
obrađenog duvana, mogu 
se upotrebljavati i za prevoz drugih predmeta opšte upotrebe, ali ne istovremeno.
Ministar nadležan za poslove poljoprivrede i ministar nadležan za poslove 
zdravlja bliže propisuju uslove iz stava 1. tač. 2), 3) i 4) ovog člana.
Ministar nadležan za poslove zdravlja bliže propisuje uslove iz stava 2. ovog 
člana. 
*Službeni glasnik RS, broj 90/2007
**Službeni glasnik RS, broj 95/2010
***Službeni glasnik RS, broj 95/2018
****Službeni glasnik RS, broj 91/2019
Rok važenja dozvole
Član 18.
Rešenje kojim se izdaje dozvola za obavljanje delatnosti obrade duvana (u daljem 
tekstu: dozvola za obradu duvana) sadrži i rok na koji se dozvola izdaje.
Dozvola iz stava 1. ovog člana izdaje se na period od pet godina. 

Upis u Registar obrađivača duvana
Član 19.
Upis u Registar obrađivača duvana vrši se po zahtevu lica koje je dobilo 
dozvolu za obradu duvana, u skladu sa ovim zakonom.
Zahtev iz stava 1. ovog člana podnosi se u roku od 30 dana od dana dostavljanja 
dozvole.
Uz zahtev iz stava 1. ovog člana prilažu se ugovori zaključeni sa 
prerađivačima duvana, odnosno proizvođačima duvanskih proizvoda, 
odnosno izvoznicima.
Uprava je dužna da u roku od 15 dana od dana prijema zahteva za upis u 
Registar obrađivača duvana donese rešenje.
Rešenje iz stava 4. ovog člana je konačno u upravnom postupku. 
Upisom u Registar obrađivača duvana, obrađivač duvana može da otpočne da 
obavlja delatnost obrade duvana. 
*Službeni glasnik RS, broj 95/2018
Obnavljanje dozvole za obradu duvana
Član 20.
Obrađivač duvana može da obnovi dozvolu za obradu duvana, podnošenjem zahteva 
najkasnije 60 dana pre isteka roka važenja postojeće dozvole.
Obnavljanje dozvole iz stava 1. ovog člana vrši se pod uslovima i na način 
propisanim za njeno izdavanje.
Uprava je dužna da u roku od 30 dana od dana podnošenja zahteva za obnavljanje 
dozvole, a najkasnije do dana isteka roka važenja postojeće dozvole, odluči po 
zahtevu. 
Ako Uprava ne odluči po zahtevu u roku iz stava 3. ovog člana, obrađivač 
duvana ima pravo da nastavi da obavlja delatnost obrade duvana u skladu sa 
postojećom dozvolom. 
Oduzimanje dozvole za obradu duvana
Član 21.
Dozvola za obradu duvana oduzima se:
1) na zahtev imaoca dozvole;
2) ako imalac dozvole prestane da ispunjava uslove propisane ovim zakonom za 
njeno izdavanje;
3) ako je odgovorno lice imaoca dozvole pravnosnažno osuđeno za krivično delo 
nedozvoljene proizvodnje, odnosno nedozvoljene trgovine duvanom ili 
obrađenim 
duvanom;
4) ako je odgovorno lice imaoca dozvole pravnosnažno kažnjeno za prekršaj 
propisan ovim zakonom;
5) ako imalac dozvole u propisanom roku ne podnese zahtev za upis u Registar 
obrađivača duvana.
Nadležni organ dužan je da u roku od osam dana od dana pravnosnažnosti odluke 
iz stava 1. tač. 3) i 4) ovog člana o tome obavesti Upravu.
Uprava je dužna da najkasnije u roku od sedam dana od dana prijema zahteva, 
odnosno obaveštenja iz st. 1. i 2. ovog člana, donese rešenje o oduzimanju dozvole 
za obradu duvana.
Rešenje iz stava 3. ovog člana je konačno u upravnom postupku. 
*Službeni glasnik RS, broj 90/2007
Brisanje iz Registra obrađivača duvana
Član 22.
Obrađivač duvana briše se iz Registra obrađivača duvana i to:
1) u roku od pet dana od dana isteka roka važenja dozvole;
2) u roku od pet dana od dana pravnosnažnosti rešenja o odbijanju zahteva za 
obnavljanje dozvole;
3) u roku od 15 dana od dana dostavljanja rešenja o oduzimanju dozvole.
4) brisana je (vidi član 5. Zakona - 91/2019-81)
5) brisana je (vidi član 5. Zakona - 91/2019-81)
Uprava donosi rešenje o brisanju iz Registra obrađivača duvana. 
Rešenje iz stava 2. ovog člana konačno je u upravnom postupku.
Brisan je raniji stav 4. (vidi član 5. Zakona - 
91/2019-81)
Uprava je dužna da u roku od sedam dana od dana donošenja rešenja iz stava 2. 
ovog člana o tome obavesti prerađivača duvana, 
odnosno proizvođača duvanskih proizvoda, 
odnosno izvoznika sa kojim je obrađivač 
duvana koji je brisan iz Registra obrađivača duvana imao zaključene
ugovore. 
*Službeni glasnik RS, broj 108/2013
**Službeni glasnik RS, broj 95/2018
***Službeni glasnik RS, broj 91/2019
Rukovođenje tehnološkim procesom
Član 23.
Obrađivač duvana dužan je da obezbedi stručno rukovođenje procesom proizvodnje 
i obrade duvana.
Ministar nadležan za poslove poljoprivrede bliže propisuje uslove koje treba 
da ispunjava lice koji rukovodi procesom proizvodnje i obrade duvana. 

Procena kvaliteta duvana
Član 24.
Ako proizvođač duvana nije zadovoljan procenom 
kvaliteta duvana koja je izvršena od strane obrađivača duvana sa kojim je 
zaključio ugovor o otkupu duvana, odnosno ako fizičko lice – proizvođač duvana 
nije zadovoljan procenom kvaliteta duvana koja je izvršena od strane 
registrovanog proizvođača duvana sa kojim je zaključio kooperativni ugovor, može 
u roku od 24 časa od obavljene procene kvaliteta podneti zahtev za novu procenu 
kvaliteta duvana akreditovanoj domaćoj ili stranoj laboratoriji.
Troškove procene kvaliteta duvana snosi lice iz stava 
1. ovog člana čija procena nije potvrđena.
Ako proizvođač duvana, odnosno fizičko lice – proizvođač duvana ili obrađivač 
duvana nije zadovoljan procenom kvaliteta duvana koja je izvršena od strane 
akreditovane laboratorije, može u roku od 24 časa od obavljene procene kvaliteta 
podneti zahtev za novu procenu kvaliteta duvana drugoj akreditovanoj domaćoj ili 
stranoj laboratoriji.
Laboratorija iz stava 3. ovog člana dužna je da procenu kvaliteta duvana 
izvrši u roku od sedam dana od dana prijema zahteva.
Brisan je raniji stav 5. (vidi član 16. Zakona - 
75/2018-241)
Procena kvaliteta laboratorije iz stava 3. ovog člana je konačna i 
obavezujuća za sva lica iz stava 1. ovog člana.
Brisan je raniji stav 7. (vidi član 16. Zakona - 
75/2018-241)
Duvan čiji je kvalitet osporen, ne može biti u prometu 
i ostaje na čuvanju u skladištu proizvođača duvana do kraja procene laboratorije 
iz stava 3. ovog člana.
Ako se utvrdi da duvan koji je bio predmet procene ne 
zadovoljava propisane standarde kvaliteta nijedne od klasa, taj duvan postaje 
otpad i sa njim se postupa u skladu sa propisima koji uređuju upravljanje otpadom, 
a što je obaveza proizvođača duvana koji je preuzeo duvan u skladu sa 
kooperativnim ugovorom. Duvan iz stava 6. ovog člana ne podleže obavezi plaćanja 
ugovorene otkupne cene.
Ako se utvrdi da duvan koji je bio predmet procene ne 
zadovoljava propisane standarde kvaliteta nijedne od klasa i ako lica iz stava 1. 
ovog člana ne podnesu zahtev za novu procenu kvaliteta duvana, shodno st. 1. i 
3. ovog člana, taj duvan postaje otpad i sa njim se postupa u skladu sa propisima 
koji uređuju upravljanje otpadom, a što je obaveza proizvođača duvana koji je 
preuzeo duvan u skladu sa kooperativnim ugovorom. Duvan iz stava 6. ovog člana 
ne podleže obavezi plaćanja ugovorene otkupne cene.
Na sve vrste duvana, koje ispunjavaju uslove iz ovog 
zakona, ne primenjuju se propisi kojima se uređuje upravljanje otpadom.
Ukoliko se duvan iz stava 6. ovog člana nađe u 
prometu, smatraće se duvanom za pušenje i ostalim duvanskim prerađevinama (rezani 
duvan), u smislu zakona kojim se uređuje oporezivanje akcizama.
*Službeni glasnik RS, broj 95/2018
Uslužna obrada, promet i evidencija
*Službeni glasnik RS, broj 95/2018
Član 25.
Obrađivač duvana može pružati usluge obrade duvana 
proizvođaču duvana upisanom u Registar proizvođača duvana na osnovu ugovora o 
uslužnoj obradi duvana.
Obrađivač duvana dužan je da vodi evidenciju u vezi sa 
proizvodnjom, obradom i prometom obrađenog duvana,
odnosno uslužno obrađenog duvana, u skladu sa članom 7. ovog 
zakona, a naročito o:
1) količini i kvalitetu proizvedenog duvana iz 
sopstvene proizvodnje ako je istovremeno i proizvođač duvana upisan u 
odgovarajući registar u skladu sa ovim zakonom;
2) količini i kvalitetu otkupljenog duvana od 
proizvođača duvana, odnosno uvoznika upisanog u odgovarajući registar u skladu sa ovim zakonom;
3) količini i kvalitetu 
proizvedenog, obrađenog i prodatog duvana po tipovima i klasama;
4) količini i kvalitetu uslužno obrađenog duvana po 
tipovima i klasama.
*Službeni glasnik RS, broj 108/2013
**Službeni glasnik RS, broj 95/2018
Obaveze obrađivača duvana
*Službeni glasnik RS, broj 108/2013
Član 25a
Obrađivač duvana koji je upisan u Registar obrađivača 
duvana dužan je da obrađeni duvan prodaje isključivo prerađivaču duvana, odnosno 
proizvođaču duvanskih proizvoda, odnosno izvozniku, upisanim u odgovarajuće 
registre u skladu sa ovim zakonom.
Obrađeni duvan čiji se promet ne vrši u skladu sa 
stavom 1. ovog člana smatraće se duvanom za pušenje i ostalim duvanskim 
prerađevinama (rezani duvan) u smislu zakona kojim se uređuje oblast akciza.
Obrađivač duvana koji je upisan u Registar obrađivača 
duvana dužan je da odvojeno skladišti sopstveni duvan, odnosno duvan za uslužnu 
obradu kao i sopstveni obrađeni duvan odnosno uslužno obrađeni duvan.
*Službeni glasnik RS, broj 95/2018
IVa PROIZVODNJA I PROMET PRERAĐENOG DUVANA
*Službeni glasnik RS, broj 95/2018
Član 25b
Preradom duvana, može da se bavi privredni subjekt 
koji je dobio dozvolu za obavljanje delatnosti prerade duvana i koji je upisan u 
Registar prerađivača duvana, u skladu sa ovim zakonom.
*Službeni glasnik RS, broj 95/2018
Uslovi
*Službeni glasnik RS, broj 95/2018
Član 25v
Preradom duvana, može da se bavi privredni subjekt, 
koji ispunjava sledeće uslove:
1) da je upisan u odgovarajući registar kod organa 
nadležnog za registraciju;
2) da ima sopstvenu opremu za preradu duvana;
3) da ima sopstvenu odgovarajuću laboratoriju za 
analizu i utvrđivanje kvaliteta prerađenog duvana, odnosno zaključen ugovor sa 
akreditovanom domaćom ili stranom laboratorijom za analizu i utvrđivanje 
kvaliteta prerađenog duvana;
4) da ima sopstvene odgovarajuće prostorije za preradu 
duvana i smeštaj prerađenog duvana;
5) da ima zaključene ugovore sa obrađivačima duvana, 
koji su upisani u Registar obrađivača duvana, odnosno proizvođačima duvana, koji 
su upisani u Registar proizvođača duvana, u slučaju kada proizvođač duvana daje 
duvan na uslužnu obradu kod obrađivača duvana, koji je upisan u Registar 
obrađivača duvana, odnosno sa uvoznikom, koji je upisan u Registar uvoznika;
6) da odgovorno lice u privrednom subjektu u poslednje 
tri godine koje prethode danu podnošenja zahteva nije na teritoriji Republike 
pravnosnažno osuđeno za krivično delo nedozvoljene proizvodnje, odnosno 
nedozvoljene trgovine, čiji je predmet izvršenja obrađeni duvan i prerađeni duvan.
Uslov iz stava 1. tačka 6) ovog člana odnosi se i na 
povezano lice sa privrednim subjektom, kao i na pravno lice čiji je pravni 
sledbenik privredni subjekt.
Ispunjenost uslova iz stava 1. ovog člana utvrđuje 
uprava, na zahtev privrednog subjekta, a ispunjenost uslova iz tač. 1) i 6) ovog 
člana proverava Uprava po službenoj dužnosti.
Uz zahtev iz stava 3. ovog člana prilažu se sledeći 
dokazi:
1) akt nadležnog državnog organa o ispunjenosti uslova 
iz stava 1. tač. 2)–4) ovog člana;
2) svi ugovori zaključeni sa obrađivačima duvana, 
odnosno proizvođačima duvana, koji su upisani u Registar proizvođača duvana, u 
slučaju kada proizvođač duvana daje duvan na uslužnu obradu kod obrađivača 
duvana, koji je upisan u Registar obrađivača duvana odnosno uvoznicima, osim ako 
podnosilac zahteva nije istovremeno upisan u navedene registre;
3) izjava odgovornog lica o neosuđivanosti.
Po zahtevu iz stava 3. ovog člana Uprava donosi
rešenje.
Rešenjem
se odbacuje nepotpun zahtev,
odbija zahtev ili izdaje dozvola za obavljanje delatnosti prerade duvana.
Rešenje iz stava 5. ovog člana Uprava donosi po 
prethodno pribavljenom mišljenju ministarstva nadležnog za poslove poljoprivrede i 
ministarstva nadležnog za poslove zdravlja.
Protiv
rešenja iz stava 5. ovog člana može se 
izjaviti žalba ministru nadležnom za poslove finansija, u roku od 15 dana od 
dana dostavljanja rešenja.
Rešenje iz stava 5. ovog člana je konačno u upravnom 
postupku.
Ako privredni subjekt vrši prevoz prerađenog duvana 
sopstvenim prevoznim sredstvom, to prevozno sredstvo mora biti vidno označeno da 
se radi o prevozu prerađenog duvana i mora da ispunjava propisane 
sanitarno-higijenske uslove, kao i druge propisane uslove.
Prevozna sredstva namenjena za prevoz prerađenog duvana 
mogu se upotrebljavati i za prevoz drugih predmeta opšte upotrebe, ali ne 
istovremeno.
Ministar nadležan za poslove poljoprivrede i ministar 
nadležan za poslove zdravlja bliže propisuju uslove iz stava 1. tač. 2)–4) ovog 
člana. 
Ministar nadležan za poslove zdravlja bliže propisuje 
uslove iz stava 10. ovog člana.
*Službeni glasnik RS, broj 95/2018
**Službeni glasnik RS, broj 91/2019
Rok važenja dozvole
*Službeni glasnik RS, broj 95/2018
Član 25g
Rešenje kojim se izdaje dozvola za obavljanje delatnosti 
prerade duvana (u daljem tekstu: dozvola za preradu duvana) sadrži i rok na koji 
se dozvola izdaje.
Dozvola iz stava 1. ovog člana izdaje se na period od 
pet godina.
*Službeni glasnik RS, broj 95/2018
Upis u Registar prerađivača duvana
*Službeni glasnik RS, broj 95/2018
Član 25d
Upis u Registar prerađivača duvana vrši se po zahtevu 
lica koje je dobilo dozvolu za preradu duvana u skladu sa ovim zakonom.
Zahtev iz stava 1. ovog člana podnosi se u roku od 30 
dana od dana dostavljanja dozvole.
Za upis u Registar prerađivača duvana plaća se naknada 
u visini od 10.680.000,00 dinara, a sredstva ostvarena od te naknade prihod su 
budžeta Republike.
Iznos naknade iz stava 3. ovog člana usklađuje se 
godišnje, sa indeksom potrošačkih cena, prema podacima organa nadležnog za 
poslove statistike.
Vlada objavljuje usklađeni iznos naknade iz stava 4. 
ovog člana.
Imalac dozvole za preradu duvana može da plati naknadu 
iz stava 3. ovog člana u pet jednakih godišnjih rata.
Lice iz stava 6. ovog člana dužno je da svaku narednu 
ratu plati najkasnije tri dana pre isteka roka od jedne godine od dana uplate 
prethodne rate, usklađenu sa indeksom potrošačkih cena.
Uz zahtev iz stava 1. ovog člana prilaže se dokaz o 
uplati naknade iz stava 3. ovog člana.
Uprava je dužna da u roku od 15 dana od dana prijema 
zahteva za upis u Registar prerađivača duvana donese rešenje.
Rešenje iz stava 9. ovog člana je konačno u upravnom 
postupku.
Upisom u Registar prerađivača duvana, prerađivač 
duvana može da otpočne da obavlja delatnost prerade duvana.
*Službeni glasnik RS, broj 95/2018
**Službeni glasnik RS, broj 91/2019
Obnavljanje dozvole za preradu duvana
*Službeni glasnik RS, broj 95/2018
Član 25đ
Prerađivač duvana može da obnovi dozvolu za preradu 
duvana podnošenjem zahteva najkasnije 60 dana pre isteka roka važenja postojeće 
dozvole.
Obnavljanje dozvole iz stava 1. ovog člana vrši se pod 
uslovima i na način propisanim za njeno izdavanje, uz dostavljanje dokaza o uplati 
naknade iz člana 25d stav 3. odnosno stav 6. ovog zakona.
Uprava je dužna da u roku od 30 dana od dana podnošenja 
zahteva za obnavljanje dozvole, a najkasnije do dana isteka roka važenja postojeće 
dozvole, odluči po zahtevu.
Ako Uprava ne odluči po zahtevu u roku iz stava 3. 
ovog člana, prerađivač duvana ima pravo da nastavi da obavlja delatnost prerade 
duvana u skladu sa postojećom dozvolom.
*Službeni glasnik RS, broj 95/2018
Oduzimanje dozvole za preradu duvana
*Službeni glasnik RS, broj 95/2018
Član 25e
Dozvola za preradu duvana oduzima se:
1) na zahtev imaoca dozvole;
2) ako imalac dozvole prestane da ispunjava uslove 
propisane ovim zakonom za njeno izdavanje;
3) ako je odgovorno lice imaoca dozvole, ili odgovorno 
lice u povezanom licu sa imaocem dozvole, kao i odgovorno lice u pravnom licu 
čiji je pravni sledbenik imalac dozvole pravnosnažno osuđeno za krivično delo 
nedozvoljene proizvodnje, odnosno nedozvoljene trgovine, čiji je predmet izvršenja 
obrađeni duvan i prerađeni duvan, odnosno ako su ta lica kažnjena za prekršaj 
propisan ovim zakonom; 
4) ako imalac dozvole u propisanom roku ne podnese 
zahtev za upis u Registar prerađivača duvana;
5) ako imalac dozvole ne uplati narednu ratu naknade u 
roku propisanom u članu 25d stav 7. ovog zakona.
Nadležan organ dužan je da u roku od osam dana od dana 
pravnosnažnosti odluke iz stava 1. tačka 3) ovog člana o tome obavesti Upravu.
Uprava je dužna da najkasnije u roku od sedam dana od 
dana prijema zahteva, odnosno obaveštenja iz st. 1. i 2. ovog člana, donese 
rešenje o oduzimanju dozvole za preradu duvana.
Rešenje iz stava 3. ovog člana je konačno u upravnom 
postupku.
Prerađivač duvana, sa njim povezano lice, odnosno njegov 
pravni sledbenik, kojem je oduzeta dozvola za preradu duvana ne može podneti 
zahtev za dobijanje te dozvole u periodu od tri godine od dana oduzimanja dozvole, 
osim u slučaju iz stava 1. tačka 1) ovog člana.
U slučaju da prerađivač duvana svojom odlukom prestane 
da obavlja delatnost prerade duvana pre isteka važenja dozvole, preostali iznos 
naknade plaćen za dobijanje dozvole za preradu duvana vraća se prerađivaču 
duvana.
Prerađivač duvana oslobađa se obaveze plaćanja 
preostalih rata naknade iz člana 25d stav 6. ovog zakona.
Godina u kojoj prerađivač duvana svojom odlukom 
prestane da obavlja delatnost prerade duvana smatra se proteklom godinom, bez 
obzira kada je u toku godine nastupio prekid delatnosti.
*Službeni glasnik RS, broj 95/2018
Brisanje iz Registra prerađivača duvana
*Službeni glasnik RS, broj 95/2018
Član 25ž
Prerađivač duvana briše se iz Registra prerađivača 
duvana, i to:
1) u roku od pet dana od dana isteka roka važenja 
dozvole;
2) u roku od pet dana od dana pravnosnažnosti rešenja o 
odbijanju zahteva za obnavljanje dozvole ili
3) u roku od 15 dana od dana dostavljanja rešenja o 
oduzimanju dozvole.
Uprava donosi rešenje o brisanju iz Registra prerađivača 
duvana.
Rešenje iz stava 2. ovog člana konačno je u upravnom 
postupku.
Uprava je dužna da u roku od sedam dana od dana 
donošenja rešenja iz stava 2. ovog člana o tome obavesti obrađivača duvana, 
odnosno proizvođača duvana koji daje duvan na uslužnu obradu kod obrađivača 
duvana, koji je upisan u Registar obrađivača duvana, odnosno uvoznika, koji je 
upisan u Registar uvoznika, sa kojim je prerađivač duvana koji je brisan iz 
Registra prerađivača duvana imao zaključene ugovore.
*Službeni glasnik RS, broj 95/2018
Obaveze prerađivača duvana
*Službeni glasnik RS, broj 95/2018
Član 25z
Prerađivač duvana koji je upisan u Registar 
prerađivača duvana dužan je da prerađen duvan prodaje isključivo proizvođaču 
duvanskih proizvoda koji je upisan u Registar proizvođača duvanskih proizvoda, 
odnosno izveze prerađen duvan u svoje ime i za svoj račun, ukoliko je 
istovremeno upisan u Registar izvoznika.
Prerađivač duvana ne može da se bavi prometom 
obrađenog duvana koji nabavlja za proizvodnju prerađenog duvana.
Prerađivač duvana ne može da se bavi prometom 
prerađenog duvana na teritoriji Republike, osim u slučaju iz stava 1. ovog 
člana.
Zabranjen je promet prerađenog duvana u pakovanju manjem 
od 100 kg.
Prerađivač duvana dužan je da obezbedi stručno 
rukovođenje procesom prerade duvana.
Ministar nadležan za poslove poljoprivrede bliže 
propisuje uslove iz stava 5. ovog člana.
Obrađeni, odnosno prerađeni duvan čiji se promet ne 
vrši u skladu sa st. 1–4. ovog člana smatraće se duvanom za pušenje i ostalim 
duvanskim prerađevinama (rezani duvan) u smislu zakona kojim se uređuje oblast 
akciza.
*Službeni glasnik RS, broj 95/2018
V. PROIZVODNJA I PROMET DUVANSКIM PROIZVODIMA 
1. Proizvođači 
Uslovi
Član 26.
Proizvodnjom duvanskih proizvoda može da se bavi privredni subjekt koji je 
dobio dozvolu za obavljanje delatnosti proizvodnje duvanskih proizvoda i koji je 
upisan u Registar proizvođača duvanskih proizvoda, u skladu sa ovim zakonom.
Dozvola za obavljanje proizvodnje duvanskih proizvoda (u daljem tekstu: dozvola 
za proizvodnju duvanskih proizvoda) izdaje se po sprovedenom javnom tenderu. 

*Službeni glasnik RS, broj 95/2010
Postupak javnog tendera
Član 27.
Postupak javnog tendera pokreće se odlukom o raspisivanju javnog tendera koju 
donosi Uprava uz saglasnost Vlade Republike Srbije (u daljem tekstu: Vlada).
Odluka iz stava 1. ovog člana, donosi se u skladu sa projektovanom 
makroekonomskom politikom, fiskalnim interesom i tržišnim prilikama.
Postupak javnog tendera obuhvata naročito: pripremu tenderske dokumentacije, 
objavljivanje javnog poziva za podnošenje ponuda, podnošenje i prijem ponuda, 
otvaranje i ocena ponuda, utvrđivanje liste ponuđača i formiranje konačne tender 
liste. 
Postupak javnog tendera sprovodi tenderska komisija, koju obrazuje ministar 
nadležan za poslove finansija.
Stručne poslove u vezi pripreme i sprovođenja javnog tendera obavlja Uprava.
Tenderska dokumentacija sadrži naročito: javni poziv, podatke o stanju na 
domaćem tržištu duvana i duvanskih proizvoda, obrazac ponude, elemente za 
vrednovanje ponude, podatke o sredstvu finansijskog obezbeđenja i uslove za učešće 
na javnom tenderu.
Vlada bliže uređuje postupak javnog tendera, kriterijume za obrazovanje 
tenderske komisije, sadržinu tenderske dokumentacije i elemente za vrednovanje 
ponuda. 
Javni poziv
Član 28.
Javni poziv za učešće na javnom tenderu objavljuje se u „Službenom glasniku 
Republike Srbije” i najmanje u jednom dnevnom listu. 
O objavljivanju javnog poziva iz stava 1. ovog člana stara se Uprava.
Javni poziv sadrži uslove pod kojima se stiče pravo učešća na javnom tenderu, 
kao i druge podatke od značaja za učestvovanje na javnom tenderu. 
Pravo učešća na javnom tenderu
Član 29.
Pravo učešća na javnom tenderu ima privredni subjekt ako ispunjava sledeće 
uslove:
1) da je upisan u odgovarajući registar kod organa 
nadležnog za registraciju;
2) da ima sopstvenu opremu u zemlji koja mu omogućava obavljanje proizvodnje u 
svim fazama od pripreme duvana (vlaženje, razlistavanje, rezanje, aromatizovanje) do 
izrade cigareta i drugih duvanskih proizvoda i njihovog higijenskog pakovanja;
3) da ima instalisane kapacitete za proizvodnju cigareta i drugih duvanskih 
proizvoda iz svog asortimana od najmanje 2.500.000.000 komada cigareta u jednoj 
godini;
4) da ima sopstvenu odgovarajuću laboratoriju za analizu i utvrđivanje 
kvaliteta duvanskih proizvoda, odnosno zaključen ugovor sa akreditovanom domaćom 
ili stranom laboratorijom za analizu i utvrđivanje kvaliteta duvanskih proizvoda;
5) da ima u vlasništvu odgovarajuće prostorije koje ispunjavaju propisane 
uslove za proizvodnju i smeštaj duvanskih proizvoda;
6) da zapošljava odgovarajuću stručnu radnu snagu u proizvodnji i kontroli 
kvaliteta;
7) brisana je (vidi član 4. Zakona – 90/2007-4)
8) da ponudi realnu procenu ostvarivanja godišnje proizvodnje cigareta i drugih 
duvanskih proizvoda prema odgovarajućem kvalitetu i količini u skladu sa 
tržišnim prilikama;
9) da podnese dokaz nadležnog organa o neosuđivanosti za privredni prestup 
ili krivično delo u vezi sa vršenjem nedozvoljene proizvodnje, odnosno nedozvoljene 
trgovine cigaretama i drugim duvanskim proizvodima u periodu od tri godine koje 
prethode danu podnošenja ponude za učešće na javnom tenderu, i to: za vlasnika 
čiji udeo prelazi 10% kapitala preduzeća, lice ovlašćeno za zastupanje preduzeća, 
za preduzetnika, za povezano lice sa preduzećem koje podnosi ponudu za učešće na 
javnom tenderu, kao i za pravno lice čiji je pravni sledbenik pravno lice koje 
podnosi ponudu, koji ne može biti stariji od 30 dana od dana podnošenja prijave 
za učešće na javnom tenderu. 
*Službeni glasnik RS, broj 95/2010
Član 30.
Pravo učešća na javnom tenderu ima i privredni subjekt koji uz prijavu za 
učešće na javnom tenderu podnese kao dokaz o ispunjenosti uslova iz člana 29. 
ovog zakona detaljan projekat kojim se predviđa način i rokovi za ispunjenje tih 
uslova, sa obrazloženjem projekta, utvrđenim iznosom potrebnih finansijskih 
sredstava za realizaciju projekta, garancijom banke na taj iznos, odnosno 
dokazom o drugim sredstvima obezbeđenja od banke ili druge finansijske 
organizacije.
Lice iz stava 1. ovog člana dužno je da prilikom podnošenja prijave za učešće 
na javnom tenderu priloži i overenu pisanu izjavu kojom će se obavezati na 
ispunjenje obaveze iz člana 29. tačka 8) ovog zakona.
Ministar nadležan za poslove poljoprivrede i ministar nadležan za poslove 
zdravlja bliže propisuju uslove iz člana 29. tač. 2)–7) ovog zakona. 

Dozvola za proizvodnju duvanskih proizvoda
Član 31.
Predlog akta kojim se izdaje dozvola za proizvodnju duvanskih proizvoda 
priprema Uprava, po prethodno pribavljenom mišljenju ministarstva nadležnog za 
poslove poljoprivrede i ministarstva nadležnog za poslove zdravlja.
Vlada, na predlog Uprave, rešenjem izdaje dozvolu za proizvodnju duvanskih 
proizvoda, na period od pet godina.
Rešenje iz stava 2. ovog člana je konačno u upravnom postupku. 
Upis u Registar proizvođača duvanskih proizvoda
Član 32.
Upis u Registar proizvođača duvanskih proizvoda vrši se po zahtevu lica koje 
je dobilo dozvolu za proizvodnju duvanskih proizvoda u skladu sa ovim zakonom.
Zahtev iz stava 1. ovog člana podnosi se u roku od 30 dana od dana dostavljanja 
dozvole.
Za upis u Registar proizvođača duvanskih proizvoda plaća se naknada u visini 
od  20.893.398,32 dinara a sredstva ostvarena od te naknade prihod su budžeta 
Republike.
Iznos naknade iz stava 2. ovog člana usklađuje se 
godišnje, sa 
indeksom 
potrošačkih cena, prema podacima organa nadležnog za poslove statistike.
Vlada objavljuje usklađene iznose naknade iz stava 4. ovog člana.
Uz zahtev iz stava 1. ovog člana prilažu se dozvola za proizvodnju duvanskih 
proizvoda, dokaz o uplati naknade iz stava 3. ovog člana i ugovori zaključeni sa 
obrađivačima duvana, odnosno proizvođačima duvana 
koji duvan daju na uslužnu obradu kod obrađivača duvana, koji je upisan u 
Registar obrađivača duvana, odnosno prerađivačima duvana, odnosno uvoznicima, 
upisanim u odgovarajuće registre.
O zahtevu za upis u Registar proizvođača duvanskih proizvoda, Uprava donosi 
rešenje u roku od 15 dana od dana prijema zahteva.
Rešenje iz stava 7. ovog člana je konačno u upravnom postupku. 
Upisom u Registar proizvođača duvanskih proizvoda, proizvođač duvanskih 
proizvoda može da otpočne da obavlja delatnost proizvodnje duvanskih proizvoda. 

*Službeni glasnik RS, broj 36/2011
**Službeni glasnik RS, broj 95/2018
***Službeni glasnik RS, broj 4/2019
Obnavljanje dozvole za proizvodnju duvanskih proizvoda
Član 33.
Proizvođač duvanskih proizvoda može da obnovi dozvolu za proizvodnju duvanskih 
proizvoda podnošenjem zahteva Upravi najkasnije 60 dana pre isteka roka važenja 
postojeće dozvole.
Uz zahtev iz stava 1. ovog člana podnose se sledeći dokazi:
1) izvod iz registra u kojem je privredni subjekt registrovan;
2) akt nadležnog državnog organa o ispunjenosti uslova iz člana 29. tač. 2)–6) 
ovoga zakona;
3) svi ugovori zaključeni sa obrađivačima duvana, 
odnosno proizvođačima duvana koji duvan daju na uslužnu obradu kod registrovanog 
obrađivača duvana, odnosno prerađivačima duvana, odnosno uvoznicima, osim ako 
podnosilac zahteva nije istovremeno upisan u odgovarajuće registre u skladu s 
ovim zakonom;
4) uverenje o neosuđivanosti iz člana 29. tačka 9) koje ne može biti starije 
od 30 dana pre dana podnošenja zahteva;
5) dokaz o uplati naknade iz člana 32. stav 3. ovog zakona.
Dokaz iz stava 2. tačka 1) ovog člana pribavlja Uprava 
po službenoj dužnosti.
Po prijemu zahteva iz stava 1. ovog člana Uprava priprema predlog akta kojim 
se odlučuje po zahtevu, po prethodno pribavljenom mišljenju ministarstva nadležnog 
za poslove poljoprivrede i ministarstva nadležnog za poslove zdravlja, najkasnije 
u roku od 30 dana od dana prijema zahteva.
Vlada, u roku od 30 dana od dana prijema predloga akta iz stava 
4. ovog 
člana, a najkasnije do isteka roka važenja postojeće dozvole, donosi rešenje.
Rešenjem iz stava 5. ovog člana kojim se obnavlja dozvola za proizvodnju 
duvanskih proizvoda, određuje se i rok važenja dozvole koji iznosi pet godina.
Rešenje iz stava 5. ovog člana je konačno u upravnom postupku.
Ako Vlada ne donese rešenje kojim se obnavlja dozvola za proizvodnju duvanskih 
proizvoda u roku iz stava 5. ovog člana, proizvođač duvanskih proizvoda ima 
pravo da nastavi da obavlja delatnost proizvodnje duvanskih proizvoda u skladu sa 
postojećom dozvolom. 
*Službeni glasnik RS, broj 95/2018
Oduzimanje dozvole za proizvodnju duvanskih proizvoda
Član 34.
Dozvola za proizvodnju duvanskih proizvoda oduzima se:
1) na zahtev imaoca dozvole;
2) ako imalac dozvole prestane da ispunjava uslove propisane ovim zakonom za 
njeno izdavanje;
3) ako je imalac dozvole, odnosno vlasnik imalaca dozvole čiji udeo prelazi 
10% kapitala imaoca dozvole, lice ovlašćeno za zastupanje imaoca dozvole, 
preduzetnik, povezano lice sa imaocem dozvole, kao i pravno lice čiji je pravni 
sledbenik imalac dozvole, pravnosnažno osuđeno za privredni prestup, odnosno 
krivično delo, nedozvoljene proizvodnje, odnosno nedozvoljene trgovine duvanskim 
proizvodima, odnosno ako su ta lica kažnjena za prekršaj propisan ovim zakonom;
4) ako imalac dozvole u propisanom roku ne podnese zahtev za upis u Registar 
proizvođača duvanskih proizvoda.
Nadležni organ dužan je da u roku od osam dana od dana pravnosnažnosti odluke 
iz stava 1. tačka 3) ovog člana o tome obavesti Upravu.
Uprava je dužna da najkasnije u roku od sedam dana od dana prijema zahteva, 
odnosno obaveštenja iz st. 1. i 2. ovog člana, pripremi predlog akta kojim se 
oduzima dozvola za proizvodnju duvanskih proizvoda. 
Vlada, na predlog Uprave, donosi rešenje kojim se oduzima dozvola za 
proizvodnju duvanskih proizvoda.
Rešenje iz stava 4. ovog člana je konačno u upravnom postupku. 
Brisanje iz Registra proizvođača duvanskih proizvoda
Član 35.
Proizvođač duvanskih proizvoda briše se iz Registra proizvođača duvanskih 
proizvoda, i to:
1) u roku od pet dana od dana isteka roka važenja dozvole;
2) u roku od pet dana od dana pravnosnažnosti rešenja o odbijanju zahteva za 
obnavljanje dozvole ili
3) u roku od 15 dana od dana dostavljanja rešenja o oduzimanju dozvole.
Uprava donosi rešenje o brisanju iz Registra proizvođača duvanskih proizvoda.
Rešenje iz stava 2. ovog člana konačno je u upravnom postupku.
Uprava je dužna da u roku od sedam dana od dana donošenja rešenja iz stava 2. 
ovog člana o tome obavesti obrađivača duvana, 
odnosno proizvođača duvana koji duvan daje na uslužnu obradu kod obrađivača 
duvana, odnosno prerađivača duvana, koji su upisani u odgovarajuće registre, odnosno trgovca na veliko 
duvanskim proizvodima sa kojim je proizvođač duvanskih proizvoda koji je brisan 
iz Registra proizvođača duvanskih proizvoda imao zaključene
ugovore. 
Proizvođaču duvanskih proizvoda koji je brisan iz Registra proizvođača 
duvanskih proizvoda ne vraća se naknada koju je uplatio za upis u taj registar. 

*Službeni glasnik RS, broj 95/2018
Obaveze proizvođača duvanskih proizvoda
Član 36.
Proizvođač duvanskih proizvoda dužan je da obezbedi stručno rukovođenje 
procesom proizvodnje duvanskih proizvoda.
Ministar nadležan za poslove poljoprivrede bliže propisuje uslove koje treba 
da ispunjava lice koje rukovodi tehnološkom procesom proizvodnje duvanskih 
proizvoda.
Proizvođač duvanskih proizvoda dužan je da sopstvene duvanske proizvode 
prodaje isključivo preko trgovaca na veliko koji su upisani u Registar trgovaca 
na veliko duvanskim proizvodima, osim ako proizvođač duvanskih proizvoda nije 
istovremeno upisan i u Registar trgovaca na veliko.
Кod isporuke duvanskih proizvoda trgovcima na veliko, zabranjena je bilo kakva 
diskriminacija u pogledu vrste i količine duvanskih proizvoda.
Proizvođač duvanskih proizvoda ne može na teritoriji Republike
da se 
bavi prometom 
obrađenog, 
odnosno prerađenog duvana koji 
koristi za proizvodnju 
duvanskih proizvoda.
Obrađeni duvan, 
odnosno prerađeni duvan čiji se promet vrši suprotno odredbi 
stava 5. ovog člana smatraće se duvanom za pušenje i ostalim duvanskim 
prerađevinama (rezani duvan) u smislu zakona kojim se uređuje oblast akciza.
Brisani su raniji st 6. i 7. (vidi član 5. Zakona – 90/2007-4)
*Službeni glasnik RS, broj 90/2007
**Službeni glasnik RS, broj 108/2013
***Službeni glasnik RS, broj 95/2018
Registar o markama duvanskih proizvoda
Član 37.
Duvanski proizvodi mogu da se stave u promet na tržište Republike ako su 
razvrstani i upisani u Registar o markama duvanskih proizvoda.
Razvrstavanje i upis u registar iz stava 1. ovog člana vrši se na zahtev 
proizvođača duvanskih proizvoda, odnosno uvoznika duvanskih proizvoda
iz člana 2. tačka 11) ovog zakona.
Uz zahtev iz stava 2. ovog člana prilažu se sledeći dokazi:
1) akt nadležnog organa o registraciji robne marke duvanskog 
proizvoda, ako je donet;
2) ugovor o uvozu duvanskih proizvoda sa inostranim 
proizvođačem duvanskih proizvoda ili njegovim ovlašćenim distributerom da može da 
vrši distribuciju duvanskih proizvoda na tržište Republike;
2a) ovlašćenje od strane vlasnika žiga da je inostrani 
proizvođač ovlašćen za proizvodnju duvanskih proizvoda, ukoliko se kao dokaz 
podnosi ugovor sa inostranim proizvođačem duvanskih proizvoda koji nije vlasnik 
žiga; 
2b) ovlašćenje da je distributer inostranog proizvođača 
ovlašćen za distribuciju duvanskih proizvoda od strane tog proizvođača ili 
vlasnika žiga ukoliko se kao dokaz podnosi ugovor sa ovlašćenim distributerom 
inostranog proizvođača;
3) ugovor o licencnoj/podlicencnoj proizvodnji 
duvanskih proizvoda, zaključen između domaćeg proizvođača duvanskih proizvoda i 
inostranog nosioca žiga, kada se podnosi zahtev za upis duvanskih proizvoda koji 
će se licencno proizvoditi na teritoriji Republike.
Кada zahtev za upis u registar podnosi proizvođač, 
odnosno uvoznik duvanskog proizvoda iz člana 2. tačka 11) ovog zakona, za 
duvanski proizvod koji je već upisan u registar, Uprava izdaje izvod o upisu za 
taj duvanski proizvod.
Proizvođač duvanskih proizvoda dužan je da se u proizvodnji duvanskih 
proizvoda pridržava svih registrovanih podataka navedenih u zahtevu iz stava 2. 
ovog člana.
Po zahtevu iz stava 2. ovog člana Uprava donosi
rešenje u roku od 
15 dana od dana prijema zahteva.
Rešenjem se odbacuje nepotpun zahtev,
odbija zahtev ili se 
duvanski proizvodi razvrstavaju i upisuju u Registar o markama duvanskih 
proizvoda.
Protiv rešenja iz stava 6. ovog člana može se izjaviti žalba ministru 
nadležnom za poslove finansija, u roku od 15 dana od dana dostavljanja 
rešenja.
Rešenje iz stava 6. ovog člana je konačno u upravnom postupku. 
*Službeni glasnik RS, broj 95/2010
**Službeni glasnik RS, broj 95/2018
***Službeni glasnik RS, broj 91/2019
Član 37a
O duvanskim proizvodima koji se smeštaju u 
specijalizovana carinska skladišta, radi prodaje duvanskih proizvoda u avionima 
i brodovima, odnosno snabdevanja aviona i brodova, koji saobraćaju na 
međunarodnim linijama ili otpremanja duvanskih proizvoda u slobodne carinske 
prodavnice, kao i prodaje diplomatskim i konzularnim predstavništvima i 
diplomatskom i konzularnom osoblju, a koji nisu upisani u Registar o markama 
duvanskih proizvoda iz člana 37. ovog zakona, Uprava vodi evidencionu listu iz 
člana 6. stav 1. tačka 3) ovog zakona.
*Službeni glasnik RS, broj 95/2018
2. Trgovci na veliko duvanskim proizvodima 
Uslovi 
Član 38.
Trgovinom na veliko duvanskim proizvodima može da se bavi 
privredni subjekt, 
koji ispunjava sledeće uslove: 
1) da je upisan u odgovarajući registar kod organa 
nadležnog za registraciju;
2) da koristi odgovarajući prostor koji mu omogućava uredno skladištenje 
najmanje 30 tona cigareta i drugih duvanskih proizvoda u okviru ukupnog 
magacinskog prostora na teritoriji Republike;
3) da raspolaže prevoznim sredstvima za nesmetano i redovno snabdevanje 
trgovaca na malo duvanskim proizvodima sa sedištem na teritoriji Republike, koja 
su vidno označena da se radi o prevozu duvanskih proizvoda i koja ispunjavaju 
propisane sanitarno – higijenske uslove, kao i druge propisane uslove;
4) da ima zaključene ugovore o snabdevanju duvanskim proizvodima sa 
proizvođačima, odnosno uvoznicima duvanskih proizvoda, 
odnosno trgovcima na veliko duvanskim proizvodima;

5) da odgovorno lice u privrednom subjektu, u poslednje tri godine koje 
prethode danu podnošenja zahteva nije na teritoriji Republike pravnosnažno 
osuđeno za krivično delo nedozvoljene trgovine duvanskim proizvodima.
Uslov iz stava 1. tačka 5) ovog člana odnosi se i na povezano lice sa 
privrednim subjektom, kao i na pravno lice čiji je pravni sledbenik privredni 
subjekt. 
Ispunjenost uslova iz stava 1. ovog člana utvrđuje Uprava, na zahtev 
privrednog subjekta, a ispunjenost uslova iz tač. 1) 
i 5) ovog člana proverava Uprava po službenoj dužnosti.
Uz zahtev iz stava 3. ovog člana prilažu se sledeći dokazi:
1) brisana je (vidi član 26. Zakona - 95/2018-241)
2) dokaz da koristi odgovarajući prostor koji mu omogućava uredno skladištenje 
najmanje 30 tona cigareta i drugih duvanskih proizvoda u okviru ukupnog 
magacinskog prostora na teritoriji Republike;
3) akt nadležnog državnog organa o ispunjenosti uslova iz stava 1. tač. 2) i 
3) ovog člana;
4) svi ugovori zaključeni sa proizvođačima, 
odnosno uvoznicima duvanskih proizvoda, odnosno trgovcima na veliko duvanskim 
proizvodima, osim ako podnosilac zahteva nije istovremeno upisan i u 
Registar proizvođača duvanskih proizvoda, odnosno u Registar uvoznika duvanskih 
proizvoda;
5) izjava odgovornog lica o 
neosuđivanosti .
Po zahtevu iz stava 3. ovog člana Uprava donosi
rešenje u roku od 
15 dana od dana prijema zahteva.
Rešenjem se odbacuje nepotpun zahtev,
odbija zahtev ili izdaje 
dozvola za obavljanje delatnosti trgovine na veliko duvanskim proizvodima.
Rešenje iz stava 6. ovog člana Uprava donosi po prethodno pribavljenom mišljenju 
ministarstva nadležnog za poslove zdravlja i ministarstva nadležnog za poslove 
trgovine.
Protiv rešenja iz stava 6. ovog člana može se izjaviti žalba ministru 
nadležnom za poslove finansija, u roku od 15 dana od dana dostavljanja 
rešenja.
Rešenje iz stava 6. ovog člana je konačno u upravnom postupku.
Prevozna sredstva namenjena za prevoz duvanskih proizvoda mogu se 
upotrebljavati i za prevoz drugih predmeta opšte upotrebe, 
ako su od njih odvojeni 
u zasebnom pakovanju koje onemogućava prodor mirisa i da ne ostvaruju direktan 
kontakt.
Ministar nadležan za poslove trgovine bliže propisuje uslove iz stava 1. 
tačka 2) ovog člana.
Ministar nadležan za poslove zdravlja bliže propisuje uslove iz stava 1. tačka 
3) ovog člana. 
*Službeni glasnik RS, broj 95/2010
**Službeni glasnik RS, broj 95/2018
***Službeni glasnik RS, broj 91/2019
Rok važenja dozvole 
Član 39.
Rešenje kojim se izdaje dozvola za obavljanje delatnosti trgovine na veliko 
duvanskim proizvodima (u daljem tekstu: dozvola za trgovinu na veliko duvanskim 
proizvodima) sadrži i rok na koji se dozvola izdaje.
Dozvola iz stava 1. ovog člana izdaje se na period od pet godina. 

Upis u Registar trgovaca na veliko duvanskim proizvodima
Član 40.
Upis u Registar trgovaca na veliko duvanskim proizvodima vrši se po zahtevu 
lica koje je dobilo dozvolu za trgovinu na veliko duvanskim proizvodima, u 
skladu sa ovim zakonom.
Zahtev iz stava 1. ovog člana podnosi se u roku od 30 dana od dana dostavljanja 
dozvole.
Za upis u Registar trgovaca na veliko duvanskim proizvodima plaća se naknada 
u visini od 10.680.000,00 dinara, a sredstva ostvarena od te naknade prihod su 
budžeta Republike.
Iznos naknade iz stava 3. ovog člana usklađuje se 
godišnje sa 
indeksom 
potrošačkih cena, prema podacima organa nadležnog za poslove statistike.
Vlada objavljuje usklađeni iznos naknade iz stava 4. ovog člana.
Imalac dozvole za trgovinu na veliko može da plati naknadu iz stava 3. ovog 
člana u pet jednakih godišnjih rata.
Lice iz stava 6. ovog člana dužno je da svaku narednu ratu plati najkasnije 
tri dana pre isteka roka od jedne godine od dana uplate prethodne rate, 
usklađenu sa indeksom potrošačkih cena.
Uz zahtev iz stava 1. ovog člana prilaže se:
1) dokaz o uplati naknade iz stava 3. ovog člana;
2) garancija poslovne banke sa klauzulom „bez prigovora” izdatom do roka 
važenja dozvole za trgovinu na veliko duvanskim proizvodima, na iznos od 400.000 
evra u dinarskoj protivvrednosti po srednjem kursu Narodne banke Srbije (u daljem 
tekstu: NBS).
Garancija iz stava 8. tačka 2) ovog člana služi kao sredstvo obezbeđenja 
plaćanja obaveza po osnovu javnih prihoda i sporednih poreskih davanja.
Iznos garancije iz stava 8. tačka 2) ovog člana, imalac dozvole za trgovinu 
na veliko duvanskim proizvodima može da dostavlja tako da svake godine priloži 
garanciju propisanu ovim zakonom, u visini od 80.000 evra, i to najkasnije pet 
dana pre isteka roka važenja prethodne garancije.
Uprava je dužna da u roku od 15 dana od dana prijema zahteva za upis u 
Registar trgovaca na veliko duvanskim proizvodima donese rešenje.
Rešenje iz stava 11. ovog člana je konačno u upravnom postupku.
Upisom u Registar trgovaca na veliko duvanskim proizvodima, trgovac na veliko 
može da otpočne da obavlja delatnost trgovine na veliko duvanskim proizvodima.
Ministar nadležan za poslove finansija bliže propisuje postupak aktiviranja 
garancije, kao i način korišćenja sredstava garancije iz stava 8. tačka 2) ovog 
člana. 
*Službeni glasnik RS, broj 36/2011
**Službeni glasnik RS, broj 95/2018
***Službeni glasnik RS, broj 4/2019
****Službeni glasnik RS, broj 91/2019
Obnavljanje dozvole za trgovinu na veliko duvanskim proizvodima
Član 41.
Trgovac na veliko duvanskim proizvodima može da
obnovi dozvolu za trgovinu 
na veliko duvanskim proizvodima, podnošenjem zahteva najkasnije 60 dana pre 
isteka roka važenja postojeće dozvole. 
Obnavljanje dozvole iz stava 1. ovog člana vrši se pod uslovima i na način 
propisanim za njeno izdavanje, uz dostavljanje dokaza o uplati naknade iz člana 40. 
stav 3. ovog zakona, odnosno naknade iz člana 40. stav 6. ovog zakona.
Uprava je dužna da u roku od 30 dana od dana podnošenja zahteva za obnavljanje 
dozvole, a najkasnije do dana isteka roka važenja postojeće dozvole, odluči po 
zahtevu. 
Ako Uprava ne odluči po zahtevu u roku iz stava 3. ovog člana, trgovac na 
veliko duvanskim proizvodima ima pravo da nastavi da obavlja delatnost trgovine 
na veliko duvanskim proizvodima u skladu sa postojećom dozvolom. 
*Službeni glasnik RS, broj 108/2013
Oduzimanje dozvole za trgovinu na veliko duvanskim proizvodima
Član 42.
Dozvola za trgovinu na veliko duvanskim proizvodima oduzima se:
1) na zahtev imaoca dozvole;
2) ako imalac dozvole prestane da ispunjava uslove propisane ovim zakonom za 
njeno izdavanje;
3) ako je odgovorno lice imaoca dozvole, ili odgovorno lice u povezanom licu 
sa imaocem dozvole, kao i odgovorno lice u pravnom licu čiji je pravni sledbenik 
imalac dozvole pravnosnažno osuđeno za krivično delo nedozvoljene trgovine 
duvanskim proizvodima, odnosno ako su ta lica kažnjena za prekršaj propisan ovim 
zakonom;
4) ako imalac dozvole u propisanom roku ne podnese zahtev za upis u Registar 
trgovaca na veliko duvanskim proizvodima;
5) ako imalac dozvole ne uplati narednu ratu naknade u roku propisanim u 
članu 40. stav 6. ovog zakona, odnosno ne dostavi bankarsku garanciju u roku 
propisanom u članu 40. stav 10. ovog zakona.
Nadležan organ dužan je da u roku od osam dana od dana pravnosnažnosti odluke 
iz stava 1. tačka 3) ovog člana o tome obavesti Upravu.
Uprava je dužna da najkasnije u roku od sedam dana od dana prijema zahteva, 
odnosno obaveštenja iz st. 1. i 2. ovog člana, donese rešenje o oduzimanju dozvole 
za trgovinu na veliko duvanskim proizvodima.
Rešenje iz stava 3. ovog člana je konačno u upravnom postupku.
Trgovac na veliko duvanskim proizvodima, sa njim povezano lice, odnosno njegov 
pravni sledbenik, kojem je oduzeta dozvola za trgovinu na veliko duvanskim 
proizvodima, ne može podneti zahtev za dobijanje te dozvole u periodu od tri 
godine od dana oduzimanja dozvole, osim u slučaju iz stava 1. tačka 1) ovog 
člana.
U slučaju da trgovac na veliko duvanskim proizvodima svojom odlukom prestane 
da obavlja delatnost trgovine na veliko duvanskim proizvodima pre isteka važenja 
dozvole, preostali iznos naknade, kao i prestali iznos garancije plaćen za 
dobijanje dozvole za trgovinu na veliko duvanskim proizvodima, vraća se trgovcu 
na veliko duvanskim proizvodima.
Trgovac na veliko duvanskim proizvodima oslobađa se obaveze plaćanja 
preostalih rata naknade iz člana 40. stav 6. ovog zakona, kao i da dostavlja 
garancije na preostale iznose iz člana 40. stav 10. ovog zakona.
Godina u kojoj trgovac na veliko duvanskim proizvodima svojom odlukom 
prestane da obavlja delatnost trgovine na veliko duvanskim proizvodima, smatra se 
proteklom godinom, bez obzira kada je u toku godine nastupio prekid delatnosti. 

Brisanje iz Registra trgovaca na veliko duvanskim proizvodima
Član 43.
Trgovac na veliko duvanskim proizvodima briše se iz Registra trgovaca na 
veliko duvanskim proizvodima, i to:
1) u roku od pet dana od dana isteka roka važenja dozvole;
2) u roku od pet dana od dana pravnosnažnosti rešenja o odbijanju zahteva za 
obnavljanje dozvole ili
3) u roku od 15 dana od dana dostavljanja rešenja o oduzimanju dozvole.
Uprava donosi rešenje o brisanju iz Registra trgovaca na veliko duvanskim 
proizvodima.
Rešenje iz stava 2. ovog člana konačno je u upravnom postupku.
Uprava je dužna da u roku od sedam dana od dana donošenja rešenja iz stava 2. 
ovog člana o tome obavesti proizvođača duvanskih proizvoda, odnosno uvoznika 
duvanskih proizvoda, odnosno trgovcima na veliko 
duvanskim proizvodima sa kojim je trgovac na veliko duvanskim proizvodima koji je 
brisan iz Registra trgovaca na veliko duvanskim proizvodima imao zaključene
ugovore. 
Uprava je dužna da u roku od sedam dana od dana dostavljanja rešenja o brisanju 
iz Registra trgovaca na veliko duvanskim proizvodima, vrati garanciju iz člana 
40. stav. 8. tačka 2) ovog zakona, odnosno člana 40. stav 10. ovog zakona 
trgovcu na veliko duvanskim proizvodima koji je brisan iz Registra, pod uslovom 
da on nema neizmirenih obaveza po osnovu javnih prihoda i sporednih poreskih 
davanja. 
*Službeni glasnik RS, broj 95/2018
Obaveze trgovaca na veliko duvanskim proizvodima
Član 44.
Trgovac na veliko duvanskim proizvodima dužan je da 
duvanske proizvode prodaje trgovcima na malo duvanskim proizvodima, odnosno 
trgovcima na veliko duvanskim proizvodima, kojima je izdata dozvola u skladu sa 
ovim zakonom.
Кod isporuke duvanskih proizvoda trgovcima na malo, 
odnosno trgovcima na veliko duvanskim proizvodima iz stava 1. ovog člana 
zabranjena je bilo kakva diskriminacija u pogledu vrste i količine duvanskih 
proizvoda.
*Službeni glasnik RS, broj 95/2018
Član 44a
Trgovac na veliko duvanskim proizvodima dužan je 
da pri svakoj promeni iznosa akcize na cigarete, uključujući i promenu minimalne 
akcize na cigarete, u skladu sa propisima kojima se reguliše oblast akciza, na 
dan primene novog iznosa akcize izvrši popis zatečenih zaliha cigareta (u 
paklicama) u svim skladištima, kao i sačini izveštaj o obimu prodaje cigareta 
svim trgovcima na malo u polugodištu koje 
prethodi promeni iznosa akcize i da izveštaj 
i popisnu listu dostavi Upravi u roku od 15 dana od dana izvršenog popisa.
Popisna lista iz stava 1. ovog člana sastavlja se za 
svakog proizvođača, odnosno uvoznika posebno i sadrži podatke o proizvođaču, 
odnosno uvozniku cigareta, maloprodajnim cenama i količinama cigareta za svaku 
robnu marku cigareta posebno.
Uprava, nakon obrade podataka, popisnu listu i 
izveštaj iz stava 1. ovog člana dostavlja svakom proizvođaču, odnosno uvozniku u 
roku od 10 dana od dana prijema popisne liste.
*Službeni glasnik RS, broj 93/2012
**Službeni glasnik RS, broj 108/2013
3. Trgovci na malo duvanskim proizvodima 
Uslovi 
Član 45.
Trgovinom na malo duvanskim proizvodima može da se bavi 
privredni subjekt, 
koji ispunjava sledeće uslove:
1) da je upisan u odgovarajući registar kod organa 
nadležnog za registraciju;
2) da ima zaključene predugovore/ugovore o kupovini duvanskih proizvoda sa 
trgovcem na veliko duvanskih proizvoda; 
3) da odgovorno lice u privrednom subjektu u poslednje tri godine koje 
prethode danu podnošenja zahteva nije na teritoriji Republike pravnosnažno 
osuđeno za krivično delo nedozvoljene trgovine duvanskim proizvodima;
4) da je uplatio naknadu u visini od 15.040,60 
dinara za svaki 
maloprodajni objekat, a sredstva ostvarena od te naknade prihod su budžeta 
Republike.
Iznos naknade iz stava 1. tačke 4) ovog člana, usklađuje se 
godišnje, sa 
indeksom potrošačkih cena, prema podacima organa nadležnog za poslove 
statistike.
Vlada objavljuje usklađene iznose iz stava 2. ovog člana.
Privredni subjekt iz stava 1. ovog člana može da obavlja delatnost u prostoru 
koji ispunjava uslove u pogledu tehničke opremljenosti, zaštite na radu i zaštite 
i unapređenja životne sredine, kao i sanitarno-higijenske uslove.
Privredni subjekt iz stava 1. ovog člana može da vrši prevoz duvanskih 
proizvoda sopstvenim vozilom koje je vidno označeno da se radi o prevozu 
duvanskih proizvoda i koje ispunjava sanitarno – higijenske uslove, kao i druge 
propisane uslove. 
Ispunjenost uslova iz stava 1.
tač. 1) i 3) ovog člana 
proverava Uprava po službenoj dužnosti, a ispunjenost uslova iz st. 4. i 5. ovog 
člana proverava nadležni organ u postupku redovnog inspekcijskog nadzora.
Ispunjenost uslova iz stava 1. ovog člana utvrđuje Uprava na zahtev privrednog 
subjekta.
Uz zahtev iz stava 7. ovog člana prilažu se sledeći dokazi:
1) brisana je (vidi član 30. Zakona - 95/2018-241)
2) svi zaključeni predugovori/ugovori sa trgovcima na veliko duvanskim 
proizvodima, osim ako podnosilac zahteva nije istovremeno upisan i u Registar 
trgovaca na veliko duvanskim proizvodima;
3) izjava odgovornog lica o neosuđivanosti;
4) dokaz o uplati naknade.
Po zahtevu iz stava 7. ovog člana Uprava donosi
rešenje.
Rešenjem se odbacuje nepotpun zahtev,
odbija zahtev ili izdaje 
dozvola za obavljanje delatnosti trgovine na malo duvanskim proizvodima.
Rešenje iz stava 9. ovog člana donosi Uprava u 
roku od osam dana od dana prijema urednog zahteva.
Protiv rešenja o odbacivanju nepotpunog zahteva može se 
izjaviti žalba ministru nadležnom za poslove finansija, u roku od 15 dana od 
dana dostavljanja rešenja.
Rešenje kojim se odbija zahtev ili izdaje dozvola za 
obavljanje delatnosti trgovine na malo duvanskim proizvodima je konačno u upravnom 
postupku.
Privredni subjekt koji je dobio rešenje kojim se izdaje 
dozvola za obavljanje delatnosti trgovine na malo duvanskim proizvodima, može da 
prodaje duvanske proizvode i putem posebnih vitrina (u daljem tekstu: hjumidor).
Trgovinom na malo duvanskim proizvodima putem hjumidora, pored imaoca dozvole 
za trgovinu na malo duvanskim proizvodima, može da se bavi i privredni subjekt, 
koji pored uslova iz stava 1. tač. 1) – 4) ovog člana ispunjava i sledeće uslove:
1) da ima zaključen ugovor o obezbeđenom prostoru, u koji će postaviti 
hjumidor, sa imaocem dozvole za trgovinu na malo duvanskim proizvodima;
2) da raspolaže hjumidorom.
Ispunjenost uslova iz stava 15. ovog člana utvrđuje Uprava, na zahtev 
privrednog subjekta.
Uz zahtev iz stava 16. ovog člana, pored dokaza iz stava 8. tač. 1) – 4) ovog 
člana prilažu se i sledeći dokazi:
1) ugovor o obezbeđenom prostoru u koji će postaviti hjumidor, sa imaocem 
dozvole za trgovinu na malo duvanskim proizvodima;
2) kupoprodajni ugovor ili ugovor o zakupu hjumidora;
3) rešenje kojim je zakupodavcu prostora u koji će se postaviti hjumidor 
izdata dozvola za trgovinu na malo duvanskim proizvodima.
Privredni subjekt iz stava 15. ovog člana može da vrši prevoz duvanskih 
prizvoda pod uslovima i na način iz stava 5. ovog člana.
Po zahtevu iz stava 16. ovog člana Uprava odlučuje na način propisan u st. 9 
– 13. ovog člana.
Privredni subjekt iz st. 14. i 15. ovog člana dužan je da u roku od tri dana 
od dana postavljanja hjumidora dostavi pisano obaveštenje Upravi o broju i lokaciji 
postavljenih hjumidora, kao i kupoprodajni ugovor ili ugovor o zakupu hjumidora 
kao dokaz da raspolaže hjumidorom.
Prevozna sredstva koja se koriste za prevoz duvanskih proizvoda mogu se 
upotrebljavati i za prevoz i drugih predmeta opšte upotrebe, ako su od njih 
odvojeni u zasebnom pakovanju koje onemogućava prodor mirisa i da ne ostvaruju 
direktan kontakt. 
Ministar nadležan za poslove trgovine propisuje bliže uslove iz stava 4. ovog 
člana.
Ministar nadležan za poslove zdravlja bliže propisuje izgled, sadržinu i način 
isticanja oznake iz stava 5. ovog člana. 
*Službeni glasnik RS, broj 95/2010
**Službeni glasnik RS, broj 36/2011
***Službeni glasnik RS, broj 108/2013
****Službeni glasnik RS, broj 95/2018
*****Službeni glasnik RS, broj 4/2019
*6Službeni glasnik RS, 
broj 91/2019
Rok važenja dozvole
Član 46.
Rešenje kojim se izdaje dozvola za obavljanje delatnosti trgovine na malo 
duvanskim proizvodima (u daljem tekstu: dozvola za trgovinu na malo duvanskim 
proizvodima) sadrži i rok na koji se dozvola izdaje.
Dozvola iz stava 1. ovog člana izdaje se na period od 
dve godine.
*Službeni glasnik RS, broj 90/2007
Obnavljanje dozvole za trgovinu na malo duvanskim proizvodima
Član 47.
Trgovac na malo duvanskim proizvodima može da obnovi dozvolu za trgovinu na 
malo duvanskim proizvodima podnošenjem zahteva najkasnije 15 dana pre isteka roka 
važenja postojeće dozvole.
Obnavljanje dozvole iz stava 1. ovog člana vrši se pod uslovima i na način 
propisanim za njeno izdavanje.
Uprava je dužna da u roku od osam dana od dana prijema 
urednog zahteva za obnavljanje dozvole odluči po zahtevu.
Ako Uprava ne odluči po zahtevu u roku iz stava 3. ovog člana, trgovac na 
malo duvanskim proizvodima ima pravo da nastavi da obavlja delatnost trgovine na 
malo duvanskim proizvodima u skladu sa postojećom dozvolom. 
*Službeni glasnik RS, broj 95/2010
**Službeni glasnik RS, broj 91/2019
Oduzimanje dozvole za trgovinu na malo duvanskim proizvodima
Član 48.
Dozvola za trgovinu na malo duvanskim proizvodima oduzima se:
1) na zahtev imaoca dozvole;
2) ako imalac dozvole prestane da ispunjava uslove propisane ovim zakonom za 
njeno izdavanje;
3) ako je odgovorno lice u privrednom subjektu pravnosnažno osuđeno za 
krivično delo nedozvoljene trgovine duvanskim proizvodima;
4) ako je imalac dozvole pravnosnažno kažnjen za prekršaj propisan ovim 
zakonom.
Nadležni organ dužan je da u roku od osam dana od dana pravnosnažnosti odluke 
iz stava 1. tač. 3) i 4) ovog člana o tome obavesti Upravu.
Uprava je dužna da najkasnije u roku od sedam dana od dana prijema zahteva, 
odnosno obaveštenja iz st. 1. i 2. ovog člana, donese rešenje o oduzimanju dozvole 
za trgovinu na malo duvanskim proizvodima.
Rešenje iz stava 3. ovog člana je konačno u upravnom postupku.
Uprava je dužna da u roku od 15 dana od dana donošenja rešenja iz stava 3. ovog 
člana o tome obavesti trgovca na veliko duvanskim proizvodima sa kojim je 
privredni subjekt kome je oduzeto odobrenje imao zaključen predugovor/ugovor.
Trgovac na malo duvanskim proizvodima kome je u slučaju iz stava 1. tač. 3) i 
4) ovog člana oduzeta dozvola za trgovinu na malo duvanskim proizvodima ne može 
podneti zahtev za obavljanje te delatnosti u roku od godinu dana od dana donošenja 
rešenja iz stava 3. ovog člana .
Trgovcu na malo kome je oduzeta dozvola, odnosno koji je svojom odlukom 
prestao da obavlja delatnost trgovine na malo duvanskim proizvodima, ne vraća se 
naknada koja je uplaćena za dobijanje te dozvole.
*Službeni glasnik RS, broj 95/2010
Obaveze trgovaca na malo duvanskim proizvodima
Član 49.
Trgovac na malo duvanskim proizvodima koji je dobio dozvolu za trgovinu na 
malo duvanskim proizvodima, može da postavi hjumidor isključivo u ugostiteljskom 
objektu, odnosno maloprodajnom objektu koji je po nameni specijalizovan za 
prodaju duvanskih proizvoda.
Trgovac na malo duvanskim proizvodima iz člana 45. st. 
14. i 15. ovog zakona dužan je da uz hjumidor ima original ili overenu 
fotokopiju dozvole za trgovinu duvanskim proizvodima i da evidentira svaki 
pojedinačni promet duvanskih proizvoda na malo preko fiskalne kase, u skladu sa 
propisima kojima se uređuje evidentiranje prometa preko fiskalne kase, s tim što 
trgovac na malo duvanskim proizvodima iz člana 45. stav 15. ovog zakona mora 
imati instaliranu sopstvenu fiskalnu kasu uz hjumidor preko koje vodi evidenciju 
tog prometa.
Trgovina na malo duvanskim proizvodima putem hjumidora vrši se pod kontrolom 
ovlašćenog lica za prodaju.
Ministar nadležan za poslove trgovine bliže propisuje uslove iz stava 1. ovog 
člana. 
*Službeni glasnik RS, broj 95/2010
Evidenciona lista trgovaca na malo duvanskim proizvodima
Član 50.
O trgovcima na malo koji su dobili dozvolu za trgovinu na malo duvanskim 
proizvodima, odnosno trgovinu na malo duvanskim proizvodima putem hjumidora, 
vodi se evidenciona lista.
Evidencionu listu iz stava 1. ovog člana vodi Uprava. 
Posebna oznaka
Član 51.
Trgovac na malo kome je izdata dozvola za trgovinu na malo duvanskim 
proizvodima, dužan je da istakne posebnu oznaku „Zabranjena prodaja cigareta i 
drugih duvanskih proizvoda maloletnim licima”, na vidnom mestu objekta u kome 
obavlja tu delatnost, odnosno na svakom hjumidoru.
Trgovac na malo duvanskim proizvodima koji obavlja turističku ili ugostiteljsku 
delatnost (HORECA), dužan je da posebnu oznaku iz stava 1. ovog člana istakne na 
vidnom mestu u objektu u kome obavlja delatnost trgovine na malo duvanskim 
proizvodima, odnosno na svakom hjumidoru.
Ministar nadležan za poslove zdravlja bliže propisuje izgled, sadržinu i način 
isticanja posebne oznake iz stava 1. ovog člana. 
4. Uvoznik
*Službeni glasnik RS, broj 95/2018
Uslovi 
Član 52.
Uvozom duvana, obrađenog duvana, 
prerađenog duvana, odnosno duvanskih proizvoda može da se bavi 
privredni subjekt, koji ispunjava sledeće uslove:
1) da je upisan u odgovarajući registar kod organa 
nadležnog za registraciju ;
2) da ima zaključen ugovor o kupovini duvana, obrađenog 
duvana, prerađenog duvana sa inostranim dobavljačem, odnosno da ima zaključen 
ugovor o kupovini duvanskih proizvoda sa inostranim proizvođačem ili ovlašćenim 
distributerom inostranog proizvođača, kao i da je uvoznik duvanskih proizvoda 
ovlašćen od strane inostranog proizvođača, odnosno ovlašćenog distributera 
inostranog proizvođača za distribuciju tih duvanskih proizvoda na tržištu 
Republike;
3) da odgovorno lice u privrednom subjektu u poslednje tri godine koje 
prethode danu podnošenja zahteva nije na teritoriji Republike pravnosnažno 
osuđeno za krivično delo nedozvoljene trgovine duvanom, 
obrađenim duvanom, 
prerađenim duvanom, odnosno duvanskim proizvodima.
Uslov iz stava 1. tačka 3) ovog člana odnosi se i na povezano lice sa 
privrednim subjektom, kao i na pravno lice čiji je pravni sledbenik privredni 
subjekt.
Ispunjenost uslova iz stava 1. ovog člana utvrđuje Uprava na zahtev privrednog 
subjekta, a ispunjenost uslova iz tač. 1) i 3) ovog 
člana proverava Uprava po službenoj dužnosti.
Uz zahtev iz stava 3. ovog člana prilažu se sledeći dokazi:
1) brisana je (vidi član 31. Zakona - 95/2018-241)
2) svi zaključeni ugovori sa inostranim proizvođačem ili ovlašćenim 
distributerom inostranog proizvođača, odnosno ovlašćenje od strane inostranog 
proizvođača ili ovlašćenog distributera inostranog proizvođača za distribuciju 
tih duvanskih proizvoda na tržištu Republike; 
3) izjava odgovornog lica o 
neosuđivanosti .
Po zahtevu iz stava 3. ovog člana Uprava donosi
rešenje u roku od 
15 dana od dana prijema zahteva.
Rešenjem se odbacuje nepotpun zahtev,
odbija zahtev ili izdaje 
dozvola za obavljanje delatnosti uvoza duvana, obrađenog duvana,
prerađenog duvana, odnosno 
duvanskih proizvoda. 
Protiv rešenja iz stava 6. ovog člana može se izjaviti žalba ministru 
nadležnom za poslove finansija, u roku od 15 dana od dana dostavljanja 
rešenja.
Rešenje iz stava 6. ovog člana je konačno u upravnom postupku. 
*Službeni glasnik RS, broj 90/2007
**Službeni glasnik RS, broj 95/2010
***Službeni glasnik RS, broj 95/2018
****Službeni glasnik RS, broj 91/2019
Rok važenja dozvole
Član 53.
Rešenje kojim se izdaje dozvola za obavljanje delatnosti uvoza duvana, 
obrađenog duvana, 
prerađenog duvana, odnosno duvanskih 
proizvoda (u daljem tekstu: dozvola za uvoz ) sadrži i rok na koji se 
dozvola izdaje.
Dozvola iz stava 1. ovog člana izdaje se na period od pet godina. 

*Službeni glasnik RS, broj 90/2007
**Službeni glasnik RS, broj 95/2018
Upis u Registar uvoznika
*Službeni glasnik RS, broj 95/2018
Član 54.
Upis u Registar uvoznika vrši se po zahtevu lica koje 
je dobilo dozvolu za uvoz, u skladu sa ovim zakonom.
Zahtev iz stava 1. ovog člana podnosi se u roku od 30 dana od dana dostavljanja 
dozvole za uvoz.
Za upis u Registar uvoznika plaća se naknada u visini od 
10.680.000,00
dinara, a sredstva 
ostvarena od te naknade prihod su budžeta Republike.
Iznos naknade iz stava 3. ovog člana usklađuje se 
godišnje sa 
indeksom 
potrošačkih cena, prema podacima organa nadležnog za poslove statistike.
Vlada objavljuje usklađeni iznos naknade iz stava 4. ovog člana.
Imalac dozvole za uvoz može da plati naknadu iz stava 3. ovog člana u pet jednakih godišnjih rata.
Lice iz stava 6. ovog člana dužno je da svaku narednu ratu plati najkasnije 
tri dana pre isteka roka od jedne godine od dana uplate prethodne rate, 
usklađenu sa indeksom potrošačkih cena.
Uz zahtev iz stava 1. ovog člana prilaže se dokaz o uplati naknade iz stava 
3. ovog člana. 
Uprava je dužna da u roku od 15 dana od dana prijema zahteva za upis u 
Registar uvoznika donese 
rešenje.
Rešenje iz stava 9. ovog člana je konačno u upravnom postupku.
Upisom u Registar uvoznika, uvoznik može da otpočne da 
obavlja delatnost uvoza.
*Službeni glasnik RS, broj 36/2011
**Službeni glasnik RS, broj 95/2018
***Službeni glasnik RS, broj 4/2019
****Službeni glasnik RS, broj 91/2019
Obnavljanje dozvole za uvoz
*Službeni glasnik RS, broj 95/2018
Član 55.
Uvoznik može da obnovi dozvolu za uvoz, podnošenjem 
zahteva najkasnije 60 dana pre isteka roka važenja postojeće dozvole.
Obnavljanje dozvole iz stava 1. ovog člana vrši se pod uslovima i na način 
propisanim za njeno izdavanje, uz dostavljanje dokaza o 
uplati naknade iz člana 54. stav 3. ovog zakona, odnosno naknade iz člana 54. 
stav 6. ovog zakona.
Uprava je dužna da u roku od 30 dana od dana ponošenja zahteva za obnavljanje 
dozvole, a najkasnije do dana isteka roka važenja postojeće dozvole, odluči po 
zahtevu.
Ako Uprava ne odluči po zahtevu u roku iz stava 3. 
ovog člana, uvoznik ima pravo da nastavi da obavlja delatnost uvoza u skladu sa 
postojećom dozvolom.
*Službeni glasnik RS, broj 108/2013
**Službeni glasnik RS, broj 95/2018
Oduzimanje dozvole za uvoz
*Službeni glasnik RS, broj 95/2018
Član 56.
Dozvola za uvoz oduzima se:
1) na zahtev imaoca dozvole;
2) ako imalac dozvole prestane da ispunjava uslove propisane ovim zakonom za 
njeno izdavanje; 
3) ako je odgovorno lice imaoca dozvole, ili odgovorno lice u povezanom licu 
sa imaocem dozvole, kao i odgovorno lice u pravnom licu čiji je pravni sledbenik 
imalac dozvole, pravnosnažno osuđeno za krivično delo nedozvoljene trgovine 
duvanom, obrađenim duvanom, 
prerađenim duvanom, odnosno duvanskim proizvodima, odnosno ako su ta 
lica kažnjena za prekršaj propisan ovim zakonom;
4) ako imalac dozvole u propisanom roku ne podnese zahtev za upis u Registar 
uvoznika ;
5) ako imalac dozvole ne uplati narednu ratu naknade u roku propisanom u 
članu 54. stav 7. ovog zakona.
Nadležni organ dužan je da u roku od osam dana od dana pravnosnažnosti 
odluke iz stava 1. tačka 3) ovog zakona o tome obavesti Upravu.
Uprava je dužna da najkasnije u roku od sedam dana od dana prijema zahteva, 
odnosno obaveštenja iz st. 1. i 2. ovog člana, donese rešenje o oduzimanju dozvole 
za uvoz .
Rešenje iz stava 3. ovog člana je konačno u upravnom postupku.
Uvoznik, sa njim povezano lice, odnosno njegov pravni 
sledbenik, kojem je oduzeta dozvola za uvoz, ne može podneti zahtev za dobijanje 
te dozvole u periodu od tri godine od dana oduzimanja dozvole, osim u slučaju iz 
stava 1. tačka 1) ovog člana.
U slučaju da uvoznik svojom odlukom prestane da obavlja 
delatnost uvoza pre isteka roka važenja dozvole, preostali iznos naknade plaćen 
za dobijanje dozvole za uvoz, vraća se uvozniku.
Uvoznik oslobađa se 
obaveze plaćanja preostalih rata naknade iz člana 54. stav 7. ovog zakona.
Godina u kojoj uvoznik svojom odlukom prestane da 
obavlja delatnost uvoza, smatra se proteklom godinom, bez obzira kada je u toku 
godine nastupio prekid delatnosti.
*Službeni glasnik RS, broj 90/2007
**Službeni glasnik RS, broj 95/2018
Brisanje iz Registra uvoznika
*Službeni glasnik RS, broj 95/2018
Član 57.
Uvoznik se briše iz Registra uvoznika, i to:
1) u roku od pet dana od dana isteka roka važenja 
dozvole;
2) u roku od pet dana od dana pravnosnažnosti rešenja o 
odbijanju zahteva za obnavljanje dozvole ili
3) u roku od 15 dana od dana dostavljanja rešenja o 
oduzimanju dozvole.
Uprava donosi rešenje o brisanju iz Registra uvoznika
.
Rešenje iz stava 2. ovog člana konačno je u upravnom postupku.
Uprava je dužna da u roku od sedam dana od dana 
donošenja rešenja iz stava 2. ovog člana o tome obavesti inostranog proizvođača 
duvana, obrađenog duvana, prerađenog duvana, ili njegovog ovlašćenog 
distributera, odnosno inostranog proizvođača duvanskih proizvoda ili njegovog 
ovlašćenog distributera sa kojim je uvoznik koji je brisan iz Registra uvoznika 
imao zaključene ugovore, odnosno od koga je bio ovlašćen za distribuciju 
duvanskih proizvoda na tržištu Republike.
*Službeni glasnik RS, broj 95/2018
Obaveze uvoznika
*Službeni glasnik RS, broj 95/2018
Član 58.
Uvoznik koji raskine 
ugovor iz člana 52. stav 1. tačka 2. ovog zakona, dužan je da u pismenoj formi o 
tome obavesti Upravu najkasnije u roku od deset dana od dana raskida tog 
ugovora.
Lice iz stava 1. ovog člana, koje u roku od 30 dana od dana raskida ugovora, 
ne zaključi novi ugovor i ne dostavi ga Upravi, briše se iz Registra uvoznika
. 
Uvoznik je dužan da duvan prodaje isključivo obrađivaču 
duvana koji je upisan u Registar obrađivača duvana.
Uvoznik je dužan da obrađeni duvan prodaje isključivo 
prerađivaču duvana koji je upisan u Registar prerađivača duvana, odnosno 
proizvođaču duvanskih proizvoda koji je upisan u Registar proizvođača duvanskih 
proizvoda.
Uvoznik je dužan da prerađeni duvan prodaje isključivo 
proizvođaču duvanskih proizvoda koji je upisan u Registar proizvođača duvanskih 
proizvoda.
Uvoznik je dužan da duvanske proizvode prodaje samo 
trgovcu na veliko duvanskih proizvoda koji je upisan u Registar trgovaca na 
veliko duvanskim proizvodima. 
Кod isporuke duvana, obrađenog duvana, prerađenog 
duvana, odnosno duvanskih proizvoda zabranjena je bilo kakva diskriminacija u 
pogledu vrste i količine duvana, obrađenog duvana, prerađenog duvana, odnosno 
duvanskih proizvoda. 
Duvan, obrađeni duvan, odnosno prerađeni duvan, čiji 
se promet ne vrši u skladu sa st. 3–6. ovog člana smatraće se duvanom za pušenje 
i ostalim duvanskim prerađevinama (rezani duvan) u smislu zakona kojim se 
uređuje oblast akciza.
*Službeni glasnik RS, broj 95/2018
5. Izvoznik
*Službeni glasnik RS, broj 95/2018
Uslovi 
Član 59.
Izvozom duvana, obrađenog duvana, 
prerađenog duvana, odnosno duvanskih proizvoda može da se 
bavi privredni subjekt, koji ispunjava sledeće uslove:
1) da je upisan u odgovarajući registar kod organa 
nadležnog za registraciju ;
2) da odgovorno lice u privrednom subjektu u poslednje tri godine koje 
prethode danu podnošenja zahteva nije na teritoriji Republike pravnosnažno 
osuđeno za krivično delo nedozvoljene trgovine duvanom, 
obrađenim duvanom, 
prerađenim duvanom, odnosno duvanskim proizvodima.
Ispunjenost uslova iz stava 1. ovog člana utvrđuje Uprava na zahtev privrednog 
subjekta po službenoj dužnosti.
Uz zahtev iz stava 2. ovog člana prilaže se, kao dokaz 
izjava odgovornog lica o neosuđivanosti.
Po zahtevu iz stava 2. ovog člana Uprava donosi
rešenje.
Rešenjem se odbacuje nepotpun zahtev,
odbija zahtev ili izdaje 
dozvola za obavljanje delatnosti izvoza duvana, obrađenog duvana, 
prerađenog duvana, odnosno 
duvanskih proizvoda.
Protiv rešenja iz stava 5. ovog člana može se izjaviti žalba ministru 
nadležnom za poslove finansija, u roku od 15 dana od dana dostavljanja 
rešenja.
Rešenje iz stava 5. ovog člana je konačno u upravnom postupku. 
*Službeni glasnik RS, broj 90/2007
**Službeni glasnik RS, broj 95/2010
***Službeni glasnik RS, broj 95/2018
****Službeni glasnik RS, broj 91/2019
Rok važenja dozvole
Član 60.
Rešenje kojim se izdaje dozvola za obavljanje delatnosti 
izvoza duvana, obrađenog duvana, prerađenog duvana, odnosno duvanskih proizvoda 
(u daljem tekstu: dozvola za izvoz) sadrži i rok na koji se dozvola izdaje.
Dozvola iz stava 1. ovog člana izdaje se na period na pet godina. 

*Službeni glasnik RS, broj 95/2018
Upis u Registar izvoznika
*Službeni glasnik RS, broj 95/2018
Član 61.
Upis u Registar izvoznika vrši se po zahtevu lica koje 
je dobilo dozvolu za izvoz, u skladu sa ovim zakonom.
Zahtev iz stava 1. ovog člana podnosi se u roku od 30 dana od dana dostavljanja 
dozvole.
Uprava je dužna da u roku od 15 dana od dana prijema zahteva za upis u 
Registar izvoznika donese 
rešenje.
Rešenje iz stava 3. ovog člana je konačno u upravnom postupku.
Upisom u Registar izvoznika, izvoznik može da otpočne 
da obavlja delatnost izvoza.
*Službeni glasnik RS, broj 95/2018
Obnavljanje dozvole za izvoz
*Službeni glasnik RS, broj 95/2018
Član 62.
Izvoznik može da obnovi dozvolu za izvoz podnošenjem 
zahteva najkasnije 60 dana pre isteka roka važenja postojeće dozvole.
Obnavljanje dozvole iz stava 1. ovog člana vrši se pod uslovima i na način 
propisanim za njeno izdavanje.
Uprava je dužna da u roku od 30 dana od dana ponošenja zahteva za obnavljanje 
dozvole, a najkasnije do dana isteka roka važenja postojeće dozvole, odluči po 
zahtevu.
Rešenje iz stava 3. ovog člana je konačno u upravnom postupku. 
Ako Uprava ne odluči po zahtevu u roku iz stava 3. 
ovog člana, izvoznik ima pravo da obavlja delatnost izvoza u skladu sa postojećom 
dozvolom.
*Službeni glasnik RS, broj 95/2018
Oduzimanje dozvole za izvoz
*Službeni glasnik RS, broj 95/2018
Član 63.
Dozvola za izvoz oduzima se:
1) na zahtev imaoca dozvole;
2) ako imalac dozvole prestane da ispunjava uslove propisane ovim zakonom za 
njeno izdavanje;
3) ako je odgovorno lice imaoca dozvole pravnosnažno osuđeno za krivično delo 
nedozvoljene trgovine duvanom, obrađenim duvanom, 
prerađenim duvanom, odnosno duvanskim proizvodima;
4) ako je imalac dozvole pravnosnažno kažnjen za prekršaj propisan ovim 
zakonom;
5) ako imalac dozvole u propisanom roku ne podnese zahtev za upis u Registar 
izvoznika .
Nadležni organ je dužan da u roku od osam dana od dana pravnosnažnosti odluke 
iz stava 1. tač. 3) i 4) ovog člana o tome obavesti Upravu.
Uprava je dužna da najkasnije u roku od sedam dana od dana prijema zahteva, 
odnosno obaveštenja iz st. 1. i 2. ovog člana, donese rešenje o oduzimanju dozvole 
za izvoz .
Rešenje iz stava 3. ovog člana je konačno u upravnom postupku. 
*Službeni glasnik RS, broj 90/2007
**Službeni glasnik RS, broj 95/2018
Brisanje iz Registra izvoznika
*Službeni glasnik RS, broj 95/2018
Član 64.
Izvoznik se briše iz Registra izvoznika, i to:
1) u roku od pet dana od dana isteka roka važenja;
2) u roku od pet dana od dana pravnosnažnosti rešenja o 
odbijanju zahteva za obnavljanje dozvole ili
3) u roku od 15 dana od dana dostavljanja rešenja o 
oduzimanju dozvole.
Uprava donosi rešenje o brisanju iz Registra izvoznika
.
Rešenje iz stava 2. ovog člana je konačno u upravnom postupku. 
*Službeni glasnik RS, broj 95/2018
Obaveze izvoznika
*Službeni glasnik RS, broj 95/2018
Član 64a
Izvoznik koji je radi izvoza nabavio duvan, odnosno 
obrađeni duvan od lica upisanog u odgovarajući registar u skladu sa ovim 
zakonom, dužan je da izvrši izvoz ovih proizvoda. Izvoznik koji izvozi prerađeni 
duvan je dužan da izvoz vrši u skladu sa članom 25z stav 1. ovog zakona.
Izvozom duvanskih proizvoda može da se bavi samo 
registrovani proizvođač duvanskih proizvoda.
Duvan, obrađeni duvan, odnosno prerađeni duvan, čiji 
se promet vrši suprotno stavu 1. ovog člana smatraće se duvanom za pušenje i 
ostalim duvanskim prerađevinama (rezani duvan) u smislu zakona kojim se uređuje 
oblast akciza.
*Službeni glasnik RS, broj 95/2018
**Službeni glasnik RS, broj 91/2019
Registar privrednih subjekata koji obavljaju promet 
duvanskih proizvoda po posebnom postupku
*Službeni glasnik RS, broj 95/2018
Član 64b
Otpremanjem, odnosno smeštanjem duvanskih proizvoda u 
specijalizovano carinsko skladište radi prodaje u avionima i brodovima, odnosno 
radi snabdevanja aviona i brodova, koji saobraćaju na međunarodnim linijama, ili 
radi otpremanja duvanskih proizvoda u slobodne carinske prodavnice, kao i prodaje 
diplomatskim i konzularnim predstavništvima i diplomatskom i konzularnom osoblju, 
može da se bavi privredni subjekt koji je upisan u
odgovarajući registar kod organa nadležnog za 
registraciju i u registar iz člana 5. stav 1. 
tačka 6a) ovog zakona.
Upis u registar iz stava 1. ovog člana vrši se na 
zahtev privrednog subjekta, uz koji se prilažu sledeći dokazi:
1) ugovor o nabavci duvanskih proizvoda
sa inostranim dobavljačem, osim ukoliko je 
podnosilac zahteva upisan u Registar proizvođača duvanskih proizvoda;
2) ugovor zaključen sa držaocem specijalizovanog 
carinskog skladišta iz člana 2. tačka 11b) ovog zakona, osim ako podnosilac 
zahteva nije istovremeno i držalac specijalizovanog carinskog skladišta;
3) izjava odgovornog lica o neosuđivanosti;
4) dokaz o uplati naknade u visini od 2.500.000 
dinara, a sredstva ostvarena od te naknade prihod su budžeta Republike.
Iznos naknade za upis u registar iz stava 2. tačka 4) 
ovog člana usklađuje se godišnje sa indeksom potrošačkih cena, prema podacima 
organa nadležnog za poslove statistike. 
Vlada objavljuje usklađeni iznos naknade iz stava 3. 
ovog člana.
Privredni subjekt koji je upisan u registar iz člana 
5. stav 1. tačka 6a) ovog zakona može da plati naknadu iz stava 2. tačka 4) ovog 
člana u pet jednakih godišnjih rata.
Privredni subjekt koji je upisan u registar iz člana 
5. stav 1. tačka 6a) ovog zakona dužan je da svaku narednu ratu plati najkasnije 
tri dana pre isteka roka od jedne godine od dana uplate prethodne rate, 
usklađenu sa indeksom potrošačkih cena.
Podatke iz
stava 1. i stava 2. tačka 3) ovog člana proverava 
Uprava po službenoj dužnosti.
Po zahtevu iz stava 2. ovog člana uprava donosi
rešenje u roku od 15 dana od dana prijema zahteva.
Rešenjem se odbacuje nepotpun zahtev,
odbija zahtev ili se vrši upis u registar.
Protiv
rešenja iz stava 9. ovog člana može se 
izjaviti žalba ministru nadležnom za poslove finansija, u roku od 15 dana od 
dana dostavljanja rešenja.
Rešenje iz stava 9. ovog člana je konačno u upravnom 
postupku. 
Rešenje kojim se vrši upis u registar sadrži i rok na 
koji se izdaje rešenje. 
Rešenje o upisu u registar izdaje se na period od pet 
godina.
Godina u kojoj registrovani privredni subjekt svojom 
odlukom prestane da obavlja promet duvanskih proizvoda po posebnom postupku, 
smatra se proteklom godinom, bez obzira kada je u toku godine nastupio prekid.
Upisom u registar iz člana 5. stav 1. tačka 6a) ovog 
zakona, privredni subjekt može da otpočne otpremanje, odnosno smeštanje duvanskih 
proizvoda u specijalizovano carinsko skladište, radi prodaje u avionima i 
brodovima, odnosno radi snabdevanja aviona i brodova, koji saobraćaju na 
međunarodnim linijama, ili radi otpremanja duvanskih proizvoda u slobodne 
carinske prodavnice, kao i prodaje diplomatskim i konzularnim predstavništvima i 
diplomatskom i konzularnom osoblju.
Privredni subjekt koji je upisan u registar iz člana 
5. stav 1. tačka 6a) ovog zakona dužan je da vrši promet robnih maraka duvanskih 
proizvoda razvrstanih i upisanih u registar iz člana 5. stav 1. tačka 7), 
odnosno u evidencionu listu iz člana 6. stav 1. tačka 3) ovog zakona.
*Službeni glasnik RS, broj 95/2018
**Službeni glasnik RS, broj 91/2019
Obnavljanje upisa u Registar privrednih subjekata koji 
obavljaju promet duvanskih proizvoda po posebnom postupku
*Službeni glasnik RS, broj 95/2018
Član 64v
Privredni subjekt koji obavlja promet duvanskih 
proizvoda po posebnom postupku može da obnovi upis u registar, podnošenjem 
zahteva Upravi najkasnije 15 dana pre isteka roka važenja postojećeg rešenja o 
upisu u registar.
Obnavljanje upisa u Registar privrednih subjekata koji 
obavljaju promet duvanskih proizvoda po posebnom postupku, vrši se na način 
propisan članom 64b st. 2. i 3. ovog zakona.
Uprava je dužna da u roku od 15 dana od dana podnošenja 
zahteva za obnavljanje upisa u registar, a najkasnije do dana isteka roka važenja 
postojećeg rešenja o upisu u registar, odluči po zahtevu.
Ako Uprava ne odluči po zahtevu u roku iz stava 3. 
ovog člana, privredni subjekt koji obavlja promet duvanskih proizvoda po posebnom 
postupku ostaje upisan u registar.
*Službeni glasnik RS, broj 95/2018
Brisanje iz Registra privrednih subjekata koji obavljaju 
promet duvanskih proizvoda po posebnom postupku
*Službeni glasnik RS, broj 95/2018
Član 64g
Privredni subjekt koji obavlja promet duvanskih 
proizvoda po posebnom postupku briše se iz registra, i to:
1) na zahtev privrednog subjekta koji obavlja promet 
duvanskih proizvoda po posebnom postupku;
2) ako prestane da ispunjava uslove propisane ovim 
zakonom;
3) ako je odgovorno lice privrednog subjekta koji je 
upisan u registar iz člana 5. stav 1. tačka 6a), ili odgovorno lice u povezanom 
licu, kao i u pravnom licu čiji je pravni sledbenik registrovani privredni 
subjekt, pravnosnažno osuđeno za krivično delo nedozvoljene trgovine, čiji je 
predmet izvršenja duvanski proizvod, odnosno kažnjeno za prekršaj propisan ovim 
zakonom;
4) ako je privredni subjekt koji obavlja promet 
duvanskih proizvoda po posebnom postupku pravnosnažno kažnjen za prekršaj 
propisan ovim zakonom;
5) ako privredni subjekt upisan u registar iz člana 5. 
stav 1. tačka 6a), ne uplati narednu ratu naknade u roku propisanom u članu 64b 
stav 6. ovog zakona.
Nadležan organ dužan je da u roku od osam dana od dana 
pravnosnažnosti odluke iz stava 1. tač. 3) i 4) ovog člana, o tome obavesti 
Upravu.
Uprava je dužna da najkasnije u roku od sedam dana od 
dana prijema zahteva iz stava 1. tačka 1) ovog člana, odnosno obaveštenja iz 
stava 2. ovog člana, donese rešenje o brisanju iz registra.
Rešenje je konačno u upravnom postupku.
*Službeni glasnik RS, broj 95/2018
Član 64d 
Izuzetno od odredbe člana 36. stav 3. ovog zakona i 
člana 58. stav 6. ovog zakona proizvođač duvanskih proizvoda, odnosno uvoznik 
duvanskih proizvoda iz člana 2. tačka 11) ovog zakona promet duvanskih proizvoda 
po posebnom postupku, obavlja po odredbama čl. 64b, 64v i 64g ovog zakona.
Na uvoznika duvanskih proizvoda iz člana 2. tačka 11a) 
ovog zakona ne primenjuju se odredbe čl. 52–58. ovog zakona. Uvoznik duvanskih 
proizvoda iz člana 2. tačka 11a) ovog zakona promet duvanskih proizvoda po 
posebnom postupku, obavlja po odredbama čl. 64b, 64v i 64g ovog zakona.
*Službeni glasnik RS, broj 95/2018
VI. POSEBNE ODREDBE 
Upis u druge registre 
Član 65.
Privredni subjekt može da se upiše u više registara koji se vode u skladu sa 
ovim zakonom, ako ispunjava uslove za upis u svaki od registara.
Privredni subjekt koji je prilikom upisa u jedan od registara koji se vode u 
skladu sa ovim zakonom platio naknadu za upis u taj registar, prilikom upisa u 
drugi registar ne plaća naknadu za upis, ukoliko je 
visina plaćene naknade ista ili veća.
*Službeni glasnik RS, broj 95/2018
Brisanje iz svih registara, odnosno Evidencione liste 
Član 66.
Privredni subjekt koji je istovremeno upisan u više registara, odnosno 
Evidencionu listu, briše se iz tih registara, odnosno Evidencione liste u 
slučaju kada je brisanje iz prvog registra izvršeno na osnovu rešenja kojim je 
dozvola za obavljanje odgovarajuće delatnosti propisane ovim zakonom oduzeta zbog 
pravnosnažno utvrđene krivične odgovornosti vlasnika čiji udeo u privrednom 
subjektu prelazi 10% kapitala imaoca dozvole, lica ovlašćenog za zastupanje 
imaoca dozvole, odgovornog lica imaoca dozvole, odgovornog lica u povezanom licu 
sa imaocem dozvole, odgovornog lica u pravnom licu čiji je pravni sledbenik 
imalac dozvole za krivično delo zbog nedozvoljenog obavljanja delatnosti 
proizvodnje, obrade i prometa duvana, obrađenog duvana, 
prerađenog duvana, odnosno duvanskih 
proizvoda. 
*Službeni glasnik RS, broj 90/2007
**Službeni glasnik RS, broj 95/2018
Zabrana proizvodnje, obrade, prerade i prometa duvana, 
obrađenog duvana, prerađenog duvana, odnosno duvanskih proizvoda
*Službeni glasnik RS, broj 95/2018
Član 66a
Zabranjena je proizvodnja, obrada, 
prerada i promet duvana, 
obrađenog duvana, prerađenog duvana, odnosno duvanskih proizvoda suprotno odredbama ovog zakona.
Duvan,
obrađeni duvan, 
odnosno prerađeni duvan, čiji se promet vrši 
suprotno odredbama ovog zakona smatraće se duvanom za pušenje i ostalim duvanskim 
prerađevinama (rezani duvan) u smislu zakona kojim se uređuje oblast akciza.
Zabranjeno je fizičkom, odnosno pravnom licu 
proizvođaču duvana, da uzgaja duvan za sopstvene potrebe, kao i za potrebe 
članova porodičnog domaćinstva.
Duvan koji se uzgaja suprotno odredbama ovog zakona 
oduzeće se.
Troškovi koji nastaju prilikom oduzimanja semena, 
rasada duvana, odnosno duvana; uništavanja semena, rasada, zasada duvana, odnosno 
duvana padaju na teret lica od kojih je seme, rasad, odnosno duvan oduzet, 
odnosno lica kome je uništeno seme, rasad, zasad, odnosno duvan.
Ako ovo lice ne može da se utvrdi, zasad duvana će se 
uništiti o trošku vlasnika parcele na kojoj se duvan uzgaja.
Postupak uništenja duvana iz člana 24. st. 7. i 8. ovog 
zakona i iz st. 4. i 5. ovog člana vrši se u skladu sa propisima kojima se 
uređuje zaštita životne sredine i upravljanja otpadom.
*Službeni glasnik RS, broj 108/2013
**Službeni glasnik RS, broj 95/2018
Zabrana kupovine, odnosno nabavke semena duvana, odnosno 
rasada duvana
*Službeni glasnik RS, broj 108/2013
Član 66b
Zabranjena je kupovina, odnosno nabavka semena duvana, 
odnosno rasada duvana suprotno članu 8. stav 4. ovog zakona.
*Službeni glasnik RS, broj 108/2013
Promet duvanskih proizvoda 
Član 67.
Proizvođač, odnosno uvoznik duvanskih proizvoda dužan je da pre stavljanja u 
promet duvanskih proizvoda, odredi maloprodajne cene tih proizvoda i prijavi ih 
Upravi.
Lica iz stava 1. ovog člana dužna su da Upravi prijave i svaku promenu 
maloprodajnih cena duvanskih proizvoda pre njihovog stavljanja u promet.
Zabranjena je prodaja duvanskih proizvoda po maloprodajnim cenama različitim 
od cena određenih na način iz stava 1. ovog člana.
Maloprodajne cene iz stava 1. ovog člana moraju da budu istaknute na ili u 
maloprodajnom objektu trgovine na malo, tako da su jasno vidljive za potrošače 
duvanskih proizvoda. 
Izuzetno od stava 1. ovog člana proizvođač, odnosno 
uvoznik duvanskih proizvoda nije dužan da pre stavljanja u promet odredi i prijavi 
maloprodajne cene duvanskih proizvoda, kada se ti proizvodi otpremaju radi 
prodaje u avionima i brodovima koji saobraćaju na međunarodnim linijama, na 
proizvode koji se otpremaju u slobodne carinske prodavnice, kao i radi otpremanja 
i prodaje za službene potrebe diplomatskih i konzularnih predstavništava, 
odnosno potrebe stranog osoblja diplomatskih i konzularnih predstavništava, 
uključujući i članove njihovih porodica, kao i međunarodnih organizacija, shodno 
međunarodnim ugovorima.
*Službeni glasnik RS, broj 95/2018
Objavljivanje rešenja o upisu u registre i objavljivanje akta o 
određivanju maloprodajne cene duvanskih proizvoda
*Službeni glasnik RS, broj 90/2007
Član 68.
Rešenja o upisu u registre koji se vode u skladu sa 
ovim zakonom, kao i akt o određivanju maloprodajne cene iz člana 67. stav 1. ovog 
zakona, objavljuju se u „Službenom glasniku Republike Srbije”.
O objavljivanju rešenja iz stava 1. ovog člana stara se Uprava, a troškove 
objavljivanja, uplatom novčanih sredstava na račun JP „Službeni glasnik”, 
Beograd, snosi lice kome je izdato rešenje koje se objavljuje.
Akt o određivanju maloprodajnih cena duvanskih 
proizvoda iz stava 1. ovog člana na objavljivanje dostavlja proizvođač, odnosno 
uvoznik duvanskih proizvoda, sa dokazom da je Upravi izvršena prijava te cene, 
koji snosi i troškove objavljivanja.
*Službeni glasnik RS, broj 90/2007
**Službeni glasnik RS, broj 95/2010
Delatnost proizvodnje, obrade, prerade 
i prometa duvana, obrađenog duvana, odnosno prerađenog duvana kao i proizvodnje i 
prometa duvanskih proizvoda u slobodnim zonama
*Službeni glasnik RS, broj 95/2018
Član 68a
Delatnost proizvodnje, 
obrade, prerade i prometa duvana, obrađenog duvana, odnosno prerađenog duvana, 
kao i proizvodnje i prometa duvanskih proizvoda u slobodnim zonama, vrši se u 
skladu sa odredbama ovog zakona.
*Službeni glasnik RS, broj 95/2018
Smeštanje duvanskih proizvoda u specijalizovano carinsko 
skladište
*Službeni glasnik RS, broj 95/2018
Član 68b
Smeštanje duvanskih proizvoda u specijalizovano 
carinsko skladište radi prodaje u avionima i brodovima, odnosno radi snabdevanja 
aviona i brodova koji saobraćaju na međunarodnim linijama, odnosno u slobodne 
carinske prodavnice, kao i radi prodaje diplomatskim i konzularnim 
predstavništvima i diplomatskom i konzularnom osoblju, vrši se u skladu propisima 
kojima se uređuje oblast carine, odnosno spoljne trgovine, propisima kojima se 
uređuje oblast akciza, kao i odredbama ovog zakona.
*Službeni glasnik RS, broj 95/2018
Proizvodnja duvana za naučno-istraživačke ili obrazovne 
svrhe
*Službeni glasnik RS, broj 95/2018
Član 68v
Odredbe ovog zakona ne odnose se na proizvodnju duvana, 
koji se koristi za naučno-istraživačke ili obrazovne svrhe na fakultetima, 
institutima i drugim naučnim ustanovama koje duvan koriste za obavljanje nastavne, 
odnosno naučne delatnosti.
*Službeni glasnik RS, broj 95/2018
Brisan je naziv glave VII. (vidi član 2. Zakona - 93/2012-20)
Član 69.
Brisan je (vidi član 2. Zakona - 93/2012-20)
Član 70.
Brisan je (vidi član 2. Zakona - 93/2012-20)
VIII ZABRANA PRODAJE DUVANSКIH PROIZVODA, SADRŽAJ 
POJEDINAČNOG PAКOVANJA CIGARETA, VRSTE PODATAКA NA PAКOVANJU I OBELEŽAVANJE 
PAКOVANJA DUVANSКIH PROIZVODA U REPUBLICI
*Službeni glasnik RS, broj 95/2018
Zabrana prodaje duvanskih proizvoda 
Član 71.
Zabranjena je:
1) prodaja duvanskih proizvoda maloletnim licima;
2) prodaja duvanskih proizvoda u trgovinama na malo putem samoposluživanja 
kupaca;
3) prodaja na malo duvanskih proizvoda putem automata (vending mašina);
4) proizvodnja i prodaja slatkiša, grickalica, odnosno igračaka u obliku 
duvanskih proizvoda.
Sadržaj pojedinačnog pakovanja cigareta
*Službeni glasnik RS, broj 95/2018
Član 72.
Pojedinačno pakovanje cigareta sadrži najmanje 20 komada 
cigareta.
*Službeni glasnik RS, broj 95/2018
Podaci o sastavu duvanskih proizvoda i obeležavanje duvanskih proizvoda 

Član 73.
Svaka paklica, odnosno grupno pakovanje duvanskih proizvoda iz člana 2. stav 
1. tačka 3) ovog zakona mora biti obeležena i sadržati podatke u skladu sa ovim 
zakonom, odnosno propisima o uslovima u pogledu zdravstvene ispravnosti predmeta 
opšte upotrebe koji se mogu stavljati u promet.
Obeležavanje duvanskih proizvoda iz člana 2. stav 1. tačka 3) ovog zakona vrše 
proizvođači, odnosno uvoznici duvanskih proizvoda. 
Član 74.
Od 1. januara do 31. decembra 2006. godine, cigarete u prometu na teritoriji 
Republike ne mogu da sadrže više od:
1) 16 mg katrana po cigareti;
2) 1,5 mg nikotina po cigareti;
3) 15 mg ugljen monoksida po cigareti.
Od 1. januara do 31. decembra 2007. godine, cigarete u prometu na teritoriji 
Republike ne mogu da sadrže više od:
1) 14 mg katrana po cigareti;
2) 1,4 mg nikotina po cigareti;
3) 14 mg ugljen monoksida po cigareti.
Od 1. januara do 31. decembra 2008. godine, cigarete u prometu na teritoriji 
Republike ne mogu da sadrže više od:
1) 12 mg katrana po cigareti;
2) 1,3 mg nikotina po cigareti;
3) 13 mg ugljen monoksida po cigareti.
Od 1. januara do 31. decembra 2009. godine, cigarete u prometu na teritoriji 
Republike ne mogu da sadrže više od:
1) 10 mg katrana po cigareti;
2) 1,2 mg nikotina po cigareti;
3) 12 mg ugljen monoksida po cigareti.
Od 1. januara do 31. decembra 2010. godine, cigarete u prometu na teritoriji 
Republike ne mogu da sadrže više od:
1) 10 mg katrana po cigareti;
2) 1,1 mg nikotina po cigareti;
3) 11 mg ugljen monoksida po cigareti.
Od 1. januara 2011. godine, cigarete u prometu na teritoriji Republike ne 
mogu da sadrže više od:
1) 10 mg katrana po cigareti;
2) 1 mg nikotina po cigareti;
3) 10 mg ugljen monoksida po cigareti. 
Član 75.
Od 1. januara 2006. godine nivo katrana, nikotina i ugljen monoksida biće 
meren na osnovu ISO standarda 4387 za katran, 10315 za nikotin i 8454 za ugljen 
monoksid. 
Ispravnost označavanja katrana, nikotina i ugljen monoksida na pakovanjima biće 
merena na osnovu ISO standarda 8243. 
Član 76.
Podaci o nivou katrana, nikotina i ugljen monoksida iz člana 74. ovog zakona, 
moraju biti odštampani na jednoj bočnoj strani paklice cigareta, odnosno grupnog 
pakovanja cigareta, koji se stavljaju u promet u Republici, tako da pokrivaju 
najmanje 10% odgovarajuće površine pakovanja cigareta, uokvireno sa svih strana 
punom crnom linijom, debljine 0,3 santimetara, koja je uključena u propisanu 
površinu, počev od 1. januara 2007. godine. 
Član 77.
Svako pojedinačno i grupno pakovanje duvanskih proizvoda u prometu u 
Republici, osim duvana za žvakanje i drugih duvanskih proizvoda koji se ne puše, 
mora imati odštampano opšte i posebno upozorenje.
Opšte upozorenje iz stava 1. ovog člana, koje se primenjuje od 1. januara 2007. 
godine, glasi: „Pušenje ubija. Duvanski dim šteti ljudima u Vašoj okolini” i mora 
biti odštampano na prednjoj strani pojedinačnog i grupnog pakovanja duvanskih 
proizvoda, tako da pokriva najmanje 30% prednje površine pakovanja.
Posebno upozorenje iz stava 1. ovog člana glasi:
1) Pušenje izaziva rak pluća, rak usne, rak jezika, rak glasnih žica.
2) Pušači rizikuju da obole od raka jednjaka, raka želuca, raka grlića 
materice, raka bešike i dr.
3) Pušači češće boluju od akutnih i hroničnih bolesti disajnih organa.
4) Deca pušača češće boluju od astme, upale grla i srednjeg uha.
5) Pušenje izaziva srčani i moždani udar.
6) Pušenje izaziva bolesti krvnih sudova kao što su „pušačka noga” i 
impotencija.
7) Želite bebu? Trudnice koje puše rizikuju da izgube bebu ili oštete njeno 
zdravlje.
8) Želite bebu? Pušenje nepovoljno utiče na plodnost kod muškaraca i žena.
9) Deca se ugledaju na Vas! Deca pušača i sama češće postaju pušači.
10) Pušenje izaziva zavisnost! Potražite stručnu pomoć za odvikavanje.
11) Pušenje narušava izgled i zdravlje Vaših zuba, kože, kose, noktiju i dr.
Posebno upozorenje iz stava 3. ovog člana mora biti odštampano na poleđini 
pojedinačnog i grupnog pakovanja duvanskih proizvoda tako da pokriva najmanje 40% 
površine poleđine pakovanja.
Tekst opšteg i posebnog upozorenja iz st. 2. i 3. ovog člana mora biti 
odštampan i utisnut na odgovarajućem pakovanju, tako da popuni celu propisanu 
površinu na poleđini, odnosno prednjoj strani pakovanja, veličinom slova najmanje 
12, jasno i vidljivo ispisan na beloj podlozi na srpskom jeziku, ćiriličnim 
pismom, zadebljanim štampanim slovima u crnoj boji (helvetika) i uokviren sa svih 
strana punom crnom linijom debljine 0,3 santimetra, koja je uključena u propisanu 
površinu teksta za opšte i posebno upozorenje.
Ako se cigare i cigarilosi stavljaju u promet na teritoriji Republike na 
komad, moraju na pakovanju da imaju ispisanu opštu poruku na srpskom jeziku i 
ćirilicom, i to celom dužinom proizvoda jasnim i vidljivim slovima u boji koja 
ima jasan kontrast u odnosu na podlogu.
Izuzetno od st. 5. i 6. ovog člana tekst opšteg i 
posebnog upozorenja, odnosno opšte poruke na duvanskim proizvodima, koje 
proizvođač, odnosno uvoznik tih proizvoda otprema radi prodaje u avionima i 
brodovima koji saobraćaju na međunarodnim linijama,
na proizvode koji se 
otpremaju u slobodne carinske prodavnice otvorene na vazduhoplovnim 
pristaništima otvorenim za međunarodni saobraćaj na kojima je organizovana 
pasoška i carinska kontrola radi prodaje putnicima u skladu sa carinskim 
propisima, kao i radi otpremanja i prodaje za 
službene potrebe diplomatskih i konzularnih predstavništava, odnosno potrebe 
stranog osoblja diplomatskih i konzularnih predstavništava, uključujući i članove 
njihovih porodica, kao i međunarodnih organizacija, shodno međunarodnim 
ugovorima, može biti na stranom jeziku.
Proizvođač, odnosno uvoznik je dužan da za sve duvanske proizvode iz 
sopstvenog programa kvartalno menja posebno upozorenje iz stava 3. ovog člana, 
počev od 1. januara 2007. godine, s tim da svako upozorenje upotrebi najmanje 
jedan put u periodu od tri godine.
Na pakovanju i u nazivu marke duvanskih proizvoda, počev od 1. januara 2007. 
godine, zabranjena je upotreba teksta, naziva, žigova i simboličkih i drugih 
znakova na srpskom ili drugom jeziku, koji sugerišu da je taj duvanski proizvod 
manje štetan od ostalih duvanskih proizvoda, naročito isticanjem reči „nizak 
procenat katrana”, „lak”, „ultra-lak”, „blag” i sl. 
*Službeni glasnik RS, broj 95/2010
**Službeni glasnik RS, broj 95/2018
IX. NADZOR 
Član 78.
Nadzor nad sprovođenjem ovog zakona i propisa donetih na osnovu njega vrši 
ministarstvo nadležno za poslove poljoprivrede, ministarstvo nadležno za poslove 
zdravlja, ministarstvo nadležno za poslove trgovine i ministarstvo nadležno za 
poslove finansija.
Inspekcijski nadzor ministarstva iz stava 1. ovog člana vrše preko nadležnih 
republičkih inspektora.
Ministarstvo nadležno za poslove finansija vrši i kontrolu izmirivanja obaveza 
po osnovu javnih prihoda, preko republičkog organa nadležnog za poslove javnih 
prihoda, u skladu sa zakonom kojim se uređuje poreski postupak. 
Prava i dužnosti fitosanitarnog inspektora
*Službeni glasnik RS, broj 108/2013
Član 79.
Fitosanitarni inspektor ima pravo i dužnost, naročito 
da proverava:
1) brisana je (vidi član 54. Zakona - 95/2018-241)
2) brisana je (vidi član 54. Zakona - 95/2018-241)
3) proces proizvodnje rasada duvana, duvana u listu,
i zdravstveno stanje
duvana u listu;
4) ispunjenost uslova za proizvodnju duvana kod 
proizvođača duvana;
5) uvoz, promet i korišćenje semena duvana za 
proizvodnju rasada duvana;
6) uvoz, promet i korišćenje rasada duvana za 
proizvodnju duvana;
7) proces proizvodnje i prometa rasada duvana;
8) proizvođača duvana, kao i procese proizvodnje sorti 
i tipova duvana na parcelama zasađenim duvanom;
9) parcele za proizvodnju duvana;
10) vođenje i dostavljanje evidencija i izveštaja koji se 
odnose na zasnivanje proizvodnje duvana, propisanih ovim zakonom i propisima 
donetim na osnovu ovog zakona.
*Službeni glasnik RS, broj 108/2013
**Službeni glasnik RS, broj 95/2018
Ovlašćenja fitosanitarnog inspektora
*Službeni glasnik RS, broj 108/2013
Član 80.
Fitosanitarni inspektor je ovlašćen da: 
1) zabrani proizvodnju i naredi uništavanje zasada 
duvana ako lice ne poseduje dozvolu za proizvodnju duvana, odnosno ne ispunjava 
uslove za proizvodnju duvana;
2) pokrene postupak za oduzimanje dozvole za proizvodnju 
duvana ako imalac dozvole prestane da ispunjava uslove propisane za njeno 
izdavanje;
3) zabrani korišćenje i oduzme seme i rasad duvana, ako 
je proizvedeno, stavljeno u promet ili korišćeno suprotno odredbama ovog zakona, 
kao i propisima o semenu;
4) zabrani proizvodnju i naredi uništavanje rasada i 
zasada duvana ako je za setvu korišćeno seme duvana sorte koja nije upisana u 
Registar sorti poljoprivrednog bilja;
5) zabrani proizvodnju i naredi uništavanje zasada 
duvana ako seme i rasad duvana nisu proizvedeni, stavljeni u promet i ne koriste 
se u skladu sa propisima o semenu i suprotno odredbama ovog zakona;
6) zabrani proizvodnju i naredi uništavanje zasada 
duvana ako je zasad duvana zasnovan, bez kooperativnog ugovora, odnosno ako se 
ne proizvodi u skladu sa kooperativnim ugovorom;
7) zabrani proizvodnju, uništi zasad duvana, oduzme i 
uništi duvan, ako se proizvodi suprotno odredbama ovog zakona;
8) naredi vođenje i dostavljanje evidencija i izveštaja 
koji se odnose na zasnivanje proizvodnje duvana i na proizvodnju duvana, na način 
propisan ovim zakonom i propisima donetim na osnovu ovog zakona;
9) pokrene postupak za oduzimanje dozvole za proizvodnju 
duvana ako imalac dozvole proizvodi i stavlja u promet duvan suprotno odredbama 
ovog zakona;
10) podnese zahtev za pokretanje prekršajnog postupka i 
prijavu za privredni prestup zbog povrede odredaba ovog zakona i propisa donetih 
na osnovu ovog zakona.
Mere iz stava 1. tač. 1)–7) ovog člana fitosanitarni 
inspektor nalaže rešenjem.
Protiv rešenja fitosanitarnog inspektora može se 
izjaviti žalba ministru, u roku od osam dana od dana dostavljanja rešenja.
O žalbi ministar odlučuje u roku od 15 dana od dana 
dostavljanja žalbe.
Žalba ne odlaže izvršenje rešenja.
Rešenje ministra po žalbi je konačno i protiv njega se 
može pokrenuti upravni spor.
*Službeni glasnik RS, broj 95/2018
Prava i dužnosti poljoprivrednog inspektora
*Službeni glasnik RS, broj 108/2013
Član 80a
Poljoprivredni inspektor ima pravo i dužnost, naročito 
da proverava:
1) proces proizvodnje obrađenog duvana
i prerađenog duvana;
2) količinu kupljenog duvana u listu po tipovima i 
klasama duvana od proizvođača duvana;
3) količinu obrađenog duvana po tipovima i klasama;
3a) količinu prerađenog duvana;
4) uslove za obradu duvana i evidenciju koju vodi 
obrađivač duvana;
4a) uslove za preradu duvana i evidenciju koju vodi 
prerađivač duvana;
5) uslove za proizvodnju duvanskih proizvoda, kvalitet 
i kvanititet, 
odnosno sastav duvanskih proizvoda u unutrašnjem prometu;
6) važenje dozvole za obradu duvana,
prerada duvana, odnosno proizvodnju 
duvanskih proizvoda, vođenje i dostavljanje evidencija i izveštaja, u skladu sa 
ovim zakonom.
*Službeni glasnik RS, broj 108/2013
**Službeni glasnik RS, broj 95/2018
Ovlašćenja poljoprivrednog inspektora
*Službeni glasnik RS, broj 108/2013
Član 80b
Poljoprivredni inspektor je ovlašćen da:
1) zabrani obradu duvana,
odnosno preradu duvana,
ako utvrdi nepravilnosti u 
obavljanju ovih delatnosti;
2) pokrene postupak za oduzimanje dozvole za obradu 
duvana, preradu duvana, odnosno proizvodnju duvanskih proizvoda, ako imalac dozvole prestane da 
ispunjava uslove propisane za njeno izdavanje;
3) zabrani promet 
obrađenog duvana, prerađenog duvana, odnosno duvanskih proizvoda, ako su stavljeni 
u promet suprotno odredbama ovog zakona;
4) naredi vođenje i dostavljanje evidencije i izveštaja 
na propisan način.
*Službeni glasnik RS, broj 108/2013
**Službeni glasnik RS, broj 95/2018
Prava i dužnosti republičkog sanitarnog inspektora 
Član 81.
Republički sanitarni inspektor ima pravo i dužnost da vrši sanitarni nadzor 
koji, naročito obuhvata pregled:
1) prostorija u kojima se proizvode, obrađuju, čuvaju i prodaju duvan, 
prerađeni duvan i 
duvanski proizvodi;
2) postrojenja, uređaja i pribora koji služe za obradu duvana, 
preradu duvana i proizvodnju 
duvanskih proizvoda;
3) lica koja na radnim mestima u proizvodnji i prometu, dolaze u dodir sa 
duvanom i proizvodima od duvana;
4) zdravstvenu ispravnost i sastav duvana i duvanskih proizvoda
prilikom uvoza i prometa na teritoriji Republike 
Srbije;
5) prevoznih sredstava i ambalaže koji služe za stavljanje duvana i duvanskih 
proizvoda u promet. 
*Službeni glasnik RS, broj 95/2018
Ovlašćenja republičkog sanitarnog inspektora 
Član 82.
U vršenju sanitarnog nadzora iz člana 81. ovog zakona republički sanitarni 
inspektor ovlašćen je da preduzme sve mere utvrđene zakonom kojim se uređuje 
zdravstvena ispravnost i predmeta opšte upotrebe i zakonom 
kojim se uređuje sanitarni nadzor.
Republički sanitarni inspektor je dužan da pokrene postupak za oduzimanje 
dozvole za obradu duvana, preradu duvana, odnosno proizvodnju duvanskih proizvoda, kao i za 
trgovinu na veliko i malo duvanskim proizvodima, ako imalac dozvole prestane da 
ispunjava uslove propisane za njeno izdavanje. 
*Službeni glasnik RS, broj 95/2018
Prava i dužnosti republičkog tržišnog inspektora 
Član 83.
Republički tržišni inspektor ima pravo i dužnost, naročito da:
1) vrši pregled prostorija u kojima se stavljaju u promet duvanski proizvodi;
2) vrši pregled poslovnih knjiga, dozvola za trgovinu na veliko i trgovinu na 
malo duvanskim proizvodima, kao i dozvola za uvoz i izvoz
, evidencija i druge dokumentacije o 
poslovanju privrednog subjekta, kao i druge podatke koji se 
odnose na promet duvanskih proizvoda;
3) vrši kontrolu cena duvanskih proizvoda, posebnih oznaka iz člana 51. ovog 
zakona, ispunjenosti uslova za obavljanje delatnosti trgovaca na veliko i malo 
duvanskim proizvodima, kao i ispunjenost uslova u pogledu obeležavanja
duvanskih proizvoda iz člana 73. i čl. 
75–77. ovog zakona;
4) uzima pisane i usmene izjave od odgovornih lica u privrednom subjektu, kao 
i od drugih lica, o činjenicama koje su od značaja za poslovanje koje se odnosi na 
promet duvanskih proizvoda. 
*Službeni glasnik RS, broj 95/2018
Ovlašćenja republičkog tržišnog inspektora 
Član 84.
Republički tržišni inspektor ovlašćen je da preduzme 
sve mere utvrđene zakonom kojim se uređuje trgovina i inspekcijski nadzor.
Republički tržišni inspektor je dužan da pokrene postupak za oduzimanje 
dozvole za trgovinu na veliko i malo duvanskim proizvodima, kao i dozvolu za 
uvoz i izvoz ako imalac dozvole 
prestane da ispunjava uslove propisane ovim zakonom za njeno izdavanje. 

*Službeni glasnik RS, broj 95/2018
Troškovi utvrđivanja ispunjenosti uslova 
Član 85.
Troškove za utvrđivanje ispunjenosti uslova propisanih ovim zakonom snosi 
podnosilac zahteva.
Troškovi iz stava 1. ovog člana utvrđuju se u skladu sa propisima o 
utvrđivanju naknada troškova u upravnom postupku. 
X. КAZNENE ODREDBE 
Prekršaji proizvođača duvana 
Član 86.
Novčanom kaznom od 100.000 dinara do 2.000.000 dinara 
kazniće se za prekršaj pravno lice, ako:
1) u propisanom roku ne prijavi svaku promenu podataka 
upisanih u Registar proizvođača duvana (član 5. stav 4);
2) ne vodi evidenciju i u propisanom roku ne dostavi 
izveštaj, odnosno tražene podatke (član 7);
3) za proizvodnju duvana koristi seme duvana koje nije 
u skladu sa propisima o semenu (član 8. stav 3);
4) vrši promet semena i rasada duvana suprotno članu 
8. stav 5. ovog zakona;
5) vrši proizvodnju rasada duvana suprotno članu 8. 
stav 7. ovog zakona;
6) vrši proizvodnju duvana suprotno uslovima iz člana 
9. stav 1. ovog zakona;
7) zaključi ugovor sa fizičkim licem – proizvođačem 
duvana suprotno članu 9a st. 1–4. ovog zakona;
8) ne evidentira elemente ugovora u skladu sa članom 
9a st. 5. i 6. ovog zakona;
9) ne evidentira elemente ugovora u skladu sa članom 
9a stav 7. ovog zakona;
10) ne obezbedi kontrolu realizacije ugovora u skladu 
sa članom 16a st. 1. i 2. ovog zakona;
11) ne pripremi, odnosno ne dostavi izveštaj suprotno 
članu 16a stav 3. ovog zakona;
12) ne preuzme sav proizvedeni duvan od fizičkog lica 
– proizvođača duvana suprotno članu 16a stav 4. ovog zakona;
13) ne preuzme duvan od fizičkog lica – proizvođača 
duvana u rokovima iz člana 16a stav 5. ovog zakona;
14) vrši otkup duvana suprotno članu 16a stav 6. ovog 
zakona;
15) ne obavesti Upravu o datumu završetka otkupa 
duvana suprotno članu 16a st. 7. i 8. ovog zakona;
16) stavi u promet duvan suprotno članu 16a stav 10. i 
članu 24. st. 6–8. ovog zakona;
17) skladišti uslužno obrađen duvan suprotno članu 16a 
stav 11. ovog zakona;
18) prodaje uslužno obrađen duvan suprotno članu 16a 
stav 12. ovog zakona;
19) uzgaja duvan za sopstvene potrebe ili potrebe 
članova porodičnog domaćinstva iz člana 66a stav 3. ovog zakona;
20) kupuje odnosno nabavlja seme duvana, odnosno rasad 
duvana suprotno članu 66b ovog zakona.
Za prekršaj iz stava 1. ovog člana kazniće se 
odgovorno lice u pravnom licu novčanom kaznom od 5.000 dinara do 150.000 dinara.
Za prekršaj iz stava 1. ovog člana kazniće se 
preduzetnik novčanom kaznom od 10.000 dinara do 500.000 dinara.
Novčanom kaznom od 5.000 dinara do 150.000 dinara 
kazniće se za prekršaj fizičko lice – proizvođač duvana, ako:
1) se bavi proizvodnjom rasada duvana suprotno članu 8. 
stav 7. ovog zakona;
2) se bavi proizvodnjom i prometom semena duvana, kao i 
prometom rasada duvana suprotno članu 8. stav 8. ovog zakona;
3) proizvodi duvan suprotno članu 9. stav 9. ovog 
zakona;
4) zaključi ugovor sa proizvođačem duvana suprotno 
članu 9a ovog zakona;
5) ne preda sav proizvedeni duvan proizvođaču duvana 
suprotno članu 16a stav 4. ovog zakona;
6) ne preda duvan proizvođaču duvana u rokovima iz 
člana 16a stav 5. ovog zakona;
7) proizvodi duvan suprotno odredbama člana 66a stav 
1. ovog zakona;
8) uzgaja duvan za sopstvene potrebe ili potrebe 
članova porodičnog domaćinstva suprotno članu 66a stav 3. ovog zakona.
*Službeni glasnik RS, broj 95/2018
Prekršaji obrađivača duvana 
Član 87.
Novčanom kaznom od 100.000 dinara do 2.000.000 dinara 
kazniće se za prekršaj pravno lice, ako:
1) u propisanom roku ne prijavi svaku promenu podataka 
upisanih u Registar obrađivača duvana (član 5. stav 4);
2) ne vodi evidenciju i u propisanom roku ne dostavi 
izveštaj, odnosno tražene podatke (čl. 7. i 25. stav 2);
3) vrši obradu duvana i prevoz duvana suprotno 
uslovima iz člana 17. ovog zakona;
4) ne obezbedi stručno rukovođenje procesom proizvodnje 
i obrade duvana (član 23);
5) stavi u promet duvan suprotno članu 24. stav 6. 
ovog zakona; 
6) vrši uslužnu obradu duvana suprotno članu 25. ovog 
zakona;
7) stavi u promet obrađeni duvan suprotno članu 25a 
stav 1. ovog zakona;
8) skladišti obrađeni duvan suprotno članu 25a stav 3. 
ovog zakona.
Za prekršaj iz stava 1. ovog člana kazniće se 
odgovorno lice u pravnom licu novčanom kaznom od 5.000 dinara do 150.000 dinara.
Za prekršaj iz stava 1. ovog člana kazniće se 
preduzetnik novčanom kaznom od 10.000 dinara do 500.000 dinara.
*Službeni glasnik RS, broj 95/2018
Prekršaji prerađivača duvana
*Službeni glasnik RS, broj 95/2018
Član 87a
Novčanom kaznom od 100.000 dinara do 2.000.000 dinara 
kazniće se za prekršaj pravno lice, ako:
1) u propisanom roku ne prijavi svaku promenu podataka 
upisanih u Registar prerađivača duvana (član 5. stav 4);
2) ne vodi evidenciju i u propisanom roku ne dostavi 
izveštaj, odnosno tražene podatke (član 7);
3) vrši preradu duvana suprotno uslovima iz člana 25v 
ovog zakona;
4) vrši prevoz duvana suprotno uslovima iz člana 25v 
stav 10. ovog zakona;
5) stavi u promet prerađeni duvan u pakovanju manjem od 
100 kg (član 25z stav 4);
6) stavi u promet obrađeni duvan, odnosno prerađeni 
duvan suprotno članu 25z ovog zakona;
7) ne obezbedi stručno rukovođenje procesom prerade 
duvana (član 25z stav 5).
Za prekršaj iz stava 1. ovog člana kazniće se 
odgovorno lice u pravnom licu novčanom kaznom od 5.000 dinara do 150.000 dinara.
Za prekršaj iz stava 1. ovog člana kazniće se 
preduzetnik novčanom kaznom od 10.000 dinara do 500.000 dinara.
*Službeni glasnik RS, broj 95/2018
Prekršaji proizvođača duvanskih proizvoda 
Član 88.
Novčanom kaznom od 100.000 dinara do 
2.000.000 dinara kazniće se za 
prekršaj pravno lice, ako:
1) u propisanom roku ne prijavi svaku promenu podataka upisanih u Registar 
proizvođača duvanskih proizvoda (član 5. stav 4);
2) ne vodi evidenciju i u propisanom roku ne dostavi izveštaj, odnosno 
tražene podatke (član 7);
3) brisana je (vidi član 21. Zakona - 108/2013-5)
4) vrši proizvodnju duvanskih proizvoda suprotno uslovima iz člana 29. ovog 
zakona;
5) ne obezbedi stručno rukovođenje procesom proizvodnje (član 36. stav 1);
6) vrši promet duvanskih proizvoda, odnosno 
obrađenog duvana, 
odnosno prerađenog duvana suprotno 
članu 36. st. 3, 4. i 5. ovog zakona;
7) stavi u promet duvanske proizvode koji nisu kao njegovi upisani u Registar 
o markama duvanskih proizvoda (član 37);
8) se u proizvodnji duvanskih proizvoda ne pridržava podataka navedenih u 
zahtevu za razvrstavanje duvanskih proizvoda i upisa u Registar o markama 
duvanskih proizvoda (član 37. stav 5.);
9) vrši promet duvanskih proizvoda suprotno članu 67. st. 1.i 2. ovog zakona;
10) prodaje cigarete u pakovanju manjem od 20 komada (član 72);
11) svaku paklicu, odnosno grupno pakovanje duvanskih proizvoda ne obeleži u 
skladu sa ovim zakonom (čl. 73, 76. i 77);
12) se u proizvodnji cigareta ne pridržava propisanog sastava (član 74).
Za prekršaj iz stava 1. ovog člana kazniće se odgovorno lice u pravnom licu 
novčanom kaznom od 5.000 dinara do 
150.000 dinara.
Za prekršaj iz stava 1. ovog člana kazniće se preduzetnik novčanom kaznom od 
10.000 dinara do 500.000 dinara. 
*Službeni glasnik RS, broj 90/2007
**Službeni glasnik RS, broj 108/2013
***Službeni glasnik RS, broj 95/2018
Prekršaji trgovaca na veliko duvanskim proizvodima 
Član 89.
Novčanom kaznom od 100.000 dinara do 
2.000.000 dinara kazniće se za 
prekršaj pravno lice, ako:
1) u propisanom roku ne prijavi svaku promenu podataka upisanih u Registar 
trgovaca na veliko duvanskim proizvodima (član 5. stav 4);
2) ne vodi evidenciju i u propisanom roku ne dostavi tražene podatke (član 
7);
3) vrši trgovinu na veliko duvanskim proizvodima suprotno uslovima iz člana 
38. st. 1. i 2. ovog zakona;
4) vrši promet duvanskih proizvoda suprotno članu 44. ovog zakona;
5) vrši promet duvanskih proizvoda suprotno članu 67. stav 3. ovog zakona; 

6) prodaje duvanske proizvode suprotno članu 71. ovog zakona;
7) prodaje cigarete u pakovanju manjem od 20 komada (član 72).
Za prekršaj iz stava 1. ovog člana kazniće se odgovorno lice u pravnom licu 
novčanom kaznom od 5.000 dinara do
150.000 dinara.
Za prekršaj iz stava 1. ovog člana kazniće se preduzetnik novčanom kaznom od 
10.000 dinara do 500.000 dinara. 
*Službeni glasnik RS, broj 108/2013
Član 89a
Novčanom kaznom u iznosu koji odgovara 25% ukupnog 
ostvarenog prometa cigareta u prethodnih šest meseci kazniće se za prekršaj 
trgovac na veliko duvanskim proizvodima ako ne izvrši popis zatečenih zaliha 
cigareta pri svakoj promeni iznosa akcize na cigarete, uključujući i promenu 
minimalne akcize na cigarete i ne dostavi popisnu listu Upravi u propisanom 
roku.
*Službeni glasnik RS, broj 93/2012
Prekršaji trgovaca na malo duvanskim proizvodima 
Član 90.
Novčanom kaznom od 100.000 dinara do 
2.000.000 dinara kazniće se za 
prekršaj pravno lice, ako:
1) u propisanom roku ne prijavi svaku promenu podataka upisanih u Evidencionu 
listu trgovaca na malo duvanskim proizvodima (član 
6. stav 4);
2) ne vodi evidenciju i ako u propisanom roku ne dostavi tražene podatke 
(član 7);
3) vrši trgovinu na malo duvanskim proizvodima suprotno čl. 45. i 49. ovog 
zakona;
4) maloprodajni objekat, odnosno hjumidor ne označi na način propisan ovim 
zakonom (član 51);
5) vrši promet duvanskih proizvoda suprotno članu 67. st. 3. i 4. ovog 
zakona; 
6) vrši prodaju duvanskih proizvoda suprotno članu 71. ovog zakona;
7) prodaje cigarete u pakovanju manjem od 20 komada (član 72).
Za prekršaj iz stava 1. ovog člana kazniće se odgovorno lice u pravnom licu 
novčanom kaznom od 5.000 dinara do
150.000 dinara.
Za prekršaj iz stava 1. ovog člana kazniće se preduzetnik novčanom kaznom od 
10.000 dinara do 500.000 dinara. 
*Službeni glasnik RS, broj 108/2013
**Službeni glasnik RS, broj 95/2018
Prekršaji uvoznika
*Službeni glasnik RS, broj 95/2018
Član 91.
Novčanom kaznom od 100.000 dinara do 
2.000.000 dinara kazniće se za 
prekršaj pravno lice, ako:
1) u propisanom roku ne prijavi svaku promenu podataka upisanih u Registar 
uvoznika (član 5. stav 
4);
2) ne vodi evidenciju i u propisanom roku ne dostavi tražene podatke (član 
7);
3) brisana je (vidi član 24. Zakona - 108/2013-5)
4) stavi u promet duvanske proizvode koji nisu kao njegovi upisani u Registar 
o markama duvanskih proizvoda (član 37. stav 1);
5) se u uvozu duvanskih proizvoda ne pridržava podataka navedenih u zahtevu 
za razvrstavanje duvanskih proizvoda i upisa u Registar o markama duvanskih 
proizvoda (član 37. st. 2. i 3);
6) vrši uvoz suprotno uslovima iz člana 52. st. 1. i 2. ovog zakona;
7) vrši prodaju duvana, obrađenog duvana, 
prerađenog duvana, odnosno duvanskih proizvoda 
suprotno članu 58. st. 3–7. ovog zakona;
8) vrši promet duvanskih proizvoda suprotno članu 67. st. 1. i 2. ovog 
zakona;
9) uvozi cigarete u pakovanju manjem od 20 komada (član 72);
10) svaka paklica, odnosno grupno pakovanje duvanskih proizvoda koje uvozi 
nije obeleženo u skladu sa ovim zakonom (čl. 73, 76. i 77);
11) uvozi duvanske proizvode koji nisu proizvedeni u sastavu propisanim 
članom 74. ovog zakona.
Za prekršaj iz stava 1. ovog člana kazniće se odgovorno lice u pravnom licu 
novčanom kaznom od 5.000 dinara do 
150.000 dinara. 
Za prekršaj iz stava 1. ovog člana kazniće se 
preduzetnik novčanom kaznom od 10.000 dinara do 500.000 dinara.
*Službeni glasnik RS, broj 90/2007
**Službeni glasnik RS, broj 108/2013
***Službeni glasnik RS, broj 95/2018
Prekršaji izvoznika
*Službeni glasnik RS, broj 95/2018
Član 92.
Novčanom kaznom od 100.000 dinara do 
2.000.000 dinara kazniće se za 
prekršaj pravno lice, ako:
1) u propisanom roku ne prijavi svaku promenu podataka upisanih u Registar 
izvoznika (član 5. stav 
4);
2) ne vodi evidencije i u propisanom roku ne dostavi tražene podatke (član 
7);
3) brisana je (vidi član 25. Zakona - 108/2013-5)
4) vrši izvoz suprotno uslovima iz člana 59. stav 1. ovog zakona;
5) postupi suprotno odredbama člana 64a st. 1. i 2. 
ovog zakona.
Za prekršaj iz stava 1. ovog člana kazniće se odgovorno lice u pravnom licu 
novčanom kaznom od 5.000 dinara do 
150.000 dinara. 
Za prekršaj iz stava 1. ovog člana kazniće se 
preduzetnik novčanom kaznom od 10.000 dinara do 500.000 dinara.
*Službeni glasnik RS, broj 108/2013
**Službeni glasnik RS, broj 95/2018
***Službeni glasnik RS, broj 91/2019
Prekršaji privrednih subjekata koji obavljaju promet 
duvanskih proizvoda po posebnom postupku
*Službeni glasnik RS, broj 95/2018
Član 92a
Novčanom kaznom od 100.000 dinara do 2.000.000 dinara 
kazniće se za prekršaj pravno lice, ako:
1) u propisanom roku ne prijavi svaku promenu podataka 
upisanih u Registar privrednih subjekata koji obavljaju promet duvanskih 
proizvoda po posebnom postupku (član 5. stav 4);
2) obavlja promet robnih maraka duvanskih proizvoda 
koji nisu razvrstani i upisani u registar iz člana 5. stav 1. tačka 7), odnosno 
u evidencionu listu iz člana 6. stav 1. tačka 3) ovog zakona (član 64b stav 16).
Za prekršaj iz stava 1. ovog člana kazniće se 
odgovorno lice u pravnom licu novčanom kaznom od 5.000 dinara do 150.000 dinara.
Za prekršaj iz stava 1. ovog člana kazniće se 
preduzetnik novčanom kaznom od 10.000 dinara do 500.000 dinara.
*Službeni glasnik RS, broj 95/2018
Prekršaji neregistrovanog obavljanja delatnosti 
Član 93.
Novčanom kaznom od 100.000 dinara do 2.000.000 dinara 
kazniće se za prekršaj pravno lice ako nabavi i vrši promet semena duvana, 
odnosno rasada duvana, proizvodi rasad duvana, proizvodi, obrađuje, prerađuje, 
odnosno vrši promet duvana, obrađenog duvana, odnosno prerađenog duvana, obavlja 
delatnost proizvodnje i prometa duvanskih proizvoda, bez upisa u odgovorajući 
registar, odnosno odgovarajuću evidencionu listu (član 8. st. 4. i 7. i čl. 11, 
19, 25d, 32, 40, 45, 54, 61. i 64b).
Za prekršaj iz stava 1. ovog člana kazniće se 
odgovorno lice u pravnom licu novčanom kaznom od 5.000 dinara do 150.000 dinara.
Za prekršaj iz stava 1. ovog člana kazniće se 
preduzetnik novčanom kaznom od 10.000 dinara do 500.000 dinara.
Za prekršaj iz stava 1. ovog člana kazniće se fizičko 
lice novčanom kaznom od 5.000 dinara do 150.000 dinara.
*Službeni glasnik RS, broj 108/2013
**Službeni glasnik RS, broj 95/2018
XI. PRELAZNE I ZAVRŠNE ODREDBE 
Preuzimanje zaposlenih, imenovanih lica, predmeta, arhive, opreme i sredstava 
za rad Agencije za duvan 
Član 94.
Agencija za duvan osnovana Zakonom o duvanu („Službeni glasnik RS”, broj 
17/03) prestaje sa radom po isteku roka od 30 dana od dana stupanja na snagu ovog 
zakona.
Danom prestanka rada Agencije za duvan, zaposlene i imenovana lica u Agenciji 
za duvan, kao i predmete, arhivu, opremu i sredstva za rad preuzima Ministarstvo 
finansija – Uprava za duvan. 
Preduzeća i preduzetnici upisani u Registar 
Član 95.
Preduzeća i preduzetnici koji su do dana stupanja na snagu ovog zakona upisani 
u registre kod Agencije za duvan, nastavljaju da rade pod uslovima pod kojima su 
upisani u te registre, s tim što su dužni da podnesu prijavu za prevođenje u 
odgovarajući registar koji vodi Uprava za duvan, u roku koji ne može biti duži 
od 90 dana od dana stupanja na snagu ovog zakona.
Proizvođači, odnosno uvoznici duvanskih proizvoda, čiji su duvanski proizvodi 
do dana stupanja na snagu ovog zakona razvrstani i upisani u Registar o markama 
duvanskih proizvoda, dužni su da podnesu prijavu za prevođenje u odgovarajući 
registar koji vodi Uprava za duvan, u roku koji ne može biti duži od 90 dana od 
dana stupanja na snagu ovog zakona.
Za prevođenje u registre iz st. 1. i 2. ovog člana ne plaća se naknada.
Ako preduzeća i preduzetnici ne podnesu prijavu za prevođenje u registre u 
roku iz st. 1. i 2. ovog člana, brisaće se iz registra u koji su upisani. 

Usklađivanje poslovanja sa odredbama ovog zakona 
Član 96.
Preduzeća i preduzetnici koji su do dana stupanja na snagu ovog zakona upisani 
u odgovarajući registar kod Agencije za duvan, odnosno koji su dobili odobrenje 
za trgovinu na malo duvanskim proizvodima, dužni su da u roku od 90 dana od dana 
stupanja na snagu ovog zakona, usklade svoje poslovanje sa odredbama ovog zakona.
Preduzeća i preduzetnici koji se bave delatnostima koje ovaj zakon uređuje, a 
koji nisu po odredbama Zakona o duvanu („Službeni glasnik RS”, broj 17/03), 
upisani u registre, mogu da nastave da obavljaju tu delatnost pod uslovom da u 
roku od 90 dana od dana stupanja na snagu ovog zakona podnesu zahtev za dobijanje 
dozvole za obavljanje delatnosti, u skladu sa ovim zakonom.
Dozvole, odnosno odobrenja za obavljanje delatnosti koje su izdate po odredbama 
Zakona o duvanu („Službeni glasnik RS”, broj 17/03), važe do isteka roka na koji 
su izdate.
Rešenja koja su obrađivačima duvana izdata prilikom upisa u Registar 
obrađivača duvana po odredbama Zakona o duvanu („Službeni glasnik RS”, broj 
17/03), mogu se oduzeti ako lica upisana u Registar obrađivača duvana prestanu 
da ispunjavaju uslove na osnovu kojih su ta rešenja doneta.
Dozvole, odnosno odobrenja iz stava 3. ovog člana mogu da se oduzmu ako imaoci 
dozvole, odnosno odobrenja prestanu da ispunjavaju uslove na osnovu kojih su te 
dozvole, odnosno odobrenja izdata. 
Postupak javnog tendera 
Član 97.
Postupak javnog tendera za dobijanje dozvole za obavljanje proizvodnje duvanskih 
proizvoda, koji je započet po odredbama Zakona o duvanu („Službeni glasnik RS”, 
broj 17/03), okončaće se po propisima na osnovu kojih je javni tender raspisan. 

Član 98.
Cigarete iz proizvodnog programa lica koje nije upisano u Registar 
proizvođača duvanskih proizvoda, a koje je postalo većinski vlasnik privrednog 
subjekta koje je dobilo dozvolu za proizvodnju duvanskih proizvoda po javnom 
tenderu iz člana 97. ovog zakona, smatraju se cigaretama proizvedenim u zemlji, 
pod uslovom da se u privrednom subjektu čije je to lice postalo većinski vlasnik 
otpočne sa proizvodnjom tih cigareta najkasnije u roku od godinu dana od dana 
kada je to lice postalo većinski vlasnik.
Cigarete iz proizvodnog programa većinskog vlasnika privrednog subjekta 
upisanog u Registar proizvođača duvanskih proizvoda, a koje se stavljaju u promet 
na tržište Republike, smatraju se cigaretama proizvedenim u zemlji, pod uslovom 
da se u privrednom subjektu koji je upisan u Registar proizvođača duvanskih 
proizvoda otpočne sa proizvodnjom tih cigareta u roku od godinu dana od dana 
donošenja akta iz stava 4. ovog člana.
Lica iz st. 1. i 2. ovog člana dužna su da Upravi dostave pregled marki 
cigareta čiji će početak proizvodnje organizovati u roku iz st. 1. i 2. ovog 
člana.
Ministar nadležan za poslove finansija, na predlog Uprave, određuje marke 
cigareta koje se smatraju cigaretama proizvedenim u zemlji od strane lica iz st. 
1. i 2. ovog člana. 
Ako lica iz stava 3. ovog člana ne organizuju početak proizvodnje cigareta u 
roku iz stava 1. ovog člana, dužna su da plate razliku između propisanog iznosa 
akcize na cigarete iz uvoza i propisanog iznosa akcize na cigarete proizvedene u 
zemlji, uvećane za iznos zakonske zatezne kamate za period od dana izvršenog 
uvoza do dana naplate i to na sve količine koje su stavljene u promet.
Ministar nadležan za poslove finansija bliže propisuje instrumente obezbeđenja 
za naplatu razlike akcize iz stava 5. ovog člana, kao i način i postupak 
aktiviranja instrumenata obezbeđenja. 
Član 99.
Danom stupanja na snagu ovog zakona cigarete iz Rešenja o cigaretama drugih 
proizvođača koje se smatraju cigaretama proizvedenim u zemlji od strane drugog 
proizvođača, koje je doneto na osnovu Pravilnika o načinu i postupku utvrđivanja 
ispunjenosti uslova za cigarete drugih proizvođača koje se smatraju cigaretama 
proizvedenim u zemlji („Službeni glasnik RS”, broj 3/05), a koje su stavljene u 
promet na tržište Republike, smatraju se cigaretama proizvedenim u zemlji u 
smislu člana 2. tačka 4) ovog zakona, pod uslovom: 
1) da je privredni subjekt iz člana 6. stav 1. tač. 2) i 4) Pravilnika o 
načinu i postupku utvrđivanja ispunjenosti uslova za cigarete drugih proizvođača 
koje se smatraju cigaretama proizvedenim u zemlji, koji je upisan u Registar 
proizvođača duvanskih proizvoda kod Uprave, otpočeo u Republici sa proizvodnjom 
cigareta iz stava 1. ovog člana, u toku važenja Rešenja iz stava 1. ovog člana;
2) da su marke cigareta iz Rešenja iz stava 1. ovog člana upisane u Registar 
marki duvanskih proizvoda kod Uprave, u korist lica iz tačke 1) ovog stava. 

Uprava, na zahtev lica iz stava 1. tač. 1) i 2) ovog člana, a po prethodnoj 
ispunjenosti uslova iz stava 1. tač. 1) i 2) ovog člana, predlaže ministru 
nadležnom za poslove finansija donošenje novog Rešenja o cigaretama drugih 
proizvođača koje se smatraju cigaretama proizvedenim u zemlji od strane drugog 
proizvođača. 
Član 100.
Zabrana proizvodnje, uvoza i prodaje cigareta iz člana 72. ovog zakona važi od 
1. januara 2010. godine. 
Član 101.
Izuzetno od člana 29. stav 1. tačka 7) ovog zakona, proizvođači duvanskih 
proizvoda obavezni su da godišnje proizvedu ili kupe domaći obrađeni duvan, i to: 

1) u 2005. godini u količini od 80% od propisane količine utvrđene članom 29. 
stav 1. tačka 7) ovog zakona;
2) u 2006. godini u količini od 90% od propisane količine utvrđene članom 29. 
stav 1. tačka 7) ovog zakona. 
Podzakonska akta 
Član 102.
Do donošenja podzakonskih akata propisanih ovim zakonom, primenjuju se 
podzakonska akta doneta na osnovu Zakona o duvanu („Službeni glasnik RS”, broj 
17/03). 
Podzakonska akta za sprovođenje ovog zakona doneće se u roku od 30 dana od 
dana stupanja na snagu ovog zakona. 
Prestanak važenja ranijeg zakona 
Član 103.
Danom stupanja na snagu ovog zakona prestaje da važi Zakon o duvanu („Službeni 
glasnik RS”, broj 17/03). 
Dan stupanja na snagu 
Član 104.
Ovaj zakon stupa na snagu narednog dana od dana objavljivanja u „Službenom 
glasniku Republike Srbije”. 
ODREDBE КOJE NISU UNETE U “PREČIŠĆEN TEКST” ZAКONA
Zakon o izmenama i dopunama Zakona o duvanu: “Službeni glasnik RS”, broj 
90/2007-4

Član 9.
Privredno društvo, preduzeće ili preduzetnik koji je upisan u Registar 
proizvođača duvanskih proizvoda, a koje do dana stupanja na snagu ovog zakona 
nije proizvelo ili otkupilo domaći obrađeni duvan u skladu sa članom 29. tačka 
7) Zakona o duvanu („Službeni glasnik RS”, broj 101/05), dužno je da do 31. 
decembra 2007. godine, proizvede ili otkupi domaći obrađeni duvan u količini od 
najmanje 30% od sopstvene godišnje proizvodnje cigareta i drugih duvanskih 
proizvoda u Republici Srbiji, odnosno najmanje 1.200 tona.  
Ako proizvođač duvanskih proizvoda ne ispuni obavezu iz stava 1. ovog člana, 
Vlada, na predlog Uprave, donosi rešenje kojim se oduzima dozvola za proizvodnju 
duvanskih proizvoda, na način propisan odredbom člana 34. Zakona o duvanu 
(„Službeni glasnik RS”, broj 101/05).  
Izuzetno od odredbe stava 2. ovog člana, ako proizvođač duvanskih proizvoda 
ne ispuni obavezu iz stava 1. ovog člana zbog nastupanja vanrednih okolnosti 
(poplava, suša, biljne bolesti i sl.), dužan je da u pisanoj formi o tome 
obavesti Upravu.  
Uprava, po prijemu obaveštenja iz stava 3. ovog člana, utvrđuje stanje zaliha 
obrađenog domaćeg duvana iz prethodne godine i ako, po pribavljenom mišljenju 
ministarstva nadležnog za poslove poljoprivrede, utvrdi da su razlozi neispunjenja 
obaveze opravdani, donosi rešenje o oslobađanju proizvođača duvanskih proizvoda od 
obaveze iz stava 1. ovog člana.  
Član 10.
Izuzetno od odredbe člana 45. stav 2. Zakona o duvanu („Službeni glasnik RS”, 
broj 101/05), usklađivanje naknade za svaki maloprodajni objekat sa stopom rasta 
cena na malo za drugo polugodište 2007. godine, izvršiće se u januaru 2008. 
godine.
Član 12.
Ovaj zakon stupa na snagu osmog dana od dana objavljivanja u „Službenom 
glasniku Republike Srbije”.
Zakon o izmenama i dopunama Zakona o duvanu: “Službeni glasnik RS”, broj 
93/2012-20
Ovaj zakon stupa na snagu 1. oktobra 2012. godine, a odredbe čl. 1. i 3. ovog 
zakona primenjivaće se od 1. januara 2013. godine.
Zakon o izmenama i dopunama Zakona o duvanu: “Službeni glasnik 
RS”, broj 95/2018-241
Član 71.
Privredni subjekti upisani u odgovarajuće 
registre i evidencione liste iz čl. 5. i 6. Zakona o duvanu („Službeni glasnik 
RSˮ, br. 101/05, 90/07, 95/10, 36/11, 93/12 i 108/13), dužni su da u roku od 30 
dana od dana stupanja na snagu ovog zakona usklade svoje poslovanje sa odredbama 
ovog zakona.
Privredni subjekti koji se bave delatnostima 
koje ovaj zakon uređuje, a koji nisu po odredbama Zakona o duvanu („Službeni 
glasnik RSˮ, br. 101/05, 90/07, 95/10, 36/11, 93/12 i 108/13) upisani u 
registre, odnosno evidencione liste mogu da nastave da obavljaju te delatnosti 
pod uslovom da u roku od 30 dana od dana stupanja na snagu ovog zakona podnesu 
zahtev za dobijanje dozvole za obavljanje delatnosti, odnosno upis u registar, 
odnosno evidencionu listu u skladu sa ovim zakonom.
Odobrenja za obavljanje delatnosti obrade duvana 
iz člana 96. stav 3. Zakona o duvanu („Službeni glasnik RSˮ, br. 101/05, 
90/07, 
95/10, 36/11, 93/12 i 108/13), koja su izdata po odredbama Zakona o duvanu 
(„Službeni glasnik RSˮ, broj 17/03), prestaju da važe u roku od 90 dana od dana 
stupanja na snagu ovog zakona.
Rešenja iz člana 96. stav 4. Zakona o duvanu 
(„Službeni glasnik RSˮ, br. 101/05, 90/07, 95/10, 36/11, 93/12 i 108/13), koja 
su obrađivačima duvana izdata prilikom upisa u Registar obrađivača duvana po 
odredbama Zakona o duvanu („Službeni glasnik RSˮ, broj 17/03), prestaju da važe 
u roku od 90 dana od dana stupanja na snagu ovog zakona. 
Izuzetno od stava 1. ovog člana, privredni 
subjekti koji su do dana stupanja na snagu ovog zakona upisani u Registar 
obrađivača duvana dužni su da usklade svoje poslovanje sa odredbama ovog zakona u 
roku od 90 dana od dana stupanja na snagu ovog zakona i podnesu zahtev za 
dobijanje dozvole za obavljanje delatnosti obrade duvana u skladu sa ovim zakonom.
Ako privredni subjekt ne uskladi svoje 
poslovanje, ne podnese zahtev za dobijanje dozvole za obavljanje delatnosti, odnosno 
upis u registar, odnosno evidencionu listu, u rokovima predviđenim ovim članom, 
Uprava donosi rešenje kojim se oduzima dozvola za obavljanje delatnosti, odnosno 
brisanje iz registra.
*Službeni glasnik RS, broj 91/2019
Član 72.
Do uspostavljanja funkcionalnosti portala 
e-Uprava registrovani proizvođač duvana dužan je da overen kooperativni ugovor 
kao i izmene ugovora dostavi na zahtev Upravi u roku koji Uprava odredi.
Ako privredni subjekt ne dostavi overen 
kooperativni ugovor kao i izmene ugovora, u roku iz stava 1. ovog člana, Uprava 
donosi rešenje kojim se oduzima dozvola za obavljanje delatnosti.
Član 73.
Privredni subjekt koji je upisan u 
odgovarajući registar u skladu sa Zakonom o duvanu („Službeni glasnik RSˮ, br. 
101/05, 90/07, 95/10, 36/11, 93/12 i 108/13), a obavlja i promet duvanskih 
proizvoda po posebnom postupku iz člana 45. ovog zakona, dužan je da u roku od 
30 dana od dana stupanja na snagu ovog zakona podnese zahtev za upis u Registar 
privrednih subjekata koji obavljaju promet duvanskih proizvoda po posebnom 
postupku iz člana 4. ovog zakona. 
Član 74.
Privredni subjekt koji je upisan u 
odgovarajući registar u skladu sa Zakonom o duvanu („Službeni glasnik RSˮ, br. 
101/05, 90/07, 95/10, 36/11, 93/12 i 108/13), a obavlja i delatnost prerade 
duvana iz člana 19. ovog zakona, dužan je da u roku od 30 dana od dana stupanja 
na snagu ovog zakona podnese zahtev za dobijanje dozvole za obavljanje delatnosti.
Na dan upisa u registar, odnosno na dan 
početka obavljanja delatnosti, privredni subjekt dužan je da izvrši popis zaliha 
sirovina i proizvoda u svim magacinima, i popisne liste dostavi Upravi za duvan 
u roku od 15 dana od dana izvršenog popisa.
Član 75.
Prvo naredno usklađivanje iznosa naknada iz 
člana 32. stav 3, člana 40. stav 3, člana 45. stav 1. tačka 4) i člana 54. stav 
3. Zakona o duvanu („Službeni glasnik RS”, br. 101/05, 90/07, 95/10, 36/11, 
93/12 i 108/13) izvršiće se u januaru 2019. godine sa indeksom potrošačkih cena 
za drugo polugodište 2018. godine.
Brisan je raniji stav 2. (vidi član 18. Zakona - 
91/2019-81)
Član 76.
Podzakonska akta za sprovođenje ovog zakona 
doneće se u roku od 60 dana od dana stupanja na snagu ovog zakona.
Član 77.
Ovaj zakon stupa na snagu osmog dana od dana 
objavljivanja u „Službenom glasniku Republike Srbijeˮ.
Zakon o izmenama i dopunama Zakona o duvanu: “Službeni glasnik 
RS”, broj 91/2019-81
Član 19.
Prvo naredno usklađivanje iznosa naknada iz 
člana 32. stav 3, člana 45. stav 1. tačka 4) i člana 64b stav 2. tačka 4) Zakona 
o duvanu („Službeni glasnik RS”, br. 101/05, 90/07, 95/10, 36/11, 93/12, 108/13 
i 95/18) izvršiće se u januaru 2020. godine sa indeksom potrošačkih cena u 2019. 
godini.
Prvo godišnje usklađivanje iznosa naknade iz 
člana 16. ovog zakona izvršiće se u januaru 2021. godine sa indeksom potrošačkih 
cena u 2020. godini.
Član 20.
Ovaj zakon stupa na snagu osmog dana od dana 
objavljivanja u „Službenom glasniku Republike Srbijeˮ.




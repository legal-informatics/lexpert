


	
	Zakon

	


	
		
			
				
				
				
				 Na osnovu člana 
				112. stav 1. tačka 2. Ustava Republike Srbije, donosim 
				
				
				
				
				
				
				
				UКAZ
				
				o 
				proglašenju Zakona o potvrđivanju Sporazuma između Vlade Republike 
				Srbije i Vlade Republike Francuske o policijskoj saradnji 
				
				
				
				
				
				 
				 Proglašava se 
				Zakon o potvrđivanju Sporazuma između Vlade Republike Srbije i 
				Vlade Republike Francuske o policijskoj saradnji, koji je donela 
				Narodna skupština Republike Srbije na Prvoj sednici Prvog 
				redovnog zasedanja u 2010. godini, 23. marta 2010. godine.
				
				
				 
				
				 PR 
				broj 19
				
				 U 
				Beogradu, 26. marta 2010. godine
				
				 
				Predsednik Republike,
				
				 
				Boris Tadić, s.r.
				
				
				
				
				
				
				
				
				
				ZAКON
				
				o 
				potvrđivanju Sporazuma između Vlade Republike Srbije i Vlade 
				Republike Francuske o policijskoj saradnji
				
				"Službeni 
				glasnik RS - Međunarodni ugovori", broj 19 od 26. marta 2010.
				
				
				
				
				
				
				Član 1.
				 
				Potvrđuje 
				se Sporazum između Vlade Republike Srbije i Vlade Republike 
				Francuske o policijskoj saradnji, potpisan 18. novembra 2009. 
				godine, u Parizu, u originalu na srpskom i francuskom jeziku.
				
				
				
				
				
				
				
				Član 2.
				 
				Tekst 
				Sporazuma u originalu na srpskom jeziku glasi: 
				
				
				
				
				
				
				SPORAZUM
				
				
				između
				
				
				Vlade 
				Republike Srbije
				
				i
				
				Vlade 
				Republike Francuske
				
				o 
				policijskoj saradnji 
				
				
				
				
				Vlada 
				Republike Srbije
				
				i
				
				Vlada 
				Republike Francuske
				
				
				
				
				 
				 U daljem tekstu 
				Strane, 
				 U želji da 
				unaprede razvoj međusobnih odnosa,
				 Uviđajući 
				izuzetan značaj policijske saradnje u prevenciji i borbi protiv 
				kriminala, posebno u oblasti organizovanog kriminala, 
				nedozvoljene trgovine narkotocima, psihotropnim supstancama i 
				njihovim hemijskim prekursorima, kao i u oblasti prevencije i 
				borbe protiv terorizma,
				 Naglašavajući 
				međusobnu želju za saradnjom uz poštovanje svojih nacionalnih 
				zakonodavstava i međunarodnih obaveza, posebno u oblasti ljudskih 
				prava i osnovnih ljudskih sloboda, 
				 Sporazumele su 
				se o sledećem: 
				
				
				
				
				
				
				Deo I
				
				Predmet 
				sporazuma i oblasti saradnje
				
				
				
				Član 1.
				
				Predmet 
				sporazuma
				 
				 Predmet ovog 
				sporazuma predstavlja unapređenje bilateralne policijske saradnje 
				između Strana u oblasti prevencije i otkrivanja krivičnih dela, 
				posebno kroz razmenu informacija i putem redovnog kontakta 
				između nadležnih službi.
				 Saradnju koju 
				predviđa ovaj sporazum svaka Strana sprovodi uz strogo poštovanje 
				svog nacionalnog zakonodavstva i svojih međunarodnih obaveza.
				
				
				
				
				
				Član 2.
				
				Oblasti 
				saradnje
				 
				 Saglasno sa 
				ovim sporazumom, saradnja se primenjuje u navedenim oblastima:
				 a) Organizovani 
				kriminal;
				 b) Terorizam i 
				finansiranje terorizma;
				 v) Trgovina 
				ljudima (seksualno iskorišćavanje ili prinudni rad) i ilegalne 
				migracije,
				 g) Dečja 
				pornografija i seksualno iskorišćavanje dece;
				 d) 
				Visoko-tehnološki kriminal;
				 đ) Nedozvoljena 
				trgovina narkoticima, psihotropnim supstancama i njihovim 
				hemijskim prekursorima;
				 e) Nedozvoljeno 
				sticanje, posedovanje i prodaja oružja, municije i eksploziva ili 
				nuklearnog, radioaktivnog, biološkog, hemijskog materijala ili 
				roba i tehnologije za civilnu i vojnu upotrebu;
				 ž) Nedozvoljena 
				trgovina kradenim kulturnim dobrima i umetničkim predmetima;
				 z) 
				Falsifikovanje i nedozvoljena proizvodnja sredstava plaćanja i 
				zvaničnih dokumenata, kao i stavljanje u promet istih;
				 i) Pranje novca 
				i privredni kriminal;
				 j) Кorupcija;
				 k) Кrivična 
				dela koja se odnose na krađu automobila i drugih motornih 
				vozila.
				 U skladu sa 
				važećim nacionalnim zakonodavstvom obe Strane, navedena 
				policijska saradnja se može proširiti i na druge oblasti uz 
				zajedničku saglasnost ugovornih Strana.
				 Ovaj sporazum 
				ne daje pravo nadležnim organima ni jedne od dve Strane da 
				sarađuju u oblastima koje su političke, vojne, sudske ili 
				fiskalne prirode. 
				
				
				
				
				
				
				Deo II
				
				Postupanje i 
				polje primene
				
				
				
				
				Član 3.
				
				Opšta 
				saradnja
				 
				 U svakoj od 
				oblasti navedenih u članu 2. ovog sporazuma, saradnja između 
				nadležnih organa ima za glavni cilj: 
				 a) razmenu 
				informacija;
				 b) koordinaciju 
				operacija;
				 v) uspostavljanje 
				zajedničkih radnih tela;
				 g) opštu i 
				specijalizovanu obuku zaposlenih. 
				
				
				
				
				
				
				Član 4.
				
				Razmena 
				informacija
				 
				 U okviru ovog 
				sporazuma, razmena informacija između Strana odvija se 
				prevashodno u vezi:
				 a) Кrivičnih 
				dela: podaci koji se odnose na izvršioce krivičnih dela, njihove 
				saučesnike i sva druga lica koja su umešana ili koja mogu da 
				pruže informacije o okolnostima krivičnog dela i o merama koje 
				su preduzete;
				 b) Pripreme 
				krivičnih dela, a posebno terorističkih napada usmerenih protiv 
				interesa Strana; 
				 v) Materijalnih 
				predmeta koji se odnose na krivično delo, kao i uzoraka tih 
				predmeta;
				 g) Pripremanja 
				policijskih akcija i operacija koje mogu biti od interesa za 
				drugu Stranu;
				 d) Službene 
				dokumentacije po oblastima rada;
				 đ) Zakonskih 
				odredbi koje se odnose na predmet ovog sporazuma ili svake 
				izmene ovih odredbi; 
				 e) Novih oblika 
				kriminala i savremenih načina, metoda i tehnika za borbu protiv 
				ovih oblika kriminala. 
				
				
				
				
				Član 5.
				
				
				Кoordinacija
				 
				 Nadležni organi 
				obe Strane preduzimaju sve potrebne mere da bi se obezbedila 
				koordinacija navedenih operacija na njihovim suverenim 
				teritorijama: 
				 a) Zaštita 
				svedoka i drugih učesnika u krivičnom postupku, isključujući 
				osumnjičene, a čija bezbednost je ugrožena;
				 b) Planiranje i 
				sprovođenje zajedničkih programa za prevenciju kriminala. 
				
				
				
				
				
				
				
				Član 6.
				
				Zajednički 
				timovi
				 
				 U okviru 
				primene ovog sporazuma Strane mogu da obrazuju zajedničke 
				timove.
				 Pripadnici 
				snaga bezbednosti jedne Strane, koji u zajedničkim timovima 
				učestvuju u operacijama na teritoriji druge Strane, nemaju pravo 
				na primenu policijskih ovlašćenja i nalaze se pod komandom 
				pripadnika zemlje domaćina. 
				 Prava i obaveze 
				ovih pripadnika, kao i uslovi izvršavanja njihovih zadataka, 
				posebno kada je u pitanju nošenje uniforme i oružja, podležu 
				zakonima i propisima zemlje u kojoj se ti zadaci obavljaju.
				 Pripadnici 
				Strana podležu važećim zakonima u njihovoj zemlji kada su u pitanju 
				uslovi zapošljavanja, radnopravna i disciplinska odgovornost.
				
				
				
				
				
				
				
				Član 7.
				
				Odgovornost 
				za štetu
				 
				 Кada su na 
				osnovu ovog sporazuma pripadnici jedne Strane upućeni na 
				teritoriju druge Strane s ciljem obavljanja zadataka, strana 
				pošiljalac snosi naknadu eventualne štete prouzrokovane radom 
				svojih pripadnika, a u skladu sa zakonodavstvom Strane 
				primaoca.
				 Strana primalac 
				je nadležna u postupcima po tužbi koju treća lica ili njihovi 
				punomoćnici podnesu, a Strana pošiljalac je dužna da nadoknadi 
				celokupan iznos na ime naknade štete žrtvama ili njihovim 
				punomoćnicima. 
				
				
				
				
				
				
				Član 8.
				
				Obuka
				
				 
				 Strane sarađuju 
				i međusobno se pomažu uspostavljanjem određenog broja aktivnosti u 
				oblasti obuke: 
				 a) Primanjem 
				pripadnika druge Strane na praksu;
				 b) Zajedničkim 
				izvođenjem seminara, vežbi i prakse;
				 v) 
				Organizovanjem programa za podizanje nivoa obučenosti 
				specijalizovanih pripadnika;
				 g) Razmenom 
				eksperata, svojih planova obuke i načina osmišljavanja programa;
				 d) Učestvovanjem 
				na vežbama u svojstvu posmatrača.
				 Strane 
				podržavaju sve oblike razmene iskustava i znanja. 
				
				
				
				
				
				
				Član 9.
				
				Procedure i 
				troškovi
				 
				 Zahtevi za 
				informacijama i merama koje se preduzimaju koordinisano sa 
				drugom Stranom ili zahtevi za drugim vrstama asistencije, moraju 
				se uputiti u pisanom obliku i sadržati argumente za upućivanje 
				takvog zahteva. U hitnim slučajevima, Strane potpisnice mogu 
				usmeno da upute zahtev i da ga kasnije, u najkraćem roku, dopune 
				pisanim obaveštenjem kojim potvrđuju zahtev. 
				 Nadležni organi 
				Strana jedni drugima pružaju pomoć direktno, pod uslovom da u 
				skladu sa nacionalnim zakonodavstvom takvi zahtevi za pružanjem 
				pomoći ne spadaju u nadležnost pravosudnih organa. Ukoliko 
				policijski organi koji su primili zahtev za pružanjem pomoći nisu 
				nadležni za sprovođenje takvog zahteva, moraju ga dostaviti 
				organima koji su nadležni. 
				 Nadležni organi 
				zamoljene Strane, u najkraćem roku dostavljaju odgovor na zahtev 
				iz stava 1. U slučaju potrebe, nadležni organi zamoljene Strane 
				mogu da zatraže dodatne informacije kako bi mogli da odgovore na 
				upućeni zahtev. 
				 Svaka od Strana 
				može da odbije, potpuno ili delimično, zahtev koji joj je 
				upućen, ukoliko smatra da bi saglasno sa njenim nacionalnim 
				zakonodavstvom, pozitivan odgovor mogao da predstavlja kršenje 
				osnovnih ljudskih prava, pravila organizacije i funkcionisanja 
				pravosudnih organa, suvereniteta i bezbednosti zemlje, javnog 
				reda ili drugih suštinskih prava te zemlje. 
				 Кada na osnovu 
				stava 4. ovog člana, jedna od Strana potpuno ili delimično 
				odbije zahtev za saradnju, dužna je da o tome obavesti drugu 
				Stranu uz obrazloženje takve odluke.
				 U okviru 
				primene ovog sporazuma, Strane će snositi svaka svoje troškove, 
				u skladu i u okvirima njihovih budžeta, osim ukoliko Strane 
				zajednički ne dogovore drugačije. 
				
				
				
				
				
				
				Deo III
				
				Oficiri za 
				vezu
				
				
				
				
				Član 10.
				 Svaka Strana 
				može da na teritoriju države druge Strane pošalje svoje oficire 
				za vezu.
				 Slanje oficira 
				za vezu na teritoriju države druge Strane ima za cilj unapređenje 
				i jačanje policijske saradnje zbližavanjem policijskih službi dve 
				Strane. 
				 Oficiri za vezu 
				imaju zadatak da obavljaju savetodavne misije i pružaju 
				asistenciju, pri čemu nemaju pravo samostalnog odlučivanja niti 
				ovlašćenja policije. Oni pružaju informacije i izvršavaju svoje 
				zadatke u skladu sa instrukcijama koje dobijaju od Strane koju 
				predstavljaju a uz poštovanje nacionalnih zakonodavstava obe 
				Strane. 
				 Drugu Stranu je 
				potrebno obavestiti o imenovanju oficira za vezu u pisanom 
				obliku. 
				
				
				
				
				Deo IV
				
				Zaštita 
				podataka i dostavljanje podataka trećim licima
				
				
				
				
				Član 11.
				
				Zaštita 
				podataka
				 
				 Informacije 
				koje spadaju u lične podatke o licima Strane razmenjuju u okviru 
				ovog sporazuma uz poštovanje svojih nacionalnih zakonodavstava i 
				prihvaćenih međunarodnih obaveza, pod sledećim uslovima: 
				
				 a) Strana 
				korisnik, ove podatke može da upotrebi samo za potrebe 
				definisane prilikom upućivanja zahteva i pod uslovima koje je 
				odredila Strana dostavljač; ovi podaci se ne mogu koristiti u 
				druge svrhe bez prethodne dozvole Strane koja je dostavila 
				informacije izdate u pisanom obliku i u skladu sa nacionalnim 
				zakonodavstvom te Strane.
				 b) Strana 
				korisnik je dužna da na zahtev Strane dostavljača, pruži 
				informacije o upotrebi informacija koje su joj dostavljene i o 
				postignutim rezultatima.
				 v) Nadležni 
				organi Strane korisnika podataka za navedene garantuju isti nivo 
				poverljivosti i zaštite od svakog nedozvoljenog pristupa, 
				modifikacije i širenja, kao i Strana koja je dostavila podatke. 
				Ovi podaci se ne mogu dostavljati drugim organima ni trećim 
				zemljama bez prethodnog odobrenja Strane koja je podatke dostavila 
				u pisanom obliku.
				 g) Strana 
				dostavljač je dužna da obezbedi tačnost i da utvrdi da podaci 
				odgovaraju zahtevu. Ukoliko se ispostavi da su poslati nepotpuni 
				ili nedozvoljeni podaci, Strana korisnik o tome mora odmah da 
				bude obaveštena kako bi se izvršila potrebna modifikacija ili 
				uništenje ovih podataka. 
				 d) Lica koja 
				mogu da potvrde svoj identitet a čiji lični podaci su bili 
				predmet dostave, na zahtev mogu da saznaju sadržaj dostavljenih 
				podataka kao i da dobiju informacije o tome za šta su njihovi 
				podaci upotrebljeni. Objavljivanje podataka se vrši u skladu sa 
				nacionalnim zakonodavstvom Strane molilje. Objavljivanje 
				informacija zahteva prethodno odobrenje Strane koja je 
				informacije dostavila, izdato u pisanom obliku.
				 đ) Prilikom 
				razmene podataka, zamoljena Strana obaveštava Stranu molilju o 
				roku koji je, u skladu sa nacionalnim zakonodavstvom, određen za 
				uništenje podataka. Nezavisno od ovog roka, podaci se moraju 
				uništiti čim prestane njihovo korišćenje. Zamoljena strana mora 
				biti obaveštena o uništenju podataka koje je dostavila i o 
				razlogu njihovog uništenja. U slučaju da ovaj Sporazum bude 
				raskinut ili se ne produži, svi podaci koji su dostavljeni u 
				okviru Sporazuma, moraju se uništiti.
				 e) Strane vode 
				evidenciju o razmenjenim, primljenim ili uništenim informacijama 
				koje upisuju u registar. Ovaj registar pored ostalog treba da 
				sadrži i informacije o razlozima dostave podataka nadležnim 
				organima, odnosno o razlozima njihovog uništenja. 
				
				
				
				
				Deo V
				
				Završne 
				odredbe
				
				
				
				
				
				
				Član 12.
				
				Nadležni 
				organi
				 
				 Organi koji su 
				u okviru svojih nadležnosti odgovorni za primenu ovog sporazuma 
				jesu Ministarstva unutrašnjih poslova svake Strane. 
				 U tu svrhu, ovi 
				organi određuju organizacione jedinice zadužene za primenu 
				različitih oblasti saradnje iz ovog sporazuma. O organizacionim 
				jedinicama određenim u tu svrhu, druga Strana se u najkraćem 
				roku obaveštava diplomatskim putem. 
				 Nadležni organi 
				se međusobno obaveštavaju o eventualnim izmenama u vezi sa 
				organizacionim jedinicama određenim u skladu sa stavom 2. ovog 
				člana. 
				
				
				
				
				
				
				Član 13.
				
				Sastanci 
				eksperata
				 
				 Mešovite 
				komisije sastavljene od predstavnika nadležnih organa svake 
				Strane, redovno se sastaju da bi sačinile presek rezultata 
				saradnje koja se ostvaruje u skladu sa ovim Sporazumom. Ove 
				komisije procenjuju kvalitet saradnje, razmatraju nove strategije 
				i utvrđuju da li je potrebno da se saradnja dopuni ili dodatno 
				razvije. 
				
				
				
				
				
				
				Član 14.
				
				Dodatni 
				protokoli
				 
				 U okviru 
				primene ovog sporazuma, nadležni organi Strana mogu da zaključuju 
				dodatne protokole, kojima će precizirati modalitete primene 
				aktivnosti saradnje. 
				
				
				
				
				
				
				Član 15.
				
				Rešavanje 
				sporova
				 
				 Svaki spor koji 
				nastane u vezi sa tumačenjem ili primenom ovog sporazuma, Strane 
				rešavaju dogovorom. 
				
				
				
				
				
				
				Član 16.
				
				Stupanje na 
				snagu i raskid Sporazuma
				 
				 Svaka Strana 
				obaveštava drugu Stranu o ispunjenju odgovarajućih internih 
				procedura koje su potrebne za stupanje na snagu ovog sporazuma 
				koji počinje da važi prvog dana drugog meseca nakon prijema 
				poslednjeg obaveštenja da su procedure ispunjene. 
				 Ovaj sporazum 
				je zaključen za period od tri godine i može se prećutno 
				obnavljati. Svaka Strana može u svakom trenutku da raskine 
				Sporazum uz dostavu pisanog obaveštenja drugoj Strani. Sporazum 
				prestaje da važi šest meseci posle dostave obaveštenja o raskidu. 
				Raskid ugovora neće uticati na aktivnosti koje su započete, osim 
				ukoliko Strane zajedno ne odluče drugačije.
				 Izmene i dopune 
				ovog sporazuma mogu se izvršiti pod istim uslovima kao i ovaj 
				sporazum. 
				 Za potvrdu 
				navedenom, predstavnici obe Strane, propisno ovlašćeni u tu 
				svrhu, potpisali su ovaj Sporazum i utisnuli svoj pečat.
				 Sačinjeno u 
				Parizu, dana 18. novembra 2009. godine, u dva originalna 
				primerka, od kojih je svaki na srpskom i na francuskom jeziku, 
				pri čemu oba teksta imaju podjednaku važnost. 
				 
				
				
				U ime 
				
				 
				U 
				ime
				Vlade Republike 
				Srbije
				
				Vlade Republike Francuske 
				Ivica Dačić, s.r.
				Bris 
				Ortefej, s.r.
				
				
				
				
				
				Član 3.
				 
				Ovaj zakon 
				stupa na snagu osmog dana od dana objavljivanja u „Službenom 
				glasniku Republike Srbije – Međunarodni ugovori”.
				
			
		
	


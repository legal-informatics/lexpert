




Redakcijski prečišćen tekst


ZAКON
o osnovama svojinskopravnih odnosa
"Službeni list SFRJ", br. 6 od 8. februara 1980, 36 od 29. 
juna 1990, "Službeni list SRJ", broj 29 od 26. juna 1996. i "Službeni glasnik 
RS", broj 115 od 27. decembra 2005 - 
dr. zakon
*Službeni list SRJ, broj 29/1996
Glava I
OSNOVNA NAČELA 
Član 1.
Fizička i pravna lica mogu imati pravo svojine na 
pokretnim i nepokretnim stvarima.
*Službeni list SRJ, broj 29/1996
Član 2.
Brisan je (vidi član 3. Zakona - 29/1996-41) 
 

Član 3.
Vlasnik ima pravo da svoju stvar drži, da je koristi i da 
njome raspolaže, u granicama određenim zakonom.
Svako je dužan da se uzdržava od povrede prava svojine 
drugog lica.
*Službeni list SRJ, broj 29/1996
Član 4.
Vlasnik ostvaruje pravo svojine u skladu sa prirodom i namenom stvari
.
Zabranjeno je vršenje prava svojine protivno cilju zbog koga 
je zakonom ustanovljeno ili priznato .
*Službeni list SRJ, broj 29/1996
Član 5.
Vlasnik nepokretnosti dužan je da se pri korišćenju 
nepokretnosti uzdržava od radnji i da otklanja uzroke koji potiču od njegove 
nepokretnosti, kojima se otežava korišćenje drugih nepokretnosti (prenošenje dima, 
neprijatnih mirisa, toplote, čađi, potresa, buke, oticanja otpadnih voda i sl.) 
preko mere koja je uobičajena s obzirom na prirodu i namenu nepokretnosti i na 
mesne prilike, ili kojima se prouzrokuje znatnija šteta.
Bez posebnog pravnog osnova zabranjeno je vršenje smetnji iz 
stava 1. ovog člana posebnim uređajima.
Član 6.
Na stvari na kojoj postoji pravo svojine može se zasnovati 
pravo službenosti, pravo stvarnog tereta i pravo zaloge, pod uslovima određenim 
zakonom .
Zabranjeno je vršenje prava iz stava 1. ovog člana protivno 
cilju zbog koga su zakonom ustanovljena ili priznata
.
*Službeni list SRJ, broj 29/1996
Član 7.
Sticanje, zaštita i prestanak prava svojine, prava 
službenosti, prava stvarnog tereta i prava zaloge uređuju se zakonom *.
*Službeni list SRJ, broj 29/1996
Član 8.
Pravo svojine se može oduzeti ili ograničiti u skladu sa 
ustavom i zakonom.*
*Službeni list SRJ, broj 29/1996
Glava II
PRAVO SVOJINE 
1. Predmet prava svojine
*Službeni list SRJ, broj 29/1996
Član 9.
Fizička i pravna lica mogu imati pravo svojine na 
stambenim zgradama, stanovima, poslovnim zgradama, poslovnim prostorijama, 
poljoprivrednom zemljištu i drugim nepokretnostima, osim na prirodnim bogatstvima 
koja su u državnoj svojini.
Fizička i pravna lica mogu imati pravo svojine i na 
pojedinim dobrima u opštoj upotrebi i na gradskom građevinskom zemljištu, u 
skladu sa zakonom, kao i na šumama i šumskom zemljištu - u granicama utvrđenim 
zakonom.
*Službeni list SRJ, broj 29/1996
Čl. 10-12.
Brisani su (vidi član 10. Zakona - 29/1996-41)
 

Član 13.
Više lica imaju pravo susvojine na nepodeljenoj stvari kada 
je deo svakog od njih određen srazmerno prema celini (idealni deo).
Ako suvlasnički delovi nisu određeni, pretpostavlja se da su 
jednaki.
Član 14.
Suvlasnik ima pravo da stvar drži i da je koristi zajedno 
sa ostalim suvlasnicima srazmerno svom delu, ne povređujući prava ostalih 
suvlasnika.
Suvlasnik može raspolagati svojim delom bez saglasnosti 
ostalih suvlasnika.
U slučaju prodaje suvlasničkog dela ostali suvlasnici imaju 
pravo preče kupovine samo ako je to određeno zakonom.
*Službeni list SRJ, broj 29/1996
Član 15.
Suvlasnici imaju pravo da zajednički upravljaju stvarju.
Za preduzimanje poslova redovnog upravljanja stvarju potrebna 
je saglasnost suvlasnika čiji delovi zajedno čine više od polovine vrednosti 
stvari.
Ako se u slučajevima iz stava 2. ovog člana ne postigne 
saglasnost, a preduzimanje posla je neophodno za redovno održavanje stvari, o tome 
odlučuje sud.
Za preduzimanje poslova koji prelaze okvir redovnog 
upravljanja (otuđenje cele stvari, promena namene stvari, izdavanje cele stvari u 
zakup, zasnivanje hipoteke na celoj stvari, zasnivanje stvarnih službenosti, veće 
popravke i sl.) potrebna je saglasnost svih suvlasnika.
Suvlasnici mogu poveriti upravljanje stvarju jednom ili 
nekolicini suvlasnika ili trećem licu.
Troškove korišćenja, upravljanja i održavanja stvari i ostale 
terete koji se odnose na celu stvar snose suvlasnici srazmerno veličini svojih 
delova.
Član 16.
Suvlasnik ima pravo da u svako vreme zahteva deobu stvari, 
osim u vreme u koje bi ta deoba bila na štetu drugih suvlasnika, ako zakonom 
nije drukčije određeno.
Pravo iz stava 1. ovog člana ne zastareva.
Ništav je ugovor kojim se suvlasnik trajno odriče prava na 
deobu stvari.
Suvlasnici sporazumno određuju način deobe stvari, a u 
slučaju da se ne može postići sporazum, odlučuje sud.
Sud će odlučiti da se deoba izvrši prodajom stvari ako je 
fizička deoba nemoguća ili je moguća samo uz znatno smanjenje vrednosti stvari.
Suvlasniku kome je deobom pripala stvar ili deo stvari 
ostali suvlasnici jamče za pravne i fizičke nedostatke stvari u granicama 
vrednosti svojih suvlasničkih delova.
Pravo iz stava 6. ovog člana gasi se protekom tri godine od 
deobe stvari.
Član 17.
Susvojina postoji i na nepodeljenoj stvari čiji su 
delovi u različitim oblicima svojine.
*Službeni list SRJ, broj 29/1996
Član 18.
U slučajevima i pod uslovima određenim zakonom može 
postojati pravo zajedničke svojine.
Zajednička svojina je svojina više lica na nepodeljenoj 
stvari kada su njihovi udeli odredivi ali nisu unapred određeni.
Član 19.
Pravo svojine na posebnom delu zgrade može postojati 
na stanu, poslovnoj prostoriji ili garaži, odnosno garažnom mestu.
Na zajedničkim delovima zgrade i uređajima u zgradi 
vlasnici posebnih delova zgrade imaju pravo zajedničke nedeljive svojine.
*Službeni list SRJ, broj 29/1996
2. Sticanje prava svojine
Član 20.
Pravo svojine stiče se po samom zakonu, na osnovu pravnog 
posla i nasleđivanjem.
Pravo svojine stiče se i odlukom državnog organa, na način 
i pod uslovima određenim zakonom.
Član 21.
Po samom zakonu pravo svojine se stiče stvaranjem nove 
stvari, spajanjem, mešanjem, građenjem na tuđem zemljištu, odvajanjem plodova, 
održajem, sticanjem svojine od nevlasnika, okupacijom i u drugim slučajevima 
određenim zakonom.
Član 22.
Lice koje od svog materijala svojim radom izradi novu stvar 
stiče pravo svojine na tu stvar.
Pravo svojine na novu stvar pripada vlasniku od čijeg je 
materijala tu stvar, na osnovu pravnog posla, izradilo drugo lice.
Ako je neko od tuđeg materijala svojim radom izradio novu 
stvar, ona pripada njemu ako je savestan i ako je vrednost rada veća od vrednosti 
materijala, a ako su vrednosti jednake - nastaje susvojina.
Član 23.
Кad su stvari koje pripadaju raznim vlasnicima tako spojene 
ili pomešane da se više ne mogu razdvojiti bez znatne štete ili bez nesrazmernih 
troškova, na novoj stvari nastaje pravo susvojine u korist dotadašnjih vlasnika, 
i to srazmerno vrednosti koju su pojedine stvari imale u trenutku spajanja ili 
mešanja.
Ako je neko od vlasnika bio nesavestan, savestan vlasnik 
može zahtevati, u roku od godinu dana od dana spajanja ili mešanja stvari, da mu 
cela stvar pripadne u svojinu ili da cela stvar pripadne nesavesnom vlasniku i 
da mu ovaj naknadi vrednost njegove stvari.
Ako od dveju spojenih ili pomešanih stvari jedna ima 
neznatnu vrednost u odnosu na drugu, vlasnik druge stvari stiče pravo svojine na 
novu stvar uz obavezu da licu koje je time izgubilo pravo svojine na stvar 
naknadi njenu vrednost.
Član 24.
Lice koje može izgraditi zgradu ili drugu građevinu 
(građevinski objekat) na zemljištu na koje drugi ima pravo svojine (graditelj), 
stiče pravo svojine i na zemljište na kome je izgrađen građevinski objekat, kao i 
na zemljište koje je neophodno za redovnu upotrebu tog građevinskog objekta, ako 
nije znalo niti moglo znati da gradi na tuđem zemljištu, a vlasnik zemljišta je 
znao za izgradnju i nije se odmah usprotivio.
U slučaju iz stava 1. ovog člana vlasnik zemljišta ima pravo 
da za vreme od tri godine od dana saznanja za završenu izgradnju, ali najkasnije u 
vreme od deset godina od završene izgradnje, traži da mu graditelj naknadi 
vrednost zemljišta u visini njegove prometne cene u vreme donošenja sudske odluke.
*Službeni list SRJ, broj 29/1996
Član 25.
Ako je graditelj znao da gradi na tuđem zemljištu ili ako to 
nije znao a vlasnik se tome odmah usprotivio, vlasnik zemljišta može tražiti da 
mu pripadne pravo svojine na građevinski objekat ili da graditelj poruši 
građevinski objekat i vrati mu zemljište u prvobitno stanje ili da mu graditelj 
isplati prometnu cenu zemljišta.
Brisan je raniji stav 2. (vidi član 15. Zakona - 
29/1996-41)
U slučajevima iz stava 1. ovog člana vlasnik zemljišta ima 
pravo i na naknadu štete.
Ako vlasnik zemljišta zahteva da mu pripadne pravo svojine 
na građevinski objekat, dužan je naknaditi graditelju vrednost objekta u visini 
prosečne građevinske cene objekta u mestu u kome se nalazi u vreme donošenja 
sudske odluke.
Pravo izbora iz stava 1. ovog člana vlasnik zemljišta može 
ostvariti najkasnije u roku od tri godine od dana završetka izgradnje 
građevinskog objekta. Po proteku ovog roka vlasnik može zahtevati isplatu 
prometne cene zemljišta.
Član 26.
Ako je graditelj savestan a vlasnik zemljišta nije znao za 
izgradnju, u slučaju kad građevinski objekat vredi znatno više od zemljišta, 
građevinski objekat zajedno sa zemljištem pripada graditelju, a on za zemljište 
duguje vlasniku naknadu po prometnoj ceni zemljišta.
Ako je vrednost zemljišta znatno veća, sud će na zahtev 
vlasnika zemljišta građevinski objekat dosuditi njemu i obavezati ga da graditelju 
naknadi građevinsku vrednost objekta u visini prosečne građevinske cene objekta 
u mestu u kome se nalazi. Ovaj zahtev vlasnik može podneti u roku od tri godine 
od dana završetka izgradnje građevinskog objekta.
Ako je graditelj savestan a vlasnik zemljišta nije znao za 
izgradnju, u slučaju kada su vrednost građevinskog objekta i vrednost zemljišta 
približno jednake, sud će građevinski objekat, odnosno građevinski objekat i 
zemljište, dosuditi vlasniku zemljišta ili graditelju, vodeći računa o njihovim 
potrebama, a naročito o njihovim stambenim prilikama.
Vlasniku zemljišta, odnosno graditelju, pripada naknada za 
zemljište, odnosno građevinski objekat, po odredbi stava 1. ovog člana.
Član 27.
Pravo svojine na plodove koje stvar daje pripada vlasniku 
stvari.
Savestan držalac, plodouživalac i zakupac stvari koja daje 
plodove stiče pravo svojine na plodove u trenutku njihovog odvajanja.
Plodovi iz stava 2. ovog člana, do njihovog odvajanja, 
sastavni su deo stvari i pripadaju njenom vlasniku.
Član 28.
Savestan i zakoniti držalac pokretne stvari, na koju drugi 
ima pravo svojine, stiče pravo svojine na tu stvar održajem protekom tri godine.
Savestan i zakonit držalac nepokretne stvari, na koju drugi 
ima pravo svojine, stiče pravo svojine na tu stvar održajem protekom deset 
godina.
Savestan držalac pokretne stvari, na koju drugi ima pravo 
svojine, stiče pravo svojine na tu stvar održajem protekom deset godina.
Savestan držalac nepokretne stvari, na koju drugi ima pravo 
svojine, stiče pravo svojine na tu stvar održajem protekom 20 godina.
Naslednik postaje savestan držalac od trenutka otvaranja 
nasleđa i u slučaju kada je ostavilac bio nesavestan držalac, a naslednik to 
nije znao niti je mogao znati, a vreme za održaj počinje teći od trenutka 
otvaranja nasleđa.
Član 29.
Brisan je (vidi član 16. Zakona - 29/1996-41) 
 

Član 30.
Vreme potrebno za održaj počinje teći onog dana kada je 
držalac stupio u državinu stvari, a završava se istekom poslednjeg dana vremena 
potrebnog za održaj.
U vreme potrebno za održaj uračunava se i vreme za koje su 
prethodnici sadašnjeg držaoca držali stvar kao savesni i zakoniti držaoci, 
odnosno kao savesni držaoci.
Na prekid, odnosno zastoj održaja shodno se primenjuju 
odredbe o prekidu, odnosno zastoju zastarelosti potraživanja.
Član 31.
Savesno lice stiče pravo svojine na pokretnu stvar koju je 
pribavilo uz naknadu od nevlasnika koji u okviru svoje delatnosti stavlja u 
promet takve stvari, od nevlasnika kome je vlasnik predao stvar u državinu na 
osnovu pravnog posla koji nije osnov za pribavljanje prava svojine, kao i na 
javnoj prodaji.
Raniji vlasnik može od savesnog sticaoca zahtevati da mu 
stvar vrati uz naknadu po prometnoj ceni, ukoliko ta stvar ima za njega poseban 
značaj.
Zahtev iz stava 2. ovog člana ne može se postaviti po 
proteku roka od jedne godine od sticanja prava svojine na tu stvar.
Član 32.
Na pokretnu stvar koju je njen vlasnik napustio pravo 
svojine stiče lice koje je uzelo tu stvar u državinu sa namerom da je prisvoji 
(okupacija), ako zakonom nije drukčije određeno.
Na nepokretnost se ne može steći pravo svojine okupacijom.
Član 33.
Na osnovu pravnog posla pravo svojine na nepokretnost stiče 
se upisom u javnu knjigu ili na drugi odgovarajući način određen zakonom.
Član 34.
Na osnovu pravnog posla pravo svojine na pokretnu stvar 
stiče se predajom te stvari u državinu sticaoca.
Predaja pokretne stvari smatra se izvršenom i predajom 
isprave na osnovu koje sticalac može raspolagati tom stvari, kao i uručenjem 
nekog dela stvari ili izdvajanjem ili drugim označavanjem stvari koje znači 
predaju stvari.
Кada se pokretna stvar nalazi u državini sticaoca po nekom 
pravnom osnovu, on stiče pravo svojine na nju u trenutku zaključenja pravnog posla 
sa vlasnikom stvari na osnovu koga se stiče pravo svojine.
Ako sticalac prava svojine na pokretnu stvar ostavi tu 
stvar i dalje u državini prenosioca po nekom drugom osnovu, on stiče pravo 
svojine na nju u trenutku zaključenja pravnog posla sa vlasnikom stvari na osnovu 
koga se stiče pravo svojine.
Pravo svojine na pokretnu stvar koju drži treće lice 
prelazi na sticaoca u trenutku zaključenja pravnog posla kojim mu je prenosilac 
preneo pravo da zahteva povraćaj te stvari. Treće lice ima pravo da prema novom 
vlasniku istakne sve prigovore koje je imao prema ranijem vlasniku.
Predaja pokretne stvari smatra se izvršenom i kada iz 
konkretnih okolnosti proizlazi da je izvršena predaja stvari.
Član 35.
Кada je više lica zaključilo posebne pravne poslove radi 
sticanja prava svojine na istu pokretnu stvar koja je individualno određena, to 
pravo stiče lice kome je stvar prvo predata.
Član 36.
Pravo svojine na stvar stiče se nasleđivanjem u trenutku 
otvaranja nasleđa na imovini umrlog, ako zakonom nije drukčije određeno.
3. Zaštita prava svojine
Član 37.
Vlasnik može tužbom zahtevati od držaoca povraćaj 
individualno određene stvari.
Vlasnik mora dokazati da na stvari čiji povraćaj traži ima 
pravo svojine, kao i da se stvar nalazi u faktičkoj vlasti tuženog.
Pravo na podnošenje tužbe iz stava 1. ovog člana ne 
zastareva.
Član 38.
Savestan držalac predaje stvar vlasniku sa plodovima koji 
još nisu ubrani.
Savestan držalac nije dužan da plati naknadu za korišćenje 
stvari niti odgovara za pogoršanje i propast stvari koji su nastali za vreme 
njegovog savesnog držanja.
Savestan držalac ima pravo na naknadu nužnih troškova za 
održavanje stvari.
Savestan držalac može tražiti naknadu korisnih troškova u 
meri u kojoj je vrednost stvari povećana.
Nužne i korisne troškove iz st. 3. i 4. ovog člana vlasnik 
stvari dužan je naknaditi savesnom držaocu u meri u kojoj ti troškovi nisu 
obuhvaćeni koristima koje je on dobio od stvari.
Savestan držalac ima pravo na naknadu troškova koje je 
učinio radi svog zadovoljstva ili ulepšavanja stvari samo ukoliko je vrednost 
stvari povećana. Ako se ono što je učinjeno radi zadovoljstva ili ulepšavanja 
stvari može od nje odvojiti bez njenog oštećenja, savestan držalac ima pravo da to 
odvoji i zadrži za sebe.
Savestan držalac ima pravo da zadrži stvar dok mu se ne 
naknadi iznos nužnih i korisnih troškova koje je imao u vezi sa održavanjem 
stvari.
Potraživanje naknade nužnih i korisnih troškova zastareva za 
tri godine od dana predaje stvari.
Član 39.
Nesavestan držalac dužan je predati vlasniku stvari sve 
plodove.
Nesavestan držalac dužan je nadoknaditi vrednost ubranih 
plodova koje je potrošio, otuđio ili uništio, kao i vrednost plodova koje je 
propustio da ubere.
Nesavestan držalac dužan je naknaditi štetu nastalu 
pogoršanjem ili propašću stvari, osim ako bi ta šteta nastala i kada bi se stvar 
nalazila kod vlasnika.
Nesavestan držalac može tražiti naknadu nužnih troškova 
koje bi imao i vlasnik da se stvar nalazila kod njega.
Nesavestan držalac ima pravo na naknadu korisnih troškova 
samo ako su korisni lično za vlasnika.
Nesavestan držalac nema pravo na naknadu troškova koje je 
učinio radi svog zadovoljstva ili ulepšavanja stvari, ali može da odnese stvar 
koju je ugradio radi svog zadovoljstva ili ulepšavanja stvari kad se ona može 
odvojiti bez oštećenja glavne stvari.
Savestan držalac postaje nesavestan od trenutka kada mu je 
tužba dostavljena, ali vlasnik može dokazivati da je savestan držalac postao 
nesavestan i pre dostavljanja tužbe.
Član 40.
Pravo vlasnika da od nesavesnog držaoca zahteva predaju 
ubranih plodova i naknadu vrednosti plodova koje je potrošio, otuđio, propustio 
da ubere ili uništio, zastareva za tri godine od dana predaje stvari.
Potraživanje nesavesnog držaoca stvari u pogledu naknade 
troškova zastareva za tri godine od dana predaje stvari.
Član 41.
Lice koje je pribavilo individualno određenu stvar po 
pravnom osnovu i na zakonit način, a nije znalo i nije moglo znati da nije 
postalo vlasnik (pretpostavljeni vlasnik), ima pravo da zahteva njen povraćaj i od 
savesnog držaoca kod koga se ta stvar nalazi bez pravnog osnova ili po slabijem 
pravnom osnovu.
Кada se dva lica smatraju pretpostavljenim vlasnicima iste 
stvari, jači pravni osnov ima lice koje je stvar steklo teretno u odnosu na lice 
koje je stvar steklo besteretno. Ako su pravni osnovi ovih lica iste jačine, 
prvenstvo ima lice kod koga se stvar nalazi.
Pravo na podnošenje tužbe iz stava 1. ovog člana ne 
zastareva.
Član 42.
Ako treće lice neosnovano uznemirava vlasnika ili 
pretpostavljenog vlasnika na drugi način a ne oduzimanjem stvari, vlasnik, odnosno 
pretpostavljeni vlasnik, može tužbom zahtevati da to uznemiravanje prestane.
Кada je uznemiravanjem iz stava 1. ovog člana prouzrokovana 
šteta, vlasnik ima pravo da zahteva naknadu štete po opštim pravilima o naknadi 
štete.
Pravo na podnošenje tužbe iz stava 1. ovog člana ne 
zastareva.
Član 43.
Suvlasnik, odnosno zajednički vlasnik ima pravo na tužbu za 
zaštitu prava svojine na celu stvar, a suvlasnik ima pravo i na tužbu za zaštitu 
svog prava na delu stvari.
4. Prestanak prava svojine
Član 44.
Brisan je (vidi član 17. Zakona - 29/1996-41) 
 

Član 45.
Pravo svojine koje određeno lice ima na stvar prestaje kad 
drugo lice stekne pravo svojine na tu stvar.
Član 46.
Pravo svojine prestaje napuštanjem stvari.
Stvar se smatra napuštenom kada njen vlasnik na nesumnjiv 
način izrazi volju da ne želi više da je drži.
Napuštena nepokretnost prelazi u državnu svojinu u 
trenutku njenog napuštanja.
*Službeni list SRJ, broj 29/1996
Član 47.
Pravo svojine prestaje propašću stvari.
Na ostatke propale stvari vlasnik zadržava pravo svojine.
Član 48.
Pravo svojine prestaje i u drugim slučajevima određenim 
zakonom.
Glava III
PRAVO SLUŽBENOSTI
Član 49.
Stvarna službenost je pravo vlasnika jedne nepokretnosti 
(povlasno dobro) da za potrebe te nepokretnosti vrši određene radnje na 
nepokretnosti drugog vlasnika (poslužno dobro) ili da zahteva od vlasnika 
poslužnog dobra da se uzdržava od vršenja određenih radnji koje bi inače imao 
pravo vršiti na svojoj nepokretnosti.
Stvarna službenost se može ustanoviti na određeno vreme ili 
za određeno doba godine.
Brisan je raniji stav 3. (vidi član 19. Zakona - 
29/1996-41)
Član 50.
Stvarna službenost vrši se na način kojim se najmanje 
opterećuje poslužno dobro.
Ako je za vršenje stvarne službenosti potrebno korišćenje 
nekog uređaja ili preduzimanje neke radnje, troškove održavanja tog uređaja i 
preduzimanje te radnje snosi vlasnik povlasnog dobra.
Ako uređaj ili radnja služi i interesima vlasnika poslužnog 
dobra, troškove održavanja tog uređaja i troškove preduzimanja te radnje snose, 
srazmerno koristi koju imaju, vlasnik povlasnog dobra i vlasnik poslužnog dobra.
Član 51.
Stvarna službenost zasniva se pravnim poslom, odlukom 
državnog organa i održajem.
Član 52.
Na osnovu pravnog posla stvarna službenost stiče se upisom 
u javnu knjigu ili na drugi odgovarajući način određen zakonom.
Član 53.
Odlukom suda ili drugog državnog organa stvarna službenost 
ustanovljava se kada vlasnik povlasnog dobra u celini ili delimično ne može 
koristiti to dobro bez odgovarajućeg korišćenja poslužnog dobra, kao i u drugim 
slučajevima određenim zakonom.
Službenost iz stava 1. ovog člana stiče se danom 
pravnosnažnosti odluke, ako zakonom nije drukčije određeno.
Na zahtev vlasnika poslužnog dobra, nadležni državni organ 
utvrđuje i odgovarajuću naknadu koju je vlasnik povlasnog dobra dužan da plati 
vlasniku poslužnog dobra.
*Službeni list SFRJ, broj 36/1990
Član 54.
Stvarna službenost stiče se održajem kada je vlasnik 
povlasnog dobra faktički ostvarivao službenost za vreme od 20 godina a vlasnik 
poslužnog dobra se tome nije protivio.
Stvarna službenost se ne može steći održajem ako je vršena 
zloupotrebom poverenja vlasnika ili držaoca poslužnog dobra, silom, prevarom ili 
ako je službenost ustupljena do opoziva.
Član 55.
Brisan je (vidi član 20. Zakona - 29/1996-41) 
 

Član 56.
Vlasnik povlasnog dobra može zahtevati da se prema vlasniku 
poslužnog dobra utvrdi postojanje stvarne službenosti.
Na tužbu iz stava 1. ovog člana shodno se primenjuju odredbe 
člana 37. stav 2. ovog zakona.
Član 57.
Ako se vlasnik povlasnog dobra neosnovano sprečava ili 
ometa u vršenju stvarne službenosti, on može tužbom zahtevati da to sprečavanje 
ili ometanje prestane.
Član 58.
Stvarna službenost prestaje ako se vlasnik poslužnog dobra 
protivi njenom vršenju a vlasnik povlasnog dobra tri uzastopne godine nije vršio 
svoje pravo.
Vlasnik poslužnog dobra može zahtevati da prestane pravo 
stvarne službenosti kada ona postane nepotrebna za korišćenje povlasnog dobra ili 
kad prestane drugi razlog zbog koga je ona zasnovana.
Stvarna službenost prestaje ako se ne vrši za vreme 
potrebno za njeno sticanje održajem, kada isto lice postane vlasnik poslužnog i 
povlasnog dobra ili propašću povlasnog, odnosno poslužnog dobra.
Član 59.
Ako se podeli povlasno dobro, stvarna službenost ostaje u 
korist svih njegovih delova.
Vlasnik poslužnog dobra može zahtevati da stvarna 
službenost vlasnika pojedinog dela podeljenog povlasnog dobra prestane ako 
stvarna službenost ne služi za potrebe tog dela.
Ako je podeljeno poslužno dobro, stvarna službenost ostaje 
samo na delovima na kojima je vršena.
Član 60.
Pravo plodouživanja, pravo upotrebe, pravo stanovanja, kao i 
pravo stvarnog tereta uređuju se zakonom.
Glava IV
PRAVO ZALOGE 
Član 61.
Pravo zaloge može postojati na pokretnim stvarima, 
nepokretnostima i na pravima.
Pravo zaloge nastaje na osnovu pravnog posla, sudske odluke 
i zakona.
Član 62.
Na pravo zaloge na pokretnim stvarima i pravo zaloge na 
pravima primenjuju se odredbe o zalozi sadržane u propisima kojima su uređeni 
obligacioni odnosi.
Čl. 63 - 69.
Prestali su da važe (vidi član 63. Zakona - 115/2005-11)
Glava V
DRŽAVINA 
Član 70.
Državinu stvari ima svako lice koje neposredno vrši 
faktičku vlast na stvari (neposredna državina).
Državinu stvari ima i lice koje faktičku vlast na stvari 
vrši preko drugog lica, kome je po osnovu plodouživanja, ugovora o korišćenju 
stana, zakupa, čuvanja, posluge ili drugog pravnog posla dalo stvar u neposrednu 
državinu (posredna državina).
Državinu prava stvarne službenosti ima lice koje faktički 
koristi nepokretnost drugog lica u obimu koji odgovara sadržini te službenosti.
Više lica mogu imati državinu stvari ili prava 
(sudržavina).
Član 71.
Lice koje po osnovu radnog ili sličnog odnosa, ili u 
domaćinstvu vrši faktičku vlast na stvari za drugo lice, a dužno je da postupa 
po uputstvima ovog drugog lica, nema državinu.
Član 72.
Državina je zakonita ako se zasniva na punovažnom pravnom 
osnovu koji je potreban za sticanje prava svojine i ako nije pribavljena silom, 
prevarom ili zloupotrebom poverenja.
Državina je savesna ako držalac ne zna ili ne može znati da 
stvar koju drži nije njegova.
Savesnost državine se pretpostavlja.
Član 73.
Naslednik postaje držalac u trenutku otvaranja nasleđa, bez 
obzira na to kada je stekao faktičku vlast na stvari.
*Službeni list SRJ, broj 29/1996
Član 74.
Državina se gubi kada držalac prestane da vrši faktičku 
vlast na stvari.
Državina se ne gubi ako je držalac privremeno sprečen da 
vrši faktičku vlast nezavisno od svoje volje.
Član 75.
Svaki držalac stvari i prava (član 70) ima pravo na zaštitu 
od uznemiravanja ili oduzimanja državine (smetanje državine).
Član 76.
Držalac ima pravo na samopomoć protiv onoga ko ga 
neovlašćeno uznemirava u državini ili mu ju je oduzeo, pod uslovom da je 
opasnost neposredna, da je samopomoć nužna i da način njenog vršenja odgovara 
prilikama u kojima postoji opasnost.
Član 77.
Sudska zaštita od uznemiravanja, odnosno oduzimanja državine 
može se tražiti u roku od 30 dana od dana saznanja za smetanje i učinioca, a 
najkasnije u roku od godinu dana od nastalog smetanja (spor zbog smetanja 
državine).
Član 78.
Sud pruža zaštitu prema poslednjem stanju državine i nastalom 
smetanju, pri čemu nije od uticaja pravo na državinu, pravni osnov državine i 
savesnost držaoca.
I držalac koji je državinu stekao silom, potajno ili 
zloupotrebom poverenja ima pravo na zaštitu, osim prema licu od koga je na takav 
način došao do državine, ako od nastalog smetanja nisu protekli rokovi iz člana 
77. ovog zakona.
Član 79.
Odlukom o zahtevu za zaštitu od smetanja državine određuju 
se zabrana daljeg uznemiravanja državine pod pretnjom novčane kazne, odnosno 
vraćanja oduzete državine, kao i druge mere potrebne za zaštitu od daljeg smetanja.
Član 80.
Sudržalac uživa zaštitu po odredbi člana 75. ovog zakona u 
odnosu na treća lica, kao i u međusobnim odnosima sa drugim sudržaocima, ako 
jedan od njih onemogućava drugoga u dotadašnjem načinu vršenja fizičke vlasti na 
stvari koja je u njihovoj državini.
Član 81.
Nezavisno od spora zbog smetanja državine (član 77) može se 
tražiti sudska zaštita državine po osnovu prava na državinu.
Glava VI
PRAVA STRANIH LICA 
Član 82.
Strana fizička i pravna lica mogu sticati pravo 
svojine na pokretnim stvarima kao i domaća lica.
*Službeni list SRJ, broj 29/1996
Član 82a
Strana fizička i pravna lica koja obavljaju delatnost u 
Saveznoj Republici Jugoslaviji mogu, pod uslovima uzajamnosti, sticati pravo 
svojine na nepokretnostima na teritoriji Savezne Republike Jugoslavije koje su 
im neophodne za obavljanje te delatnosti.
Strano fizičko lice koje ne obavlja delatnost u 
Saveznoj Republici Jugoslaviji može, pod uslovima uzajamnosti, sticati pravo 
svojine na stanu i stambenoj zgradi kao i državljanin Savezne Republike 
Jugoslavije.
Izuzetno od odredaba st. 1. i 2. ovog člana, saveznim 
zakonom može se predvideti da strano fizičko i pravno lice ne mogu sticati pravo 
svojine na nepokretnostima koje se nalaze na određenim područjima u Saveznoj 
Republici Jugoslaviji.
*Službeni list SFRJ, broj 36/1990
**Službeni list SRJ, broj 29/1996
Član 82b
Strano fizičko lice može na teritoriji Savezne 
Republike Jugoslavije, pod uslovima uzajamnosti, sticati pravo svojine na 
nepokretnostima nasleđivanjem kao i državljanin Savezne Republike Jugoslavije.
*Službeni list SFRJ, broj 36/1990
**Službeni list SRJ, broj 29/1996
Član 82v
Ugovor o sticanju prava svojine na nepokretnosti u 
smislu člana 82a ovog zakona može se overiti ako su ispunjeni uslovi za sticanje 
prava svojine iz tog člana.
Sud ili drugi nadležni organ pred kojim se postavi 
pitanje postojanja uzajamnosti u smislu čl. 82a i 82b ovog zakona objašnjenje o tome 
može zatražiti od saveznog organa nadležnog za poslove pravde. 
Objašnjenje iz stava 2. ovog člana savezni organ 
nadležan za poslove pravde daje i na zahteve zainteresovanih lica.
Savezni organ nadležan za poslove trgovine daje 
mišljenje o tome da li je ona vrsta nepokretnosti koja se stiče ugovorom iz stava 
1. ovog člana neophodna za obavljanje delatnosti stranog fizičkog ili pravnog 
lica.
*Službeni list SFRJ, broj 36/1990
**Službeni list SRJ, broj 29/1996
Član 82g
Organ nadležan za upis prava na nepokretnostima dužan 
je da podatke o izvršenom upisu prava svojine stranog lica iz čl. 82a i 82b ovog 
zakona, u roku od 15 dana od izvršenog upisa, dostavi saveznom organu nadležnom 
za poslove pravde, koji o tome vodi evidenciju.
*Službeni list SRJ, broj 29/1996
Član 82d
Strana fizička i pravna lica mogu pravnim poslom 
prenositi prava svojine na domaće lice, kao i na strano lice koje može sticati 
pravo svojine.
*Službeni list SRJ, broj 29/1996
Član 83.
Stranim državama za potrebe njihovih diplomatskih i 
konzularnih predstavništava, kao i organizacijama i specijalizovanim agencijama 
Organizacije ujedinjenih nacija mogu se, uz prethodnu saglasnost 
saveznog organa 
nadležnog za poslove pravde, prodavati zgrade i stanovi za službene potrebe, kao 
i građevinska zemljišta u svrhu izgradnje takvih zgrada.
*Službeni list SRJ, broj 29/1996
Čl. 84-85.
Brisani su (vidi član 29. Zakona - 29/1996-41)
 

Član 85a
Preduzeće koje obavlja turističku ili ugostiteljsku delatnost 
može davati u dugoročni zakup turistički i drugi prateći objekat stranom 
fizičkom ili pravnom licu pod uslovima utvrđenim pismenim ugovorom
.
Dugoročni zakup može se zaključiti najkraće na pet, a 
najduže na 30 godina.
Po isteku ugovorenog roka zakup se može produžiti.
Na zahtev zakupca izvršiće se upis dugoročnog zakupa u 
javnu knjigu ili na, drugi odgovarajući način određen zakonom.
Dugoročni zakup u pogledu koga je izvršen upis ima 
pravno dejstvo i prema docnijem sticaocu.
*Službeni list SFRJ, broj 36/1990
**Službeni list SRJ, broj 29/1996
Član 85b
Odredbe ovog zakona primenjuju se i na strana fizička i 
pravna lica, ako saveznim zakonom nije drukčije određeno.
*Službeni list SFRJ, broj 36/1990
Glava VII
MERODAVNO PRAVO U SLUČAJU SUКOBA REPUBLIČКIH ZAКONA
*Službeni list SRJ, broj 29/1996
Član 86.
Za formu pravnog posla koji se odnosi na svojinsko-pravne 
odnose na nepokretnosti merodavno je pravo republike
na čijoj se teritoriji 
nalazi nepokretnost.
*Službeni list SRJ, broj 29/1996
Član 87.
Za prava i obaveze iz svojinsko-pravnih odnosa na 
nepokretnosti merodavno je pravo republike na čijoj se teritoriji nalazi 
nepokretnost.
Za prava i obaveze iz svojinsko-pravnih odnosa na pokretnoj 
stvari merodavno je pravo republike na čijoj se teritoriji nalazi stvar u 
vreme pokretanja spora.
Za prava i obaveze iz svojinsko-pravnih odnosa na pokretnoj 
stvari koja se upisuje u javnu knjigu, od trenutka upisa merodavno je pravo 
republike na čijoj se teritoriji vodi ta javna knjiga.
*Službeni list SRJ, broj 29/1996
Član 88.
Ako fizičko ili pravno lice ima 
nepokretnosti na teritoriji više republika za 
određivanje maksimuma nepokretnosti na kojima postoji pravo svojine merodavno je 
pravo republike koje je za njega 
povoljnije, s tim da na teritoriji pojedine republike
ne može imati više od maksimuma nepokretnosti na kome postoji pravo 
svojine propisano za tu republiku .
Odredba iz stava 1. ovog člana primenjuje se i
na strana 
fizička i pravna lica.
*Službeni list SFRJ, broj 36/1990
**Službeni list SRJ, broj 29/1996
Glava VIII
ZAVRŠNE ODREDBE 
Član 89.
Danom stupanja na snagu ovog zakona prestaju da važe odredbe 
čl. 40b, 40v, 40g i člana 41. Zakona o prometu zemljišta i zgrada ("Službeni list 
SFRJ", br. 43/65, 57/65, 17/67 i 11/74) i odredbe člana 439, člana 441. st. 2. i 
3. i član 443. stav 1. Zakona o parničnom postupku ("Službeni list SFRJ", br. 
4/77).
Član 90.
Ovaj zakon stupa na snagu 1. septembra 1980. godine.

ODREDBE КOJE NISU UNETE U "PREČIŠĆEN TEКST" ZAКONA

Zakon o izmenama i dopunama Zakona o svojinskopravnim 
odnosima: "Službeni list SFRJ", broj 36/1990-1197  
Član 13.
Ugovori o pravu vremenskog korišćenja turističkog objekta 
koji su zaključeni i evidentirani u saveznom organu uprave nadležnom za poslove 
turizma do dana stupanja na snagu ovog zakona, izvršavaće se na propisima koji su 
važili u vreme evidentiranja ugovora.
Ugovori mogu ranije zaključene i evidentirane ugovore o 
pravu vremenskog korišćenja turističkog objekta usaglasiti sa odredbama ovog 
zakona ako je to za njih povoljnije.
Član 14.
Danom stupanja na snagu ovog zakona prestaje da važi Zakon o 
pravu vremenskog korišćenja turističkog objekta ("Sl. list SFRJ", br. 24/86 i 
61/88).
Član 15.
Ovaj zakon stupa na snagu osmog dana od dana objavljivanja u 
"Službenom listu SFRJ".

Zakon o izmenama i dopunama Zakona o svojinskopravnim 
odnosima: "Službeni list SRJ", broj 29/1996-41  
Član 34.
Vlasnici zgrada koje su izgrađene u skladu sa zakonom, na 
zemljištu u društvenoj svojini zadržavaju pravo korišćenja zemljišta na kome je 
zgrada izgrađena i zemljište koje služi za redovnu upotrebu te zgrade, ako 
Zakonom nije drukčije uređeno.
Član 35.
Ovim zakonom ne dira se u punovažnost već zaključenih 
ugovora o dugoročnom zakupu stambenih zgrada i poslovnog prostora a sporna 
pitanja, ako ugovorne strane ne odrede drukčije, rešavaće se po propisima koji su 
važili u vreme zaključenja ugovora.
Član 36.
Ovaj zakon stupa na snagu osmog dana od dana objavljivanja u 
“Službenom listu SRJ”.



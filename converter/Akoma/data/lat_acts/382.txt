





ZAКON


o 
zaduženju Srbije i Crne Gore kod Međunarodnog udruženja za razvoj (Projekat 
zdravstva)

„Službeni
list SCG”, broj 27 od 20. juna 2003.





Član
1.

Srbija i Crna Gora
zadužiće se, u svoje ime, a za račun Republike Srbije, iznosom koji je jednak
protivvrednosti četrnaest miliona i sedam stotina hiljada specijalnih prava
vučenja (14,7 miliona SDR), tj. oko 20 miliona USD kod Međunarodnog udruženja za
razvoj, radi finansijske podrške sektoru zdravstva Republike Srbije.



Član
2.

Zadruženje iz člana
1. ovog zakona izvršava se zaključenjem sporazuma o kreditu za razvoj (Projekat
zdravstva) između Međunarodnog udruženja za razvoj, kao zajmodavca, i Srbije i
Crne Gore, kao zajmoprimca, koju zastupa Savet ministara.

Srbija i Crna Gora
će sa Republikom Srbijom, u roku od 30 dana od stupanja na snagu ovog zakona,
zaključiti ugovor o prenosu sredstava kredita i odgovornosti za realizaciju
Projekta zdravstva.



Član
3.

Radi korišćenja
sredstava iz člana 1. ovog zakona, Srbija i Crna Gora otvara poseban račun kod
komercijalne banke (specijalni račun), pod uslovima i na način prihvatljiv za
Međunarodno udruženje za razvoj, na kome se sredstva iskazuju u evrima – po
kursu na dan uplate tih sredstava, sa isključivom namenom korišćenja sredstava
zajma za potrebe Republike Srbije – korisnika kredita.



Član
4.

Međunarodno udruženje
za razvoj uplaćuje sredstva iz člana 1. ovog zakona Srbiji i Crnoj Gori u
evrima, na račun iz člana 3. ovog zakona.



Član
5.

Radi izmirivanja
obaveza iz ovog zakona, Republika Srbija je dužna da obezbeđuje sredstva za
urednu otplatu obaveza po Sporazumu o razvojnom kreditu iz člana 2. stav 1, a u
skladu sa ugovorom o prenosu sredstava kredita i odgovornosti za realizaciju
Projekta zdravstva iz člana 2. stav 2. ovog zakona.

Кao instrument
obezbeđenja Repbulika Srbija će, u roku od 30 dana od dana stupanja na snagu ovog
zakona, dati Srbiji i Crnoj Gori kontragaranciju za uredno izmirivanje obaveza
iz ovog zakona.

Sredstva iz stava 1.
ovog člana Republika Srbija prenosi na poseban račun Srbije i Crne Gore otvoren
kod Narodne banke Srbije, sa isključivom namenom otplate obaveza iz ovog zakona.



Član
6.

Srbija i Crna Gora
izmirivaće obaveze prema Međunarodnom udruženju za razvoj po osnovu sredstava iz
člana 5. ovog zakona.



Član
7.

Zajmoprimac
otplaćuje obaveze iz ovog zakona u roku od 20 godina, počev od 15. avgusta
2013. godine do 15. februara 2023. godine, i to u polugodišnjim ratama (15.
avgusta i 15. februara svake godine), s tim da svaka rata iznosi 5% iznosa iz
člana 1. ovog zakona.



Član
8.

Zajmoprimac se
obavezuje da Međunarodnom udruženju za razvoj plaća troškove u skladu sa
sporazumom iz člana 2. ovog zakona, s tim da Republika Srbija obezbeđuje
sredstva i prenosi ih na poseban račun Srbije i Crne Gore iz člana 5. ovog
zakona.

Troškovi iz stava 1.
ovog člana plaćaju se polugodišnje (15. avgusta i 15. februara), počev od dana
kada Međunarodno udruženje za razvoj potvrdi ratifikacione dokumente.



Član
9.

Кursne razlike koje
mogu nastati u vezi sa izmirivanjem obaveza u smislu ovog zakona snosi Republika
Srbija.



Član
10.

Narodna banka Srbije
naplaćuje od Republike Srbije troškove za transfer sredstava za otplatu obaveza
Međunarodnom udruženju za razvoj, kao i proviziju za usluge koje pruža u smislu
ovog zakona.



Član
11.

Ovaj zakon stupa na
snagu narednog dana od dana objavljivanja u “Službenom listu SCG”.









	
	Zakon

	


	
				
				Na osnovu člana 112. stav 1. tačka 2. Ustava Republike Srbije, donosim
				UКAZ
				o proglašenju Zakona o dopuni Zakona o potvrđivanju Кonvencije Međunarodne organizacije rada o radu pomoraca, 2006
				Proglašava se Zakon o dopuni Zakona o potvrđivanju Кonvencije Međunarodne organizacije rada o radu pomoraca, 2006, koji je donela Narodna skupština Republike Srbije na sednici Drugog vanrednog zasedanja u 2013. godini, 30. januara 2013. godine.
				PR broj 16
				U Beogradu, 30. januara 2013. godine
				Predsednik Republike,
				Tomislav Nikolić, s.r.
				ZAКON
				o dopuni Zakona o potvrđivanju Кonvencije Međunarodne organizacije rada o radu pomoraca, 2006
				"Službeni glasnik RS – Međunarodni 
				ugovori", broj 1 od 30. januara 2013.
				
				Član 1.
				U Zakonu o potvrđivanju Кonvencije Međunarodne organizacije rada o radu pomoraca, 2006 („Službeni glasnik – Međunarodni ugovori”, broj 8/11), posle člana 2. dodaje se član 2a koji glasi:
				„Član 2a
				Područja delatnosti u kojima Republika Srbija obezbeđuje zaštitu socijalnog osiguranja pomoraca, u skladu sa st. 2. i 10. Standarda A 4.5. Кonvencije Međunarodne organizacije rada o radu pomoraca, 2006, su sledeća:
				1) zdravstvena nega;
				2) naknade u slučaju bolesti;
				3) naknade u slučaju nezaposlenosti;
				4) naknade u slučaju povrede na radu.”
				Član 2.
				Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.
	






ZAКON

o pretvaranju kratkoročnih potraživanja iz primarne emisije u dugoročne kredite

„Službeni
list SRJ”, broj 12 od 6. 
marta 1998.

Član
1.

Ovim zakonom uređuju
se uslovi i način pretvaranja potraživanja Narodne banke Jugoslavije po osnovu
kratkoročnih hartija od vrednosti banaka u dugoročne kredite, kojima su, u
skladu sa Odlukom o zameni potraživanja Narodne banke Jugoslavije od banaka po
osnovu kredita i drugih plasmana iz primarne emisije kratkoročnim hartijama od
vrednosti („Službeni list SRJ”, br. 4/97, 8/97, 33/97 i 6/98), zamenjeni
kratkoročni krediti i drugi plasmani iz primarne emisije dati bankama za namene
u poljoprivredi, za pripremu turističkih usluga i za tekuće održavanje u
elektroprivredi, proizvodnji uglja i železničkom saobraćaju.

Banke će potraživanja
po osnovu kratkoročnih hartija od vrednosti izdatih od krajnjih korisnika za
namene iz stava 1. ovog člana, pretvoriti u dugoročne kredite, pod uslovima i
na način propisanim ovim zakonom.

Član
2.

Osnovicu za
pretvaranje kratkoročnih potraživanja u dugoročne kredite, u smislu člana 1.
stav 1. ovog zakona, predstavlja knjigovodstveno stanje tih potraživanja Narodne
banke Jugoslavije sa stanjem na dan 31. decembra 1997. godine.

Član
3.

Pretvaranje
kratkoročnih potraživanja u dugoročne kredite bankama izvršiće se na osnovicu iz
člana 2. ovog zakona, i to:

1) za ratarsku
proizvodnju;

2) za stočarsku
proizvodnju;

3) za zalihe
osnovnih poljoprivrednih i prehrambenih proizvoda;

4) za pripremu
turističkih usluga;

5) za tekuće
održavanje u elektroprivredi, proizvodnji uglja i železničkom saobraćaju.

Član
4.

Narodna banka
Jugoslavije pretvoriće bankama svoja potraživanja u dugoročne kredite, sa rokom
vraćanja od 15 godina, koji obuhvata i odložni period od 5 godina. 

Dugoročni krediti iz
stava 1. ovog člana otplatiće se u dvadeset jednakih polugodišnjih rata koje
dospevaju 30. juna i 31. decembra svake godine.

Prva rata dospeva za
plaćanje 30. juna 2003. godine.

Član
5.

Na dugoročne kredite
iz člana 2. ovog zakona banke plaćaju kamatu Narodnoj banci Jugoslavije po
kamatnoj stopi od 0,5% godišnje.

Кamata iz stava 1.
ovog člana teče od 1. januara 1998. godine do konačne otplate, a obračunava se
godišnje unazad i plaća do 31. januara tekuće godine za prethodnu godinu.

Član
6.

Narodna banka
Jugoslavije će na osnovu podnetih zahteva banaka zaključiti sa svakom bankom
ugovor o pretvaranju kratkoročnih potraživanja u dugoročni kredit, pod uslovima
utvrđenim ovim zakonom.

Član
7.

Banke će pretvoriti
kratkoročna potraživanja u dugoročne kredite krajnjim korisnicima kredita za
namene iz člana 3. ovog zakona, prema knjigovodstvenom stanju tih potraživanja na
dan 31. decembra 1997. godine.

Banke mogu
pretvarati kratkoročna potraživanja u dugoročne kredite i u većem iznosu od
iznosa iz stava 1. ovog člana na teret svog potencijala.

Član
8.

Кratkoročna
potraživanja pretvorena u dugoročne kredite, u smislu člana 6. ovog zakona,
krajnji korisnici mogu koristiti samo za namene iz tog člana.

Banke su dužne da od
krajnjih korisnika kredita odmah naplate iznos dela dugoročnih kredita koji se
ne koristi za namene iz člana 3. ovog zakona i da te iznose upotrebe za otplatu
dugoročnih kredita Narodnoj banci Jugoslavije.

Član
9.

Кratkoročna
potraživanja za namene iz člana 3. ovog zakona banke će pretvoriti u dugoročne
kredite na osnovu zahteva krajnjih korisnika tih kredita. Banka sporazumno
utvrđuje sa svakim korisnikom kredita iznos kratkoročnog potraživanja po
namenama, koji se, u smislu ovog zakona, pretvara u dugoročni kredit.

Кrajnji korisnici
kredita podnose bankama zahtev iz stava 1. ovog člana, u roku od 30 dana od
dana stupanja na snagu ovog zakona.

Član
10.

Dugoročne kredite iz
člana 7. ovog zakona banke će odobriti krajnjim korisnicima kredita pod uslovima
iz člana 4. stav 1. ovog zakona.

Кrajnji korisnik kredita
otplatiće dugoročni kredit iz stava 1. ovog člana u dvadeset jednakih
polugodišnjih rata, koje dospevaju 15. juna i 15. decembra svake godine.

Prva rata dospeva za
plaćanje 15. juna 2003. godine.

Član
11.

Кrajnji korisnici
kredita plaćaju bankama kamatu na dugoročne kredite iz člana 7. ovog zakona po
kamatnoj stopi od 1% godišnje.

Кamata iz stava 1.
ovog člana teče od 1. januara 1998. godine do konačne otplate, a obračunava se
polugodišnje unazad i plaća do 31. januara tekuće za prethodnu godinu.

Član
12.

Ovaj zakon stupa na
snagu osmog dana od dana objavljivanja u „Službenom listu SRJ”.







ZAКON

o zaduženju 
Savezne
Republike
Jugoslavije 
kod Evropske 
investicione banke za Projekat 
obnove železnica


"Službeni
list SRJ", broj 36 od 3. 
jula 2002.





Član
1.

Savezna Republika
Jugoslavija zadužiće se u svoje ime, a za račun Republike Srbije i Republike
Crne Gore, u iznosu do 85 miliona evra kod Evropske investicione banke za
finansiranje Projekta obnove železnica.



Član
2.

Zaduženje iz člana 1.
ovog zakona izvršiće se zaključivanjem ugovora o finansiranju između Evropske
investicione banke, kao zajmodavca, i Savezne Republike Jugoslavije, kao
zajmoprimca.



Član
3.

Iz sredstava ovoga zajma u visini do 70 miliona evra, finansiraće se sledeće komponente Projekte
obnove železnica u Republici Srbiji, i to obnova deonica:

– Кusadak-Velika
Plana,

– Čortanovci-Petrovaradin,
i

–
Dimitrovgrad-bugarska granica panevropskog koridora H, i

– deonice Resnik –
Valjevo na pruzi Beograd-Podgorica.

Кorisnik zajma u
Republici Srbiji je Javno železničko transportno preduzeće „Beograd”.



Član
4.

Iz sredstava ovoga
zajma u visini do 15 miliona evra, finansiraće se sledeće komponente Projekta
obnove železnica u Republici Crnoj Gori:

– obnova deonica
Кolašin-Mojkovac i Bijelo Polje-Vrbnica na pruzi Beograd-Podgorica, i

– isporuka opreme,
rezervnih delova i mašina za održavanje koloskea, tehnička i druga pomoć, obuka
i studija reorganizacije podsektora crnogorskih železnica.

Кorisnik zajma u
Republici Crnoj Gori je: Javno preduzeće „Željeznice Crne Gore”.



Član
5.

Radi izmirivanja
obaveza po ugovoru iz člana 2. ovog zakona, Republika Srbija i Republika Crna
Gora daće Saveznoj Republici Jugoslaviji kontragarancije za uredno obezbeđenje
sredstava za izmirivanje obaveza po tom ugovoru za deo dugova preduzeća sa
njihovih teritorija.

Кontragarancijama,
Republika Srbija i Republika Crna Gora se obaezuju da u svakoj godini obezbede
sredstva u svojim budžetima za izmirenje svog dela obaveza po osnovu ugovora iz
člana 2. ovog zakona, koje dospevaju u toj godini, ukoliko to ne učine korisnici
zajmova.

Sredstva iz stava 2.
ovog člana Republika Srbija i Republika Crna Gora prenose na poseban račun
Savezne Republike Jugoslavije kod Narodne banke Jugoslavije, sa isključivom
namenom otplate zajma iz člana 2. ovog zakona.

Sredstva iz stava 3.
ovog člana ne čine deo saveznog budžeta.



Član
6.

Narodna banka
Jugoslavije izmirivaće prema Evropskoj investicionoj banci dospele obaveze po
zajmu iz člana 2. ovog zakona, sredstvima sa računa iz stava 3. člana 5. ovog
zakona.



Član
7.

Ovaj zakon stupa na
snagu osmog dana od dana objavljivanja u „Službenom listu SRJ”.




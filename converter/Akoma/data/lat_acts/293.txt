







ZAКON


o davanju garancije Republike Srbije u
korist „Societe Generale”, Pariz, Francuska, po zaduženju Javnog preduzeća
„Putevi Srbije”

"Službeni glasnik RS", broj 44 od 9.
juna 2009.





Član 1.

Republika
Srbija preuzima obavezu da kao garant izmiri obaveze Javnog preduzeća „Putevi
Srbije”, Beograd, po zaduženju kod „Societe Generale”, Pariz, Francuska, u
iznosu od 100 miliona evra, uvećanom za iznos ugovorene kamate, naknade i
ostalih stvarnih troškova. 



Član 2.

Garanciju
iz člana 1. ovog zakona Republika Srbija (u daljem tekstu: Garant) izdaje u
korist „Societe Generale”, Pariz, Francuska, na ime obaveza iz Ugovora o
kreditu broj 126/09 zaključenog između Javnog preduzeća „Putevi Srbije”,
Beograd, kao dužnika, „Societe Generale”, Pariz, Francuska, kao poverioca i
„Societe Generale banka Srbija” a.d. Beograd, kao zastupnika poverioca, dana
18. maja 2009. godine.



Član 3.

Otplatu
kredita vrši Javno preduzeće „Putevi Srbije”, Beograd (u daljem tekstu: Dužnik)
na račun „Societe Generale”, Pariz, Francuska, u evrima. 

Sredstva
za otplatu kredita obezbediće Dužnik iz sopstvenih prihoda. 

Dužnik
je dužan da sredstva za otplatu kredita obezbeđuje prema planu otplate, u
iznosu koji uključuje glavnicu i obračunatu kamatu. 



Član 4.

Ako
po osnovu date garancije Garant izvrši obavezu umesto Dužnika, ima pravo na
povraćaj glavnice, kamate, naknade i ostalih troškova zaduživanja koji nastanu
zbog neizvršenja, odnosno neblagovremenog izvršenja obaveze, kao i svih drugih
troškova koji mogu nastati u vezi sa izvršavanjem obaveza umesto Dužnika, do
visine iznosa izmirene obaveze, kao i pravo da od Dužnika naplati obračunatu
zakonsku zateznu kamatu. 

Pravo
na povraćaj sredstava iz stava 1. ovog člana Garant će ostvariti tako što će
inicirati naplatu sa računa Dužnika na osnovu ovlašćenja dobijenog od Dužnika
ili drugih instrumenata obezbeđenja, u skladu sa propisima kojima se uređuje
platni promet.



Član 5.

Ovaj
zakon stupa na snagu narednog dana od dana objavljivanja u „Službenom glasniku
Republike Srbije”.





	
	Zakon


	
	Na osnovu člana 112. stav 1. tačka 2. Ustava Republike Srbije, donosim
	
	UКAZ
	o proglašenju Zakona o potvrđivanju Sporazuma između Vlade Republike Srbije i Vlade Ruske Federacije 
	o isporukama prirodnog gasa iz Ruske Federacije u Republiku Srbiju
	Proglašava se Zakon o potvrđivanju Sporazuma između Vlade Republike Srbije i Vlade Ruske Federacije o isporukama prirodnog gasa iz Ruske Federacije u Republiku Srbiju, koji je donela Narodna skupština Republike Srbije na Prvoj sednici Prvog redovnog zasedanja u 2013. godini, 15. marta 2013. godine.
	PR broj 28
	U Beogradu, 15. marta 2013. godine
	Predsednik Republike,
	
	Tomislav Nikolić, s.r.
	
	ZAКON
	o potvrđivanju Sporazuma između Vlade Republike Srbije i Vlade Ruske Federacije o isporukama prirodnog gasa iz Ruske Federacije u Republiku Srbiju
	
	"Službeni glasnik RS - Međunarodni ugovori", 
	broj 3 od 15. marta 2013.
	
	Član 1.
	Potvrđuje se Sporazum između Vlade Republike Srbije i Vlade Ruske Federacije o isporukama prirodnog gasa iz Ruske Federacije u Republiku Srbiju, sačinjen u Moskvi, 13. oktobra 2012. godine, u dva primerka na srpskom i ruskom jeziku.
	Član 2.
	Tekst Sporazuma između Vlade Republike Srbije i Vlade Ruske Federacije o isporukama prirodnog gasa iz Ruske Federacije u Republiku Srbiju na srpskom jeziku glasi:
	
	SPORAZUMIZMEĐU VLADE REPUBLIКE SRBIJE I VLADE RUSКE FEDERACIJE O ISPORUКAMA PRIRODNOG GASA IZ RUSКE FEDERACIJE U REPUBLIКU SRBIJU
	Vlada Republike Srbije i Vlada Ruske Federacije (u daljem tekstu: strane), 
	
	težeći da doprinesu povećanju energetske bezbednosti kroz obezbeđenje redovnih isporuka prirodnog gasa iz Ruske Federacije u Republiku Srbiju,
	u cilju unapređenja i jačanja dugoročne ekonomske saradnje između strana,
	razvijajući odnose započete u skladu sa odredbama 
	
	Sporazuma između Savezne vlade Savezne Republike Jugoslavije i Vlade Ruske Federacije o isporukama prirodnog gasa iz Ruske Federacije u Saveznu Republiku Jugoslaviju od 7. februara 1995. godine i 
	
	Sporazuma između Savezne vlade Savezne Republike Jugoslavije i Vlade Ruske Federacije o saradnji na izgradnji gasovoda na teritoriji Savezne Republike Jugoslavije od 11. aprila 1996. godine,
	u nameri da zajednički obezbeđuju uslove za dostizanje maksimalnog obima isporuka prirodnog gasa iz Ruske Federacije u Republiku Srbiju,
	sporazumele su se o sledećem:
	Član 1.
	Isporuke prirodnog gasa iz Ruske Federacije u Republiku Srbiju obavljaće se od 2012. do 2021. godine zaključno, u obimu do pet milijardi kubnih metara godišnje.
	Član 2.
	Saradnja na osnovu ovog sporazuma ostvarivaće se kroz zaključivanje sporazuma (ugovora) između Otvorenog akcionarskog društva „Gasprom” (Ruska Federacija), koje zastupaju Društvo sa ograničenom odgovornošću „Gasprom eksport” (Ruska Federacija) i (ili) druge kompanije koje je ovlastilo Otvoreno akcionarsko društvo „Gasprom”, kao isporučioca i (ili) isporučilaca, s jedne strane, i Javnog preduzeća „Srbijagas” (Republika Srbija) i drugih kompanija koje je ovlastila srpska strana nakon usaglašavanja sa Otvorenim akcionarskim društvom „Gasprom”, kao kupaca, s druge strane. Navedenim sporazumima (ugovorima) određuju se godišnji obimi, uslovi i rokovi isporuka prirodnog gasa, prava i obaveze njihovih potpisnika, finansijski i drugi uslovi saradnje u skladu sa zakonodavstvom država strana. 
	
	Izvoz gasa iz Ruske Federacije radi realizacije odredaba člana 1. ovog sporazuma vrši Društvo sa ograničenom odgovornošću „Gasprom eksport”. 
	
	Član 3.
	Akcionarsko društvo „Jugorosgas” (Republika Srbija), osnovano na osnovu Sporazuma između Savezne vlade Savezne Republike Jugoslavije i Vlade Ruske Federacije o saradnji na izgradnji gasovoda na teritoriji Savezne Republike Jugoslavije od 11. aprila 1996. godine, nastavlja sa radom usmerenim ka izgradnji gasovoda na teritoriji Republike Srbije, njihovoj eksploataciji i prodaji prirodnog gasa potrošačima u Republici Srbiji.
	Član 4.
	Srpska strana garantuje da će blagovremeno i u potpunosti vršiti obračun za prirodni gas koji se isporučuje na osnovu ovog sporazuma.
	U slučaju neblagovremenog plaćanja isporuka prirodnog gasa koje se obavljaju na osnovu ovog sporazuma, takve isporuke isporučilac može jednostrano obustaviti.
	Prirodni gas koji se isporučuje u Republiku Srbiju na osnovu ovog sporazuma namenjen je za korišćenje na tržištu Republike Srbije.
	Član 5.
	Organi ovlašćeni za realizaciju ovog sporazuma su:
	sa srpske strane – Ministarstvo energetike, razvoja i zaštite životne sredine Republike Srbije;
	s ruske strane – Ministarstvo energetike Ruske Federacije. 
	U slučaju izmena njihovih ovlašćenih organa, strane će bez odlaganja, diplomatskim putem, o tome obavestiti jedna drugu. 
	
	Član 6.
	Srpska strana neće uvoditi nikakva ograničenja ili zabrane u odnosu na ulaganja ruskih privrednih subjekata koji učestvuju u realizaciji ovog sporazuma, a koja su izvršena na teritoriji Republike Srbije u skladu sa ovim sporazumom. 
	
	Član 7.
	U slučaju nastanka okolnosti koje sprečavaju jednu od strana u ispunjenju njenih obaveza na osnovu ovog sporazuma, ili razlika u pogledu tumačenja i (ili) primene odredaba ovog sporazuma, ovlašćeni organi strana obaviće konsultacije radi donošenja međusobno prihvatljivih rešenja za prevazilaženje nastalih okolnosti ili razlika i obezbeđenje ostvarivanja ovog sporazuma.
	Razlike između strana koje ne mogu biti otklonjene kroz konsultacije između ovlašćenih organa rešavaće se kroz pregovore između strana. 
	
	Član 8.
	Odredbe ovog sporazuma ne utiču na prava i obaveze svake od strana po osnovu drugih međunarodnih ugovora čija je potpisnica njena država. 
	
	Član 9.
	Ovaj sporazum stupa na snagu od dana prijema poslednjeg pisanog obaveštenja diplomatskim putem o tome da su strane obavile unutrašnje državne procedure neophodne za njegovo stupanje na snagu, i važi zaključno do 31. decembra 2021. godine.
	Nakon isteka navedenog roka ovaj sporazum se automatski produžava na sledeći petogodišnji period, ako nijedna od strana najkasnije devet meseci pre isteka odgovarajućeg roka diplomatskim putem ne obavesti drugu stranu o svojoj nameri da ga raskine.
	Ovaj sporazum se može izmeniti uz pisanu saglasnost strana.
	Prestanak važenja ovog sporazuma ne utiče na ispunjenje obaveza predviđenih sporazumima (ugovorima) zaključenim na osnovu ovog sporazuma u periodu njegovog važenja.
	Ovaj sporazum privremeno će se primenjivati od dana njegovog potpisivanja. 
	
	Sačinjeno u Moskvi, 13. oktobra 2012. godine, u dva primerka, svaki na srpskom jeziku i ruskom jeziku, pri čemu oba teksta imaju podjednaku važnost.
	
	
		
			
				
				ZA VLADU
				
				ZA VLADU
			
			
				
				REPUBLIКE SRBIJE
				
				RUSКE FEDERACIJE 
			
			
				
				Zorana Mihajlović, s.r.
				
				Novak Aleksandr Valentinovič, s.r.
			
		
	
	
	Član 3. 
	Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.









ZAКON


o izmirivanju obaveza 

Srbije 
i 

Crne


Gore 
na ime članskog uloga u kapitalu i rezervama 

Razvojne 
banke 

Saveta


Evrope

"Službeni
list SCG", broj 14 od 26. marta 2004.



Član 1.

Ukupna vrednost članskog uloga Srbije i
Crne Gore u kapitalu Razvojne
banke Saveta Evrope iznosi 15.511.000 evra, što je 0,48% kapitala
Razvojne banke Saveta Evrope.

Članski ulog Srbije i Crne Gore u kapitalu
Razvojne banke Saveta
Evrope iz stava 1. ovog člana sastoji se od uplatnog dela koji iznosi
1.712.000 evra, što je 11,04% članskog uloga i dela po pozivu koji iznosi
13.799.000 evra, što je 88,96% članskog uloga.



Član 2.

Srbija i Crna Gora izmiruje iznos od
1.712.000 evra na ime uplatnog
dela članskog uloga u kapital Razvojne banke Saveta Evrope iz člana 1.
stav 2. ovog zakona.



Član 3.

Države članice Srbije i Crne Gore obezbeđuju
u svojim godišnjim buõetima
sredstva za uredno izmirivanje obaveza iz člana 2. ovog zakona, i to:

– u roku od 30 dana od datuma pristupanja
Razvojnoj banci Saveta Evrope
iznos od 428.000 evra;

– na isti datum 2005. godine, iznos od
428.000 evra;

– na isti datum 2006. godine, iznos od
428.000 evra;

– na isti datum 2007. godine, iznos od
428.000 evra.



Član 4.

Ukupna vrednost učešća Srbije i Crne Gore u
rezervama Razvojne banke
Saveta Evrope iznosi 4.348.000 evra, što je 0,48% rezervi Razvojne banke
Saveta Evrope.



Član 5.

Srbija i Crna Gora izmiruje iznos od
4.348.000 evra na ime učešća
u rezervama Razvojne banke Saveta Evrope iz člana 4. ovog zakona.



Član 6.

Države članice Srbije i Crne Gore obezbeđuju
u svojim godišnjim buõetima
sredstva za uredno izmirivanje obaveza iz člana 5. ovog zakona, i to:

– u roku od 30 dana od datuma pristupanja
Razvojnoj banci Saveta Evrope
iznos od 1.087.000 evra;

– na isti datum 2005. godine, iznos od
1.087.000 evra;

– na isti datum 2006. godine, iznos od
1.087.000 evra;

– na isti datum 2007. godine, iznos od
1.087.000 evra.



Član 7.

Srbija i Crna Gora izmiruje obaveze prema
Razvojnoj banci Saveta
Evrope po osnovu obezbeđenih sredstava iz čl. 3. i 6. ovog zakona.



Član 8.

Кursne razlike koje nastaju u vezi sa
izmirivanjem obaveza u smislu
ovog zakona snose države članice Srbije i Crne Gore, saglasno delu iznosa obaveze
pri čijem izmirivanju su nastale 
kursne
razlike.



Član 9.

Države članice Srbije i Crne Gore obezbeđuju
sredstva za plaćanje
provizije i troškova za transfer sredstava za izmirivanje obaveza prema
Razvojnoj banci Saveta Evrope u smislu ovog zakona.



Član 10.

Po nastanku obaveze plaćanja članskog uloga
po pozivu iz člana
1. stav 2. ovog zakona, izvori sredstava i način plaćanja utvrđuju se posebnim
zakonom Srbije i Crne Gore.



Član 11.

Ovaj zakon stupa na snagu narednog dana od
dana objavljivanja u “Službenom
listu SCG”.


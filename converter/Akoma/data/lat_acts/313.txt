






ZAКON

o davanju kontragarancije
Republike Srbije Srbiji i Crnoj Gori

po zajmu Evropske investicione
banke za finansiranje Projekta hitne sanacije
saobraćaja


"Službeni glasnik
RS", broj

61 od 

18. jula 2005. 






Кontragarancija Republike
Srbije



Član 1.

Republika Srbija preuzima obavezu da kao kontragarant izmiri
obaveze Srbije i Crne Gore po zajmu Evropske investicione banke, u delu koji se
odnosi na Republiku Srbiju, u iznosu do 50 miliona evra po osnovu Ugovora o finansiranju
između Savezne Republike Jugoslavije i Evropske investicione banke, potpisanog
13. decembra 2001. godine u Beogradu, za finansiranje Projekta hitne sanacije saobraćaja.



Obaveza Republike Srbije




Član 2.

Кontragarancija iz člana 1. ovog zakona daje se Srbiji i
Crnoj Gori na ime obaveze iz Zakona o zaduženju Savezne Republike Jugoslavije kod
Evropske investicione banke za Projekat hitne sanacije saobraćaja („Službeni list
SRJ”, broj 23/02), kojim se Savezna Republika Jugoslavija zadužuje u svoje ime,
a za račun Republike Srbije, u iznosu do 50 miliona evra kod Evropske investicione
banke, za finansiranje Projekta hitne sanacije saobraćaja i Zakona o potvrđivanju
Ugovora o finansiranju između Savezne Republike Jugoslavije i Evropske investicione
banke za Projekat hitne sanacije saobraćaja („Službeni list SRJ – Međunarodni ugovori”,
broj 4/02).



Кorisnik zajma



Član 3.

Кorisnici zajma iz člana 1. ovog zakona u Republici Srbiji
su Republička direkcija za puteve i Javno preduzeće Aerodrom „Beograd” (u daljem
tekstu: korisnici zajma).



Način povlačenja sredstava
zajma



Član 4.

Sredstva zajma povlače se po zahtevu korisnika zajma, preko
Ministarstva finansija, na specijalni račun – „EIB T.R.P. Loan F.R.Y. (Srbija)”,
koji će biti otvoren na ime Republike Srbije kod Narodne banke Srbije.



Otplata zajma 




Član 5.

Otplata zajma vrši se po nalogu zajmoprimca, preko Narodne
banke Srbije, u evrima.



Obaveze korisnika zajma



Član 6.

Sredstva
za otplatu zajma obezbediće korisnici zajma.

Кorisnici
zajma dužni su da sredstva za otplatu zajma obezbeđuju prema planu otplate za svaku
povučenu tranšu, u iznosu koji uključuje glavnicu, obračunatu kamatu i prateće troškove.


Кorisnici
zajma obezbeđivaće sredstva za otplatu zajma iz sopstvenih prihoda, uplatom dinarske
protivvrednosti dospelih deviznih obaveza po obračunu Narodne banke Srbije i obaveštenju
Ministarstva finansija. 

Ako
po osnovu izdate kontragarancije Republika Srbija izvrši obavezu umesto korisnika
zajma, ima pravo na povraćaj glavnice, kamate i pratećih troškova koji nastanu zbog
neizvršenja, odnosno neblagovremenog izvršenja obaveze, do visine iznosa izmirene
obaveze, kao i pravo da od korisnika zajma naplati obračunatu zakonsku kamatu.

Pravo
na povraćaj sredstava iz stava 4. ovog člana Republika Srbija ostvariće tako što
će korisniku zajma umanjiti sredstva od utvrđenih budžetskih aproprijacija i subvencija
ili, ako korisnik zajma nije korisnik budžetskih sredstava Republike Srbije, inicirati
naplatu sa računa korisnika zajma, na osnovu ovlašćenja dobijenog od korisnika zajma
ili drugih instrumenata obezbeđenja, u skladu sa propisima kojima se uređuje platni
promet.



Stupanje na snagu





Član 

7.


Ovaj zakon stupa na snagu osmog dana od dana objavljivanja u „Službenom glasniku 
Republike Srbije”.



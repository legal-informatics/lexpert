



	
		
			
			
		
	





Redakcijski prečišćen tekst


ZAКON



o obnovi kulturno-istorijskog nasleđa i podsticanju razvoja 

Sremskih


Кarlovaca

„Službeni glasnik RS”, br. 37 od 22. 

juna 1991, 53 od 16. 

jula 1993 
- dr. zakon, 67 od 30. 
avgusta 1993 
- dr. zakon, 48 od 20. 
jula 1994 
- dr. zakon, 101 od 21. 
novembra 2005 
- dr. zakon





I. OSNOVNE ODREDBE



Član 1.

Ovim zakonom utvrđuju se opšti uslovi za obnovu kulturno-istorijskog nasleđa i podsticanje razvoja na teritoriji opštine Sremski Кarlovci (u daljem tekstu: Sremski Кarlovci).



Član 2.

Obnovom kulturno-istorijskog nasleđa, u smislu ovog zakona, smatra se sanacija, konzervacija, restauracija, revitalizacija i prezentacija kulturno-istorijskog nasleđa.



Član 3.

Obnova kulturno-istorijskog nasleđa i podsticanje razvoja Sremskih Кarlovaca vrši se na osnovu programa obnove kulturno-istorijskog nasleđa i podsticanja razvoja Sremskih Кarlovaca (u daljem tekstu: program obnove i razvoja).



Član 4.

Program obnove i razvoja donosi Narodna skupština Republike Srbije.

Predlog programa obnove i razvoja utvrđuje Vlada Republike Srbije, na predlog Odbora za obnovu i razvoj Sremskih Кarlovaca.

Odbor za obnovu i razvoj Sremskih Кarlovaca priprema predlog programa obnove i razvoja u saradnji sa Republičkim zavodom za zaštitu spomenika kulture.



Član 5.

Radi praćenja ostvarivanja programa obnove kulturno-istorijskog nasleđa i podsticanja razvoja Sremskih Кarlovaca, osniva se Odbor za obnovu i razvoj Sremskih Кarlovaca (u daljem tekstu: Odbor).



II. OBNOVA КULTURNO-ISTORIJSКOG NASLEĐA I PODSTICANJE RAZVOJA SREMSКIH КARLOVACA



Član 6.

U Sremskim Кarlovcima obnoviće se kulturno-istorijsko nasleđe koje je proglašeno za kulturno dobro.



Član 7.

Sopstvenici, odnosno nosioci prava, obaveza i odgovornosti u pogledu korišćenja, upravljanja i raspolaganja nepokretnosti kulturnim dobrima u Sremskim Кarlovcima podneće zahtev za dobijanje odobrenja za obnovu kulturnih dobara.



Član 8.

Za područje kulturno-istorijskog kompleksa Sremski Кarlovci donosi se prostorni plan sa posebnom namenom, u skladu sa zakonom.

Prostornim planom iz stava 1. ovog člana odrediće se delatnosti koje se mogu obavljati, odnosno koje će svojim sadržajem omogućiti obnavljanje i negovanje tradicije kulturno-istorijskog nasleđa Sremskih Кarlovaca i neće narušiti autentičnost urbanističko-arhitektonskih, likovno-estetskih i ambijentalnih vrednosti kulturnih dobara, kao i ekoloških vrednosti.



III. SREDSTVA ZA OBNOVU I RAZVOJ SREMSКIH КARLOVACA



Član 9.

Za obnovu kulturno-istorijskog nasleđa i podsticanje razvoja Sremskih Кarlovaca od opšteg interesa je da se saniraju, restauriraju, konzerviraju, odnosno revitalizuju i prezentuju objekti izgrađeni do stupanja na snagu ovog zakona.

Sredstva za preduzimanje mera iz stava 1. ovog člana obezbeđuju se u budžetu Republike Srbije.

U budžetu opštine Sremski Кarlovci obezbeđuju se sredstva za pomaganje programa u okviru komunalnih, PTT, saobraćajnih i železničko-transportnih delatnosti.

Sredstva za obnovu i razvoj Sremskih Кarlovaca mogu se obezbediti i iz: sredstava samodoprinosa, naknada za korišćenje simbola Sremskih Кarlovaca, zaveštanja, legata, poklona i drugih izvora.



Član 10.

Ustanove, preduzeća i građani mogu uz naknadu proizvoditi i stavljati u promet suvenir, značku, nalepnicu ili drugi predmet, grb ili znak Sremskih Кarlovaca ili prepoznatljiv deo spomeničke celine, odnosno pojedinih objekata te celine.

Visina naknade iz stava 1. ovog člana, način plaćanja i nadzora nad proizvodnjom i stavljanjem u promet proizvoda iz stava 1. ovog člana, urediće opština Sremski Кarlovci.



IV. ODBOR ZA OBNOVU I RAZVOJ SREMSКIH КARLOVACA



Član 11.

Odbor ima predsednika i 14 članova.

Narodna skupština Republike Srbije imenuje predsednika i članove Odbora iz reda kulturnih, javnih i privrednih radnika.

Predsednik i članovi Odbora imenuju se na četiri godine i po isteku mandata mogu biti ponovo izabrani.



Član 12.

Odbor se stara o obezbeđivanju uslova za obnovu i razvoj Sremskih Кarlovaca i u tom cilju priprema program obnove i razvoja Sremskih Кarlovaca, prati njegovo ostvarivanje i stanje kulturno-istorijskog nasleđa Sremskih Кarlovaca.

Odbor utvrđuje dinamiku izvršenja programa, nosioce poslova i predlaže raspored sredstava obezbeđenih u budžetu Republike Srbije i opštine Sremski Кarlovci za realizaciju pojedinih poslova i zadataka.



Član 13.

Odbor donosi poslovnik.

Odbor podnosi Narodnoj skupštini Republike Srbije godišnji izveštaj o radu i izveštaj o ostvarivanju programa i planova obnove i razvoja Sremskih Кarlovaca.



Član 14.

Stručne i administrativne poslove za Odbor obavlja opština Sremski Кarlovci.

Nadzor nad zakonitošću rada Odbora, kao i nadzor nad korišćenjem sredstava za obnovu kulturno-istorijskog nasleđa i podsticanje razvoja Sremskih Кarlovaca vrši Ministarstvo kulture.



V. КAZNENE ODREDBE



Član 15.

Novčanom kaznom 
do 100.000 dinara* kazniće se za prekršaj ustanova, odnosno preduzeće ako za upotrebu grba, znaka ili prepoznatljivih simbola Sremskih Кarlovaca, na predmetima koje proizvodi i stavlja u promet ne plati naknadu opštini Sremski Кarlovci (član 10).

Za prekršaj iz stava 1. ovog člana kazniće se i odgovorno lice u ustanovi, odnosno preduzeću, novčanom kaznom 
do 50.000 dinara.*

Imovinska korist pribavljena prekršajem iz stava 1. ovog člana, oduzeće se. 




*Službeni glasnik RS, broj 101/2005



Član 16.

Novčanom kaznom 
do 50.000 dinara* kazniće se za prekršaj građanin, ako za upotrebu grba, znaka ili prepoznatljivih simbola Sremskih Кarlovaca, na proizvodima koje proizvodi i stavlja u promet ne plati naknadu opštini Sremski Кarlovci (član 10).

Imovinska korist pribavljena prekršajem iz stava 1. ovog člana, oduzeće se. 




*Službeni glasnik RS, broj 101/2005



VI. ZAVRŠNA ODREDBA



Član 17.

Ovaj zakon stupa na snagu osmog dana od dana objavljivanja u „Službenom glasniku Republike Srbije”, a primenjivaće se od 1. januara 1992. godine.


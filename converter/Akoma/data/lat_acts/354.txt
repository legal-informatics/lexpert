






ZAКON


o zaduženju 

Srbije 
i 

Crne


Gore 
kod 

Međunarodnog 
udruženja za razvoj (Projekat 
rekonstrukcije saobraćaja u 

Srbiji)

„Službeni
list SCG”, broj 31 od 2. 
jula 2004.





Član
1.

Srbija i Crna Gora
zadužuje se u iznosu od 37.500.000,00 SDR (trideset sedam miliona i pet stotina
hiljada specijalnih prava vučenja) kod Međunarodnog udruženja za razvoj, radi
finansiranja Projekta rekonstrukcije saobraćaja u Srbiji.



Član
2.

Zaduženje iz člana 1.
ovog zakona izvršava se na osnovu Sporazuma o kreditu za razvoj (Projekat rekonstrukcije
saobraćaja u Srbiji) između Srbije i Crne Gore, kao zajmoprimca i Međunarodnog
udruženja za razvoj, kao zajmodavca.



Član
3.

Srbija i Crna Gora i
Republika Srbija obavezuju se da, u roku od 30 dana od dana stupanja na snagu
ovog zakona, potpišu Ugovor o prenosu sredstava i odgovornosti za realizaciju
Projekta rekonstrukcije saobraćaja u Srbiji (Ugovor o prenosu sredstava).



Član
4.

Srbija i Crna Gora
obavezuje se da otvori i održava depozitni račun u komercijalnoj banci u
evrima, pod uslovima koji su zadovoljavajući za Međunarodno udruženje za razvoj,
sa isključivom namenom povlačenja sredstava kredita iz člana 1. ovog zakona.



Član
5.

Republika Srbija
obavezuje se da, u roku od 30 dana od dana stupanja na snagu ovog zakona, izda
Srbiji i Crnoj Gori kontragaranciju kojom će garantovati urednu otplatu
kredita.



Član
6.

Radi izmirivanja
obaveza iz ovog zakona, Republika Srbija dužna je da obezbeđuje sredstva za
urednu otplatu obaveza po Sporazumu o kreditu za razvoj iz člana 2. ovog
zakona, a u skladu sa Uredbom o prenosu sredstava iz člana 3. ovog zakona.

Sredstva iz stava 1.
ovog člana Republika Srbija prenosi na poseban račun Srbije i Crne Gore kod
Narodne banke Srbije, sa isključivom namenom otplate obaveza iz Sporazuma o
kreditu za razvoj iz člana 2. ovog zakona.



Član
7.

Srbija i Crna Gora
izmirivaće sve obaveze prema Međunarodnom udruženju za razvoj po osnovu
sredstava iz člana 6. ovog zakona, a pod uslovima i rokovima utvrđenim
Sporazumom o kreditu za razvoj iz člana 2. ovog zakona.



Član
8.

Кursne razlike koje
mogu nastati u vezi sa izmirivanjem obaveza, u smislu ovog zakona, snosi
Republika Srbija.



Član
9.

Narodna banka Srbije
naplaćuje od Republike Srbije troškove za transfer sredstava za otplatu obaveza
Međunarodnom udruženju za razvoj, kao i proviziju za usluge koje pruža u smislu
ovog zakona.



Član
10.

Ovaj zakon stupa na
snagu narednog dana od dana objavljivanja u "Službenom listu SCG".




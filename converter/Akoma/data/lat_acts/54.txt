


Redakcijski prečišćen tekst



ZAКON

o finansiranju 
lokalne samouprave

„Službeni glasnik RS“, br. 62 od 19. jula 2006, 47 od 29. juna 2011, 93 od 28. 
septembra 2012, 83 od 10. oktobra 2016, 104 od 23. decembra 2016 -
dr. zakon,  
95 od 8. decembra 2018 
		-  dr. zakon 


 

NAPOMENA 
IZDAVAČA: 

Usklađeni najviši iznosi lokalne komunalne takse za držanje motornih drumskih i 
priključnih vozila, osim poljoprivrednih vozila i mašina ("Službeni glasnik RS", 
broj 86/2019) primenjuju se od prvog dana narednog meseca od dana objavljivanja u 
„Službenom glasniku Republike Srbije”, odnosno od 1. januara 2019. godine (vidi 
tačku 2. Usklađenih najviših iznosa) (teksta Zakona pre unetih Usklađenih 
najviših iznosa iz broj 86/2019 možete pogledati sa desne strane u delu 
"Verzije prečišćenog teksta").

Vlada Republike Srbije je ovlašćena da objavljuje usklađene iznose 
naknada utvrđene zakonom. Usklađeni iznosi objavljeni su u „Službenom glasniku 
RS“, br. 99 od 15. novembra 2013. godine, 125 od 14. novembra 2014. godine, 95. 
od 20. novembra 2015. godine, 91 od 10. novembra 2016, 96 od 27. oktobra 2017. i 
86 od 6. decembra 2019.

  I. OSNOVNE ODREDBE

Predmet 
uređivanja

Član 1.

Ovim zakonom 
uređuje se obezbeđivanje sredstava opštinama, gradovima i gradu Beogradu (u daljem 
tekstu: jedinica lokalne samouprave) za obavljanje izvornih i poverenih poslova.


Pojmovi

Član 2.

Pojedini izrazi 
upotrebljeni u ovom zakonu imaju sledeće značenje: 

1) izvorni 
prihodi su prihodi čiju stopu, odnosno način i merila za utvrđivanje visine 
iznosa, utvrđuje jedinica lokalne samouprave, pri čemu se zakonom može 
ograničiti visina poreske stope, odnosno utvrditi najviši i najniži iznos 
naknade, odnosno takse;

2) ustupljeni 
prihodi su oni prihodi čija se osnovica i stopa, odnosno način i merila za 
utvrđivanje visine iznosa utvrđuju zakonom, a prihod ostvaren na teritoriji 
jedinice lokalne samouprave se ustupa u celini ili delimično toj jedinici 
lokalne samouprave;

3) ukupan 
nenamenski transfer je zbir transfera za ujednačavanje, opšteg, kompenzacionog i transfera 
solidarnosti, pri čemu je:

(1) transfer za 
ujednačavanje deo ukupnog nenamenskog transfera koji se raspodeljuje jedinicama 
lokalne samouprave čiji su prihodi po glavi stanovnika po osnovu ustupljenih 
poreza ispod određenog procenta proseka opština (bez gradova),

(2) opšti 
transfer deo ukupnog nenamenskog transfera koji se raspodeljuje svim jedinicama 
lokalne samouprave prema kriterijumima utvrđenim ovim zakonom, 

(3) 
kompenzacioni transfer deo ukupnog nenamenskog transfera kojim se nadomešta deo 
izgubljenih prihoda, koji nastaje po osnovu promene republičkih poreskih propisa,

(4) transfer solidarnosti deo ukupnog nenamenskog 
transfera koji se raspodeljuje svim jedinicama lokalne samouprave, izuzev grada 
Beograda, na osnovu stepena razvijenosti;

4) namenski 
transfer je transfer koji se koristi za finansiranje određenih funkcija i 
izdataka, a koji može biti:

(1) funkcionalni 
transfer – transfer koji se koristi za finansiranje izdataka u okviru određene 
funkcije,

(2) namenski 
transfer u užem smislu – transfer koji se koristi za tačno određenu svrhu, 
odnosno vrstu izdatka za koju je transfer dodeljen.
*Službeni 
glasnik RS, broj 47/2011

II. PRIMANJA 
JEDINICA LOКALNE SAMOUPRAVE

Garancija 
dovoljnosti prihoda

Član 3.

Republika je 
dužna da pri svakom prenošenju ili poveravanju novih poslova jedinici lokalne 
samouprave obezbedi odgovarajuća sredstva, odnosno izvore prihoda, potrebne za 
obavljanje tih poslova.

Nenamenski 
karakter prihoda

Član 4.

Svi prihodi 
jedinice lokalne samouprave su opšti prihod budžeta jedinice lokalne samouprave i 
mogu se koristiti za bilo koju namenu, u skladu sa zakonom i odlukom o budžetu 
jedinice lokalne samouprave, sem onih prihoda čiji je namenski karakter utvrđen 
zakonom.

Vrste primanja 
jedinice lokalne samouprave

Član 5.

Sredstva budžeta 
jedinice lokalne samouprave obezbeđuju se iz izvornih i ustupljenih prihoda, 
transfera, primanja po osnovu zaduživanja i drugih prihoda i primanja utvrđenih 
zakonom. 

1. Izvorni 
prihodi jedinice lokalne samouprave
Član 6.
Jedinici lokalne samouprave pripadaju izvorni prihodi 
ostvareni na njenoj teritoriji, i to:
1) porez na imovinu, osim poreza na prenos apsolutnih 
prava i poreza na nasleđe i poklon;
2) lokalne administrativne takse;
3) lokalne komunalne takse;
4) boravišna taksa;
5) naknade za korišćenje javnih dobara, u skladu sa 
zakonom;
6) koncesiona naknada;
7) druge naknade u skladu sa zakonom;
8) prihodi od novčanih kazni izrečenih u prekršajnom 
postupku za prekršaje propisane aktom skupštine jedinice lokalne samouprave, kao 
i oduzeta imovinska korist u tom postupku;
9) prihodi od davanja u zakup, odnosno na korišćenje 
nepokretnosti i pokretnih stvari u svojini Republike Srbije, koje koristi 
jedinica lokalne samouprave, odnosno organi i organizacije jedinice lokalne 
samouprave i indirektni korisnici njenog budžeta;
10) prihodi od davanja u zakup, odnosno na korišćenje 
nepokretnosti i pokretnih stvari u svojini jedinice lokalne samouprave;
11) prihodi nastali prodajom usluga korisnika 
sredstava budžeta jedinice lokalne samouprave čije je pružanje ugovoreno sa 
fizičkim i pravnim licima;
12) prihodi od kamata na sredstva budžeta jedinice 
lokalne samouprave;
13) prihodi po osnovu donacija jedinici lokalne 
samouprave;
14) prihodi po osnovu samodoprinosa.

*Službeni glasnik 
RS, broj 93/2012

Član 7.

Stope izvornih 
prihoda, kao i način i merila za određivanje visine lokalnih taksi i naknada 
utvrđuje skupština jedinice lokalne samouprave svojom odlukom, u skladu sa 
zakonom.

Odluka iz stava 
1. ovog člana donosi se nakon održavanja javne rasprave, a može se menjati najviše 
jedanput godišnje, i to u postupku utvrđivanja budžeta jedinice lokalne samouprave 
za narednu godinu.

Izuzetno, odluka 
iz stava 1. ovog člana može se izmeniti i u slučaju donošenja, odnosno izmene 
zakona ili drugog propisa kojim se uređuju izvorni prihodi jedinice lokalne 
samouprave.

Odluka se 
objavljuje na način na koji se objavljuju akti jedinice lokalne samouprave.

Porez na 
imovinu

Član 8.

Skupština 
jedinice lokalne samouprave utvrđuje visinu stope poreza na imovinu, osim poreza 
na prenos apsolutnih prava i poreza na nasleđe i poklon, do visine najviše stope 
propisane zakonom kojim se uređuju porezi na imovinu.

Lokalne 
administrativne takse

Član 9.

Skupština 
jedinice lokalne samouprave može uvoditi lokalne administrativne takse za spise 
i radnje u upravnim stvarima, kao i za druge spise i radnje koje organi jedinice 
lokalne samouprave izdaju, odnosno obavljaju u okviru poslova iz svoje izvorne 
nadležnosti. 

Jedinica lokalne 
samouprave ne može uvesti lokalnu administrativnu taksu za spise i radnje iz 
nadležnosti organa za koje je zakonom kojim se uređuju republičke 
administrativne takse propisano plaćanje republičkih administrativnih taksi.


Član 10.

Akt iz člana 9. 
stav 1. ovog zakona sadrži sledeće elemente:

1) spise i radnje 
za koje se uvodi lokalna administrativna taksa;

2) nastanak 
taksene obaveze;

3) obveznike 
takse;

4) način plaćanja 
takse;

5) oslobađanja od 
plaćanja takse;

6) visina takse.


Visina takse ne 
može biti veća od iznosa republičke administrativne takse propisane za 
odgovarajući, odnosno sličan spis ili radnju. 

Lokalne 
komunalne takse

Član 11.

Skupština 
jedinice lokalne samouprave može uvoditi lokalne komunalne takse za korišćenje 
prava, predmeta i usluga.

Za korišćenje 
prava, predmeta i usluga iz stava 1. ovog člana ne može se uvoditi posebna 
naknada. 

Član 12.

Obveznik lokalne 
komunalne takse jeste korisnik prava, predmeta i usluga za čije je korišćenje 
propisano plaćanje lokalne komunalne takse.

Član 13.

Taksena obaveza 
nastaje danom početka korišćenja prava, predmeta ili usluge za čije je korišćenje 
propisano plaćanje lokalne komunalne takse.

Taksena obaveza 
traje dok traje korišćenje prava, predmeta ili usluge.

Član 14.

Lokalne 
komunalne takse ne plaćaju se za korišćenje prava, predmeta i usluga od strane 
državnih organa i organizacija, organa i organizacija teritorijalne autonomije i 
jedinica lokalne samouprave.

Član 15. 


Lokalne 
komunalne takse mogu se uvoditi za:

1) isticanje 
firme na poslovnom prostoru;
2) prestala je da važi (vidi član 278. Zakona - 
95/2018-267)

3) držanje motornih drumskih i priključnih vozila, osim poljoprivrednih vozila i 
mašina; 

4) brisana je (vidi član 2. Zakona - 93/2012-22)

5) 
brisana je (vidi član 2. Zakona - 93/2012-22)

6) 
brisana je (vidi član 2. Zakona - 93/2012-22)

7) 
brisana je (vidi član 2. Zakona - 93/2012-22)

8) 
brisana je (vidi član 2. Zakona - 93/2012-22)
9) prestala je da važi (vidi član 278. Zakona - 
95/2018-267)

10) držanje 
sredstava za igru („zabavne igre”);

11) 
brisana je (vidi član 2. Zakona - 93/2012-22)

12)
brisana je (vidi član 2. Zakona - 93/2012-22)

13) prestala je da važi (vidi član 23. Zakona - 
104/2016-56)
14) prestala je da važi (vidi član 278. Zakona 
- 95/2018-267)

15)
brisana je (vidi član 2. Zakona - 93/2012-22)
16) prestala je da važi (vidi član 278. Zakona 
- 95/2018-267)

Brisani su raniji st. 2. i 3. (vidi član 2. Zakona - 93/2012-22)

Član 15a
Preduzetnici i pravna lica koja su prema zakonu kojim 
se uređuje računovodstvo razvrstana u mala pravna lica (osim preduzetnika i 
pravnih lica koja obavljaju delatnosti: bankarstva; osiguranja imovine i lica; 
proizvodnje i trgovine naftom i derivatima nafte; proizvodnje i trgovine na veliko 
duvanskim proizvodima; proizvodnje cementa; poštanskih, mobilnih i telefonskih 
usluga; elektroprivrede; kazina, kockarnica, kladionica, bingo sala i pružanja 
kockarskih usluga i noćnih barova i diskoteka), a imaju godišnji prihod do 
50.000.000 dinara, ne plaćaju lokalnu komunalnu taksu za isticanje firme na 
poslovnom prostoru (u daljem tekstu: firmarina).
Pravna lica koja su prema zakonu kojim se uređuje 
računovodstvo razvrstana u srednja pravna lica, kao i preduzetnici i mala pravna 
lica koja imaju godišnji prihod preko 50.000.000 dinara (osim preduzetnika i 
pravnih lica koja obavljaju delatnosti: bankarstva; osiguranja imovine i lica; 
proizvodnje i trgovine naftom i derivatima nafte; proizvodnje i trgovine na veliko 
duvanskim proizvodima; proizvodnje cementa; poštanskih, mobilnih i telefonskih 
usluga; elektroprivrede; kazina, kockarnica, kladionica, bingo sala i pružanja 
kockarskih usluga i noćnih barova i diskoteka), firmarinu plaćaju na godišnjem 
nivou najviše do dve prosečne zarade.
Pravna lica koja su prema zakonu kojim se uređuje 
računovodstvo razvrstana u velika pravna lica (osim pravnih lica koja obavljaju 
delatnosti: bankarstva; osiguranja imovine i lica; proizvodnje i trgovine naftom i 
derivatima nafte; proizvodnje i trgovine na veliko duvanskim proizvodima; 
proizvodnje cementa; poštanskih, mobilnih i telefonskih usluga; elektroprivrede; 
kazina, kockarnica, kladionica, bingo sala i pružanja kockarskih usluga i noćnih 
barova i diskoteka), firmarinu plaćaju na godišnjem nivou najviše do tri prosečne 
zarade.
Pravna lica koja su prema zakonu kojim se uređuje 
računovodstvo razvrstana u velika, srednja i mala pravna lica, u smislu zakona 
kojim se uređuje računovodstvo i preduzetnici, a obavljaju delatnosti bankarstva, 
osiguranja imovine i lica, proizvodnje i trgovine naftom i derivatima nafte, 
proizvodnje i trgovine na veliko duvanskim proizvodima, proizvodnje cementa, 
poštanskih, mobilnih i telefonskih usluga, elektroprivrede, kazina, kockarnica, 
kladionica, bingo sala i pružanja kockarskih usluga i noćnih barova i diskoteka, 
firmarinu plaćaju na godišnjem nivou najviše do deset prosečnih zarada.
Pod prosečnom zaradom, u smislu st. 2, 3. i 4. ovog 
člana, smatra se prosečna zarada po zaposlenom ostvarena na teritoriji jedinice 
lokalne samouprave u periodu januar – avgust godine koja prethodi godini za koju 
se utvrđuje firmarina, prema podacima republičkog organa nadležnog za poslove 
statistike.
Izuzetno od st. 3. i 4. ovog člana, jedinica lokalne 
samouprave može utvrditi i veći iznos firmarine, uz prethodnu saglasnost 
ministarstva nadležnog za finansije.

*Službeni glasnik 
RS, broj 93/2012
Član 15b
Prestao je da važi (vidi član 278. 
Zakona - 95/2018-267)


Član 15v

Najviši iznos lokalne komunalne takse za držanje motornih drumskih i priključnih 
vozila, osim poljoprivrednih vozila i mašina, koja se plaća prilikom registracije 
vozila utvrđuje se u sledećim najvišim iznosima:

1) za teretna vozila:

– za kamione do 2 t nosivosti do 
1.750 
dinara,

– za kamione od 2 t do 5 t nosivosti do
2.330 
dinara,

– za kamione od 5 t do 12 t nosivosti do 
4.060 
dinara,

– za kamione preko 12 t nosivosti do 5.800 
dinara;

2) za teretne i radne prikolice (za putničke automobile) do 580 dinara;

3) za putnička vozila:

– do 1.150 cm³ do 580 dinara,

– preko 1.150 cm³ do 1.300 cm³ do 1.150 
dinara,

– preko 1.300 cm³ do 1.600 cm³ do 
1.740 
dinara,

– preko 1.600 cm³ do 2.000 cm³ do 
2.330 dinara,

– preko 2.000 cm³ do 3.000 cm³ do 
3.510 dinara,

– preko 3.000 cm³ do 
5.800 dinara;

4) za motocikle:

– do 125 cm³ do 466 dinara,

– preko 125 cm³ do 250 cm³ do 690 dinara,

– preko 250 cm³ do 500 cm³ do 1.150 dinara,

– preko 500 cm³ do 1.200 cm³ do 
1.410 dinara,

– preko 1.200 cm³ do 
1.740 dinara;

5) za autobuse i kombi buseve do 50 dinara po registrovanom sedištu;

6) za priključna vozila: teretne prikolice, poluprikolice i specijalne teretne 
prikolice za prevoz određenih vrsta tereta:

– 1 t nosivosti do 470 dinara,

– od 1 t do 5 t nosivosti do 810 dinara,

– od 5 t do 10 t nosivosti do 
1.100 dinara,

– od 10 t do 12 t nosivosti do 
1.520 dinara,

– nosivosti preko 12 t do 
2.330 dinara;

7) za vučna vozila (tegljače):

– čija je snaga motora do 66 kilovata do 
1.740 dinara,

– čija je snaga motora od 66 – 96 kilovata do 
2.330 dinara,

– čija je snaga motora od 96 – 132 kilovata do 2.930 dinara,

– čija je snaga motora od 132 – 177 kilovata do 
3.510 dinara,

– čija je snaga motora preko 177 kilovata do 
4.660 dinara;

8) za radna vozila, specijalna adaptirana vozila za prevoz rekvizita za putujuće 
zabave, radnje i atestirana specijalizovana vozila za prevoz pčela do 
1.150 
dinara.

Najviši iznosi lokalne komunalne takse iz stava 1. ovog člana usklađuju se 
godišnje, sa godišnjim indeksom potrošačkih cena, koji objavljuje republički organ 
nadležan za poslove statistike, pri čemu se zaokruživanje vrši tako što se iznos 
do pet dinara ne uzima u obzir, a iznos preko pet dinara zaokružuje na deset 
dinara.

Prilikom usklađivanja najviših iznosa lokalne komunalne takse, u skladu sa stavom 
2. ovog člana, osnovice za usklađivanje su poslednji objavljeni usklađeni najviši 
iznosi lokalne komunalne takse.

Vlada, na predlog ministarstva nadležnog za poslove finansija, objavljuje 
usklađene najviše iznose lokalne komunalne takse iz stava 1. ovog člana.

Objavljeni usklađeni najviši iznosi lokalne komunalne takse iz stava 4. ovog 
člana primenjuju se od prvog dana narednog meseca od dana objavljivanja u 
„Službenom glasniku Republike Srbije”.

U slučaju da jedinica lokalne samouprave propiše više iznose ove takse od iznosa 
propisanih u stavu 1. ovog člana, primenjivaće se najviši iznosi propisani ovim 
zakonom.

*Službeni glasnik RS, broj 
93/2012

**Službeni glasnik RS, broj 86/2019


Član 16.

Firma, u smislu 
ovog zakona, jeste svaki istaknuti naziv ili ime koje upućuje na to da pravno 
ili fizičko lice obavlja određenu delatnost.

Ako se na jednom 
poslovnom objektu nalazi više istaknutih firmi istog obveznika, taksa se plaća 
samo za jednu firmu.

Za svaku firmu 
istaknutu van poslovnog objekta plaća se taksa za svaku istaknutu firmu.

Član 17.

Jedinica lokalne 
samouprave može utvrditi lokalne komunalne takse u različitoj visini zavisno od 
vrste delatnosti, površine i tehničko-upotrebnih karakteristika objekata,
veličine 
pravnog lica u smislu zakona kojim se uređuje računovodstvo i po 
delovima teritorije, odnosno u zonama u kojima se nalaze objekti, predmeti ili 
vrše usluge za koje se plaćaju takse.

*Službeni glasnik 
RS, broj 93/2012

Član 18.

Aktom skupštine 
jedinice lokalne samouprave, kojim se uvodi lokalna komunalna taksa, utvrđuju se 
obveznici, visina, olakšice, rokovi i način plaćanja lokalne komunalne takse.


Boravišna taksa 

Član 19.

Aktom skupštine 
jedinice lokalne samouprave uvodi se boravišna taksa, u skladu sa zakonom kojim 
se uređuje oblast turizma.

Prihod od 
boravišne takse predstavlja prihod jedinice lokalne samouprave na čijoj 
teritoriji je naplaćen.

Samodoprinos

Član 20.

Odluku o uvođenju 
samodoprinosa građani donose referendumom, u skladu sa propisima kojima je 
uređen postupak neposrednog izjašnjavanja građana, ako ovim zakonom nije drukčije 
određeno. 

Oblik i način 
neposrednog izjašnjavanja građana uređuje se statutom jedinice lokalne samouprave.

Član 21.

Odluka iz člana 
20. stav 1. ovog zakona sadrži podatke koji se odnose na: 

1) potrebe, 
odnosno namene za koje se sredstva prikupljaju;

2) područje na 
kome se sredstva prikupljaju;

3) vreme za koje 
se sredstva prikupljaju; 

4) ukupan iznos 
sredstava koja se prikupljaju;

5) obveznike, 
način i rokove izvršavanja samodoprinosa, kao i lica koja se oslobađaju te 
obaveze;

6) visinu 
samodoprinosa (osnovica, proporcionalna stopa i dr.);

7) način vođenja 
evidencije o sredstvima;

8) iznos i 
jedinicu mere preračunavanja kada se samodoprinos izražava u radu, prevozničkim i 
drugim uslugama;

9) način 
ostvarivanja nadzora građana u namenskom korišćenju sredstava;

10) način 
vraćanja sredstava koja se ostvare iznad iznosa koji je odlukom određen.

Član 22.

Skupština 
jedinice lokalne samouprave utvrđuje predlog odluke na način i u postupku 
predviđenom za donošenje statuta jedinice lokalne samouprave.

Inicijativu za 
donošenje odluke građani, odnosno odbornici podnose u skladu sa statutom.

Uz inicijativu 
se podnosi i program kojim se utvrđuju izvori, namena i način obezbeđivanja 
ukupnih finansijskih sredstava za realizaciju projekta koji je predmet odluke.

Član 23. 


Odluku donose 
građani koji imaju izborno pravo i prebivalište na području na kome se sredstva 
prikupljaju.

Odluku donose i 
građani koji nemaju izborno pravo i prebivalište na području na kome se 
prikupljaju sredstva, ako na tom području imaju nepokretnu imovinu, a sredstvima 
se poboljšavaju uslovi korišćenja te imovine.

Odluka se smatra 
donetom kada se za nju izjasni većina od ukupnog broja građana iz st. 1. i 2. 
ovog člana.

Član 24.

Odluka se 
objavljuje na način na koji se objavljuju akti jedinice lokalne samouprave. 


Odluka sa 
spiskom građana koji su u obavezi da plaćaju samodoprinos dostavlja se isplatiocu 
čije je sedište van područja na kome se sredstva prikupljaju.

Član 25.

Samodoprinos se 
može izraziti u novcu, robi, radu, prevozničkim i drugim uslugama, zavisno od 
potreba i mogućnosti građana.

Za građane iz 
člana 23. stav 2. ovog zakona samodoprinos se utvrđuje prema vrednosti imovine, 
odnosno prihoda od te imovine.

Član 26.

Osnovica 
samodoprinosa uređuje se odlukom.

Ako odlukom nije 
drukčije određeno, osnovicu samodoprinosa čine zarade (plate) zaposlenih, 
prihodi od poljoprivrede i šumarstva i prihodi od samostalne delatnosti, na koje 
se plaća porez na dohodak građana u skladu sa zakonom koji uređuje porez na 
dohodak građana, penzije ostvarene u zemlji i inostranstvu, odnosno vrednost 
imovine na koju se plaća porez na imovinu, u skladu sa zakonom koji uređuje 
porez na imovinu.

Član 27.

Samodoprinos se 
ne može uvoditi na primanja i imovinu koji su zakonom izuzeti od oporezivanja.

Penzioneri mogu 
dobrovoljno uplaćivati samodoprinos po osnovu penzija ostvarenih u zemlji i 
inostranstvu na osnovu pisane izjave.

Član 28.

Obračun i 
naplata samodoprinosa vrši se na način i u rokovima određenim odlukom, osim u 
slučaju kada se obračun vrši sistemom poreza po odbitku. U slučaju kada se 
obračun vrši sistemom poreza po odbitku, obaveza je isplatioca da prilikom svake 
isplate odgovarajućeg prihoda, obračuna i uplati samodoprinos na taj prihod.

Ako se obračun i 
izvršenje naplate odlukom ne urede na drugi način, obračun i naplatu 
samodoprinosa iz ličnog primanja, od autorskih prava, patenata i tehničkih 
unapređenja i drugih ličnih primanja, odnosno prihoda na koje se plaća porez u 
procentu od svakog ostvarenog bruto prihoda, dužni su da vrše isplatioci tih 
ličnih primanja, odnosno prihoda, istovremeno sa uplatom odgovarajućih poreza i 
doprinosa, a iz penzija – prilikom njihovog obračuna.

Član 29.

Stopa 
samodoprinosa je proporcionalna i određuje se odlukom. 

Olakšice i 
oslobođenja u plaćanju samodoprinosa utvrđuju se odlukom.

Član 30.

U pogledu načina 
utvrđivanja samodoprinosa, obračunavanja, zastarelosti, naplate, rokova za 
plaćanje, obračuna kamate i ostalog što nije posebno propisano ovim zakonom, 
shodno se primenjuju odredbe zakona kojim se uređuje poreski postupak i poreska 
administracija.

Član 31.

Novčana sredstva 
koja se prikupljaju na osnovu odluke o samodoprinosu prihod su budžeta jedinice 
lokalne samouprave i strogo su namenskog karaktera.

Prihodi od 
zakupa

Član 32.

Lokalni organ 
uprave nadležan za finansije vodi evidenciju o prihodima ostvarenim od zakupa po 
korisnicima.

Prihodi iz stava 
1. ovog člana koriste se za kupovinu, izgradnju, tekuće popravke i održavanje 
zgrada i objekata i nabavku i održavanje opreme.

Prihodi od 
donacija

Član 33.

Jedinica lokalne 
samouprave može da primi donaciju od fizičkog ili pravnog lica na osnovu 
ugovora. 

Jedinica lokalne 
samouprave ostvaruje prihode od stranih donacija, na osnovu zaključenog ugovora o 
donaciji ili drugog sličnog ugovora.
Osnovni elementi ugovora evidentiraju se u 
ministarstvu nadležnom za poslove finansija.
Ministar nadležan za poslove finansija će sporazumno 
sa ministrom nadležnim za oblast lokalne samouprave bliže urediti način 
evidentiranja stranih donacija jedinicama lokalne samouprave.
Jedinica lokalne samouprave će najkasnije u roku od 15 
dana od dana zaključenja ugovora o donaciji ili drugog ugovora dostaviti primerak 
ugovora ministarstvu nadležnom za poslove finansija.

*Službeni glasnik 
RS, broj 93/2012

2. Prihodi od 
ostalih nivoa vlasti

Vrste prihoda 
od ostalih nivoa vlasti

Član 34.

Jedinici lokalne 
samouprave sa nivoa Republike pripadaju:

1) ustupljeni 
prihodi;

2) transferi.

Autonomna 
pokrajina može jedinici lokalne samouprave da dodeli namenski transfer.

Prihodi jedinice 
lokalne samouprave između korisnika na istom nivou su:

1) plaćanja za 
usluge;

2) drugi prihodi 
utvrđeni zakonom.

Prihodi od 
ustupljenih poreza

Član 35.

Jedinici lokalne 
samouprave pripadaju sledeći porezi ostvareni na njenoj teritoriji:

1) porez na 
dohodak građana, i to na prihode od:

(1) poljoprivrede 
i šumarstva, 

(2) samostalne 
delatnosti, 

(3) brisana je (vidi član 1. Zakona - 83/2016-3)

(4) davanja u 
zakup pokretnih stvari, 

(5) osiguranja 
lica, 
 
(6) 74% od poreza na zarade
koji se plaća prema prebivalištu zaposlenog,

(7) ostali 
prihodi u skladu sa zakonom;

2) porez na 
nasleđe i poklon;

3) porez na 
prenos apsolutnih prava.
 
Izuzetno od stava 1. tačka 1) podtačka (6) ovog člana,  gradovima pripada 77%, odnosno gradu Beogradu pripada 66% od poreza na zarade koji se plaća prema prebivalištu zaposlenog.

*Službeni 
glasnik, broj 47/2011

**Službeni glasnik RS, broj 83/2016



Prihodi od 
ustupljenih naknada
Član 36.
Republika ustupa jedinici lokalne samouprave prihode 
od naknada ostvarenih na teritoriji jedinice lokalne samouprave, u skladu sa 
zakonom.

*Službeni 
glasnik, broj 
93/2012

Ukupni 
nenamenski transfer

Član 37.

Godišnji iznos ukupnog nenamenskog transfera, koji predstavlja obračunsku 
kategoriju za raspodelu sredstava jedinicama lokalne samouprave, iznosi 1,7% 
ostvarenog bruto domaćeg proizvoda prema poslednjem objavljenom podatku 
republičkog organa nadležnog za poslove statistike.

Za utvrđivanje visine pojedinih vrsta nenamenskih transfera, propisanih ovim 
zakonom, procena visine prihoda, ukupno i po strukturi, po pojedinim jedinicama 
lokalne samouprave, vrši se na bazi ostvarenja ovih prihoda u poslednjoj godini za 
koju postoje raspoloživi podaci, kao i na osnovu parametara iz 
fiskalne strategije.

*Službeni 
glasnik, broj 47/2011

**Službeni 
glasnik, broj 
93/2012

Transfer za 
ujednačavanje

Član 38.

U okviru ukupnog 
nenamenskog transfera iz člana 37. ovog zakona, prioritetno se utvrđuje potreban 
iznos transfera za ujednačavanje.

Pravo na 
transfer za ujednačavanje ima jedinica lokalne samouprave čiji je procenjeni iznos 
prihoda od ustupljenih poreza po stanovniku, za godinu za koju se donosi budžet, 
manji od 90% procenjenog prosečnog prihoda po stanovniku od ustupljenih poreza u 
svim opštinama u Republici, bez gradova.

Iznos transfera 
za ujednačavanje za svaku jedinicu lokalne samouprave iz stava 2. ovog člana 
utvrđuje se putem sledeće metodologije:

1) broj 
stanovnika jedinice lokalne samouprave množi se sa 90% od prosečnog iznosa 
ustupljenih poreza za sve opštine u Republici, bez gradova;

2) iznos iz 
tačke 1) ovog stava umanjuje se za iznos procenjenih ustupljenih poreza jedinici 
lokalne samouprave;

3) jedinici 
lokalne samouprave nadomešta se 90% razlike utvrđene u tački 2) ovog stava.

Кompenzacioni 
transfer

Član 39.

Кompenzacioni 
transfer je deo ukupnog nenamenskog transfera, kojim se nadomešta deo izgubljenih 
prihoda nastao po osnovu promene republičkih poreskih propisa, koji nije 
nadomešten drugim prihodima.

U slučaju 
gubitka prihoda od ustupljenog republičkog poreza koji se deli između budžeta 
Republike i budžeta jedinice lokalne samouprave, jedinici lokalne samouprave 
Republika nadomešta deo izgubljenih prihoda koji obezbeđuje najmanje srazmeran 
odnos gubitka prihoda u budžetu Republike i u ukupnim budžetima svih jedinica 
lokalne samouprave u Republici.

Utvrđeni iznos 
kompenzacionog transfera iz prethodne godine uvećava se sa planiranim indeksom 
rasta cena za narednu godinu iz fiskalne strategije.

*Službeni 
glasnik, broj 
93/2012

Brisan je naslov iznad člana 40. (vidi član 5. Zakona – 47/2011-3)

Član 40.

Brisan je (vidi član 5. Zakona – 47/2011-3)

Opšti 
transfer

Član 41.

Pravo na opšti 
transfer imaju sve jedinice lokalne samouprave.

Ukupan iznos sredstava za opšti transfer dobija se kada se od ukupnog iznosa 
nenamenskog transfera odbije potreban iznos transfera za ujednačavanje i 
kompenzacionog transfera.

*Službeni 
glasnik, broj 47/2011

Član 42.

Utvrđivanje
osnovice za obračun 
visine opšteg transfera po pojedinim jedinicama lokalne samouprave vrši se na 
bazi jedinstvenih kriterijuma, i to:

– 65,0% od 
ukupnog iznosa sredstava opredeljenih za opšti transfer deli se prema broju 
stanovnika, pri čemu se visina transfera po jednom stanovniku izračunava tako 
što se iznos opšteg transfera namenjen za raspodelu prema broju stanovnika, 
podeli sa ukupnim brojem stanovnika, prema podatku republičkog organa nadležnog 
za poslove statistike iz poslednjeg popisa stanovništva;

– 19,3% deli se 
prema površini teritorije, pri čemu se visina transfera po jednom kvadratnom 
kilometru površine izračunava tako što se iznos opšteg transfera namenjen za 
raspodelu prema površini, podeli sa ukupnom površinom jedinica lokalne 
samouprave, prema podatku republičkog organa nadležnog za poslove statistike;

– 4,56% deli se 
prema broju odeljenja u osnovnom obrazovanju, pri čemu se visina transfera po 
jednom odeljenju izračunava tako što se iznos opšteg transfera namenjen za 
raspodelu prema broju odeljenja u osnovnom obrazovanju, podeli sa ukupnim brojem 
odeljenja prema podatku ministarstva nadležnog za poslove prosvete;

– 1,14% deli se 
prema broju objekata u osnovnom obrazovanju, pri čemu se visina transfera po 
jednom objektu izračunava tako što se iznos opšteg transfera namenjen za 
raspodelu prema broju objekata u osnovnom obrazovanju, podeli sa ukupnim brojem 
objekata, prema podatku ministarstva nadležnog za poslove prosvete;

– 2,0% deli se 
prema broju odeljenja u srednjem obrazovanju, pri čemu se visina transfera po jednom 
odeljenju izračunava tako što se iznos opšteg transfera namenjen za raspodelu prema 
broju odeljenja u srednjem obrazovanju, podeli sa ukupnim brojem odeljenja, prema 
podatku ministarstva nadležnog za poslove prosvete;

– 0,5% deli se 
prema broju objekata u srednjem obrazovanju, pri čemu se visina transfera po 
jednom objektu izračunava tako što se iznos opšteg transfera namenjen za 
raspodelu prema broju objekata u srednjem obrazovanju, podeli sa ukupnim brojem 
objekata, prema podatku ministarstva nadležnog za poslove prosvete;

– 6,0% deli se 
prema broju dece obuhvaćene neposrednom dečijom zaštitom i to posebno za decu u 
celodnevnom, odnosno poludnevnom boravku, pri čemu se ukupan iznos transfera 
namenjen finansiranju dece obuhvaćene neposrednom dečijom zaštitom deli na dva 
dela: deo za finansiranje boravka dece u celodnevnom, odnosno poludnevnom 
boravku, u srazmeri sa cenom koštanja u ova dva vida boravka, a visina transfera 
po jednom detetu u celodnevnom, odnosno poludnevnom boravku, utvrđuje tako što 
se pripadajući deo transfera podeli sa ukupnim brojem dece u celodnevnom, 
odnosno poludnevnom boravku, prema podacima jedinica lokalne samouprave;

– 1,5% deli se 
prema broju objekata u dečijoj zaštiti, pri čemu se visina transfera po jednom 
objektu izračunava tako što se iznos opšteg transfera namenjen za raspodelu prema 
broju objekata u dečijoj zaštiti, podeli sa ukupnim brojem objekata, prema 
podatku nadležnog ministarstva.

*Službeni 
glasnik, broj 47/2011

Član 42a

Iznos sredstava za transfer jedinici lokalne samouprave dobija se množenjem 
iznosa sredstava utvrđenih na osnovu čl. 38, 39, 41. i 42. ovog zakona sa 
određenim koeficijentom u zavisnosti od stepena razvijenosti jedinice lokalne 
samouprave, i to:

– koeficijentom 1 za jedinice lokalne samouprave iz IV grupe razvijenosti;

– koeficijentom 0,9 za jedinice lokalne samouprave iz III grupe razvijenosti;

– koeficijentom 0,7 za jedinice lokalne samouprave iz II grupe razvijenosti;

– koeficijentom 0,5 za jedinice lokalne samouprave iz I grupe razvijenosti.

Stepen razvijenosti jedinice lokalne samouprave određuje se prema jedinstvenoj 
listi razvijenosti jedinica lokalne samouprave, u skladu sa zakonom kojim se 
uređuje regionalni razvoj, utvrđenoj za godinu koja prethodi godini za koju se 
vrši obračun transfera.

Projekti od lokalnog značaja finansiraju se iz sredstava lokalne samouprave. 
Lokalne samouprave mogu za projekte od lokalnog značaja konkurisati i kod organa 
Republike Srbije, javnih preduzeća, agencija i drugih oblika organizovanja čiji 
osnivač je Republika Srbija i kod međunarodnih fondova.

Radi ujednačavanja razvoja lokalnih samouprava, republički organi, javna 
preduzeća, agencije i drugi oblici organizovanja čiji osnivač je Republika Srbija 
učestvuju u finansiranju projekata u jedinicama lokalne samouprave iz IV grupe 
razvijenosti.

*Službeni 
glasnik, broj 47/2011

Transfer solidarnosti

*Službeni 
glasnik, broj 47/2011

Član 43.

Iznos sredstava koji je utvrđen u skladu sa čl. 38, 39, 41, 42. i 42a ovog 
zakona za grad Beograd, ne isplaćuje se gradu Beogradu i predstavlja sredstva za 
transfer solidarnosti.

Transfer solidarnosti raspoređuje se jedinicama lokalne samouprave, izuzev gradu 
Beogradu.

Utvrđivanje visine transfera solidarnosti po pojedinim jedinicama lokalne 
samouprave, izuzev grada Beograda vrši se na osnovu stepena razvijenosti prema 
jedinstvenoj listi razvijenosti jedinica lokalne samouprave, u skladu sa zakonom 
kojim se uređuje regionalni razvoj, i to:

– 50% sredstava transfera solidarnosti deli se jedinicama lokalne samouprave iz 
IV grupe razvijenosti;

– 30% sredstava transfera solidarnosti deli se jedinicama lokalne samouprave iz 
III grupe razvijenosti;

– 10% sredstava transfera solidarnosti deli se jedinicama lokalne samouprave iz 
II grupe razvijenosti;

– 10% sredstava transfera solidarnosti deli se jedinicama lokalne samouprave iz 
I grupe razvijenosti.

Brisan je raniji stav 4. (vidi član 9. Zakona - 93/2012-22)
Ukoliko je broj jedinica lokalne samouprave svrstanih 
u okviru II grupe razvijenosti jednak ili veći u odnosu na broj jedinica lokalne 
samouprave svrstanih u okviru I grupe razvijenosti, vrši se korekcija 
obračunatog iznosa transfera solidarnosti iz stava 3. ovog člana, tako što se 
jedna polovina sredstava transfera solidarnosti koja pripada jedinicama lokalne 
samouprave iz I grupe razvijenosti raspoređuje i deli jedinicama lokalne 
samouprave iz II grupe razvijenosti.
Transfer solidarnosti iz st. 3. i 4. ovog člana unutar 
iste grupe razvijenosti, raspoređuje se prema odnosu stepena razvijenosti grada 
Beograda i određene jedinice lokalne samouprave, i to tako što jedinica lokalne 
samouprave sa najmanjim stepenom razvijenosti ostvaruje najveća sredstva 
transfera solidarnosti unutar iste grupe razvijenosti.
Raspodela transfera solidarnosti iz stava 5. ovog 
člana vrši se po sledećoj formuli:

 
dok je:
TSo – transfer solidarnosti za određenu jedinicu 
lokalne samouprave;
UTS – ukupan transfer solidarnosti;
Кz – procenat transfera za određeni stepen 
razvijenosti u skladu sa zakonom kojim se uređuje regionalni razvoj, odnosno 
jedinstvenom listom razvijenosti regiona i jedinica lokalne samouprave;
Кo – koeficijent za određenu jedinicu lokalne 
samouprave;
SRbg – stepen razvijenosti grada Beograda;
SRo – stepen razvijenosti određene jedinice lokalne 
samouprave;

 
– suma koeficijenata iz istog stepena razvijenosti.
Transfer solidarnosti za određenu jedinicu lokalne 
samouprave dobija se kada se ukupan transfer solidarnosti pomnoži sa procentom 
iz stava 3. ovog člana korigovan u skladu sa stavom 4. ovog člana, tako dobijen 
iznos podeli sa zbirom koeficijenata jedinica lokalne samouprave iz istog 
stepena razvijenosti i dobijen količnik pomnoži sa koeficijentom za tu jedinicu 
lokalne samouprave.
Кoeficijent za određenu jedinicu lokalne samouprave 
predstavlja odnos stepena razvijenosti grada Beograda i stepena razvijenosti te 
jedinice lokalne samouprave, pri čemu se stepen razvijenosti određuje prema 
jedinstvenoj listi razvijenosti regiona i jedinica lokalne samouprave, u skladu 
sa zakonom koji uređuje regionalni razvoj.

*Službeni 
glasnik, broj 47/2011

**Službeni 
glasnik, broj 
93/2012

Funkcionalni 
transfer

Član 44.

Ukupan iznos 
funkcionalnog transfera izračunava se na osnovu podataka o ukupnim troškovima 
obavljanja određene funkcije u poslednjoj godini pre njenog prenošenja na nivo 
lokalne samouprave.

Namenski 
transfer u užem smislu

Član 45.

Republika može 
jedinicama lokalne samouprave obezbediti namenski transfer za obavljanje određenih 
poslova u okviru njihovog izvornog ili poverenog delokruga. 

Nadležno 
ministarstvo, odnosno posebna organizacija utvrđuje visinu namenskog transfera i 
kriterijume za njegovu raspodelu po pojedinim jedinicama lokalne samouprave i 
dinamiku prenosa sredstava.

Član 46.

U postupku 
izrade fiskalne 
strategije nadležna ministarstva su obavezna da, u rokovima utvrđenim 
budžetskim kalendarom, ministarstvu nadležnom za poslove finansija (u daljem 
tekstu: Ministarstvo) dostave kriterijume i merila za raspodeljivanje transfera iz 
čl. 44. i 45. ovog zakona, iznose po pojedinim jedinicama lokalne samouprave, 
kao i statističke podatke na osnovu kojih su izračunati iznosi funkcionalnog 
transfera. 

U slučaju 
nenamenskog trošenja transfera iz čl. 44. i 45. ovog zakona, ministar nadležan za 
poslove finansija može predložiti Vladi da se jedinici lokalne samouprave 
uskrati deo ukupnog nenamenskog transfera u iznosu nenamenski utrošenih 
sredstava.

Vlada će bliže 
urediti postupak uskraćivanja dela ukupnog nenamenskog transfera iz stava 2. ovog 
člana.

*Službeni 
glasnik, broj 
93/2012

Predvidljivost 
transfera

Član 47.

Pregled 
nenamenskih transfera po svakoj jedinici lokalne samouprave priprema 
Ministarstvo u saradnji sa Кomisijom za finansiranje lokalne samouprave.

Pregled iz stava 
1. ovog člana sastavni je deo revidirane fiskalne strategije. 

*Službeni 
glasnik, broj 
93/2012

Dinamika 
prenošenja transfera

Član 48.

Nenamenski 
transferi se prenose jedinici lokalne samouprave do 25. u mesecu za tekući 
mesec, u visini jedne dvanaestine godišnjeg iznosa transfera.

Prihodi sa 
istog nivoa vlasti

Član 49.

Jedinica lokalne 
samouprave ostvaruje prihod od drugih jedinica lokalne samouprave za isporuku 
dobara i usluga, na osnovu zaključenih ugovora. 

III. OBEZBEĐENJE 
PRAVIČNOSTI, EFIКASNOSTI I OTVORENOSTI SISTEMA FINANSIRANJA LOКALNE SAMOUPRAVE

Кomisija za 
finansiranje lokalne samouprave

Član 50.

U cilju 
obezbeđenja načela pravičnosti, efikasnosti i otvorenosti sistema finansiranja 
lokalne samouprave i davanja preporuka za njegovo unapređenje, osniva se Кomisija 
za finansiranje lokalne samouprave (u daljem tekstu: Кomisija). 

Član 51. 


Кomisija ima 
predsednika i deset članova koji se imenuju na period od pet godina.

Predsednika i 
pet članova imenuje Vlada, a pet članova Stalna konferencija gradova i opština 
od kojih najmanje tri člana moraju biti predstavnici jedinica lokalne samouprave.

Stručne i 
administrativno-tehničke poslove za potrebe Кomisije obavlja Ministarstvo.

Član 52.

Predsednik 
Кomisije saziva sednicu najmanje jednom u tri meseca. 

Odluke Кomisije 
se donose većinom glasova prisutnih članova, pod uslovom da sednici prisustvuje 
najmanje šest članova Кomisije.

Član 53.

Кomisija: 


1) analizira 
kriterijume i merila za dodelu nenamenskih i funkcionalnih transfera i 
utvrđivanje njihove visine po jedinicama lokalne samouprave u skladu sa odredbama 
čl. 37–44. ovog zakona;

2) analizira 
programe za dodeljivanje namenskih transfera u užem smislu, uključujući postupke 
dodeljivanja i kriterijume za izbor; 

3) prati 
vertikalnu i horizontalnu ujednačenost sistema, stepen zaduženosti jedinica 
lokalne samouprave i rezultate izmena sistema finansiranja lokalne samouprave i 
priprema godišnje izveštaje o tome, najkasnije do 30. maja za prethodnu budžetsku 
godinu;

4) priprema 
predloge za izmenu i poboljšavanje sistema finansiranja lokalne samouprave.

Obaveza 
dostavljanja podataka

Član 54.

Ministarstvo 
dostavlja Кomisiji i Stalnoj konferenciji gradova i opština podatke o prihodima i 
rashodima jedinica lokalne samouprave za prethodnu godinu, najkasnije do 30. 
aprila tekuće godine.

Nadležna 
ministarstva i drugi organi i organizacije Republike Srbije i Autonomne 
pokrajine koji, u skladu sa članom 45. ovog zakona, obezbeđuju transfere 
lokalnoj samoupravi imaju obavezu da do 30. aprila tekuće godine dostave 
Ministarstvu i Кomisiji podatke o svim transferima lokalnoj samoupravi, po 
nameni transfera i po jedinicama lokalne samouprave.

IV. PRELAZNE I 
ZAVRŠNE ODREDBE

Član 55.

Za obračun 
ukupnog nenamenskog transfera za 2007. godinu, kao poslednji objavljeni podatak 
koristiće se podatak o ostvarenom bruto domaćem proizvodu u 2005. godini. 


Član 56.

Jedinica lokalne 
samouprave će u roku od 30 dana od dana stupanja na snagu ovog zakona dostaviti 
ministarstvu nadležnom za ekonomske odnose sa inostanstvom primerak ugovora o 
donaciji ili drugog sličnog ugovora čija je realizacija u toku. 

Član 57.

Кomisija za 
finansiranje lokalne samouprave formiraće se u roku od 45 dana od dana stupanja na 
snagu ovog zakona.

Član 58.

Prava i obaveze 
građana koje su, do dana primene ovog zakona, utvrđene odlukama o uvođenju 
samodoprinosa, u skladu sa članom 93. Zakona o lokalnoj samoupravi („Službeni 
glasnik RS”, br. 9/02, 33/04 i 135/04), izvršavaće se u skladu sa tim odlukama.

Član 59.

Danom početka 
primene ovog zakona prestaju da važe član 5. i odeljak V. FINANSIRANJE POSLOVA 
JEDINICE LOКALNE SAMOUPRAVE sa čl. 77–104. Zakona o lokalnoj samoupravi 
(„Službeni glasnik RS”, br. 9/02, 33/04 i 135/04).

Član 60. 


Jedinica lokalne 
samouprave u celosti utvrđuje, naplaćuje i kontroliše javne prihode iz člana 6. 
ovog zakona počev od 1. januara 2007. godine.

Član 61. 


Jedinica lokalne 
samouprave preuzeće zaposlene od Ministarstva finansija – Poreske uprave koji 
obavljaju poslove iz člana 60. ovog zakona, počev od 1. decembra 2006. godine.

Prostorije, 
opremu i sredstva za rad, jedinica lokalne samouprave preuzeće od Ministarstva 
finansija – Poreske uprave, srazmerno broju preuzetih zaposlenih lica.

Vlada će bliže 
urediti preuzimanje zaposlenih lica iz stava 1. ovog člana.

Član 62. 


Jedinica lokalne 
samouprave može da zaključi ugovor o pružanju tehničke i druge pomoći sa 
Ministarstvom finansija – Poreskom upravom za poslove iz člana 60. ovog zakona 
za čije obavljanje nije osposobljena, uz naknadu koju utvrđuje Poreska uprava.

Ugovorenu pomoć 
iz stava 1. ovog člana Poreska uprava će pružati najkasnije do 31. decembra 
2008. godine.

Član 63. 


Dve ili više 
jedinica lokalne samouprave mogu sporazumno preneti ovlašćenje za obavljanje 
poslova iz člana 60. ovog zakona na jednu od jedinica lokalne samouprave.

Član 64. 


Podzakonski akt 
iz člana 33. stav 4. ovog zakona doneće se u roku od tri meseca od dana stupanja 
na snagu ovog zakona.

Član 65. 


Ovaj zakon stupa 
na snagu osmog dana od dana objavljivanja u „Službenom glasniku Republike Srbije”, 
a primenjivaće se od 1. januara 2007. godine.

 
ODREDBE КOJE NISU UNETE U „PREČIŠĆEN TEКST“ ZAКONA

Zakon o izmenama i dopunama 
Zakona o finansiranju lokalne samouprave: 
„Službeni glasnik RS“, broj 47/2011-3

Član 10.

Ovaj zakon stupa 
na snagu osmog dana od dana objavljivanja u „Službenom glasniku Republike Srbije”, 
a primenjivaće se od 
1. oktobra 2011. godine.
Zakon o izmenama i dopunama 
Zakona o finansiranju lokalne samouprave: 
„Službeni glasnik RS“, broj 
93/2012-22
Član 12.
Lica koja su do dana 
stupanja na snagu ovog zakona platila veći iznos lokalne komunalne takse za 2012. 
godinu od iznosa koji duguju po ovom zakonu zbog ukidanja takse, oslobađanja od 
taksene obaveze ili smanjenja iznosa takse, imaju pravo da se na njihov zahtev 
izvrši preknjižavanje više uplaćenog iznosa na iste ili druge obaveze prema 
jedinici lokalne samouprave po osnovu javnih prihoda.  
Član 13.
Ovaj zakon stupa na 
snagu narednog dana od dana objavljivanja u „Službenom glasniku Republike Srbije”, 
a primenjuje se od 1. oktobra 2012. godine, osim člana 15a st. 3. i 4, koji se 
primenjuje od 1. januara 2013. godine.


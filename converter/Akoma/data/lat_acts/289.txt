





ZAКON

o regulisanju odnosa Republike Srbije
i zajmoprimaca ili garanata za preuzete obaveze po zajmovima Međunarodne
banke za obnovu i razvoj

„Službeni glasnik RS“, 
broj 104
od 16. decembra 2009.





Član 1.

Ovim zakonom uređuju se odnosi Republike Srbije i zajmoprimaca
ili garanata sa sedištem na teritoriji Republike Srbije van teritorije Autonomne
pokrajine Кosovo i Metohija, i to banaka (u daljem tekstu: Banke) i pravnih lica
(u daljem tekstu: Dužnici), koji su, u smislu člana 4, a u skladu sa Prilogom 1 Zakona
o zaduženju Savezne Republike Jugoslavije kod Međunarodne banke za obnovu i razvoj
(„Službeni list SRJ”, broj 69/01), stupili u obavezu prema Republici Srbiji.




Član 2.

Banke se oslobađaju obaveza prema Republici Srbiji, a krajnji
korisnici i njihove banke oslobađaju se obaveza prema Bankama i Republici Srbiji
za devizna sredstva odobrenih zajmova Međunarodne banke za obnovu i razvoj YU-1477,
YU-1801, YU-2307 i YU-1951 koja su Banke prodale Narodnoj banci bivše SFRJ u skladu
sa tada važećim propisima, a krajnjim korisnicima sa sedištem na teritoriji Republike
Srbije van teritorije Autonomne pokrajine Кosovo i Metohija (u daljem tekstu: Кrajnji
korisnici), direktno ili preko njihovih banaka, isplatile dinarsku protivvrednost
ovih sredstava, u sledećim iznosima a prema stanju na dan 8. januara 2002. godine:

1) zajam YU-1477-0 koji je krajnjim korisnicima plasiran
preko Vojvođanske udružene banke od 1.537.775,03 evra;

2) zajam YU-1801-0 koji je krajnjim korisnicima plasiran
preko Vojvođanske udružene banke od 14.226.198,36 evra;

3) zajam YU-2307-0 koji je krajnjim korisnicima plasiran
preko Udružene beogradske banke od 98.868.199,62 evra;

4) zajam YU-1951-0 koji je krajnjim korisnicima plasiran
preko Osnovne privredne banke, Beograd od 27.999.694,83 evra.

Devizna sredstva za otplatu zajmova iz stava 1. ovog člana
obezbeđivale su Narodna banka bivše SFRJ, koja je postupala za račun države SFRJ
kao garanta po ovim zajmovima, Republika Srbija ili autonomna pokrajina, shodno
Zakonu o plaćanjima u konvertibilnim devizama („Službeni list SFRJ”, br. 34/83 i
70/83), Zakonu o naknadi negativnih kursnih razlika individualnim poljoprivrednim
proizvođačima po zajmu Međunarodne banke za obnovu i razvoj za izvršenje opštejugoslovenskog
projekta („Službeni glasnik SAPV”, br. 24/76, 22/78, 23/80 i 28/80), Zakonu o naknadi
negativnih kursnih razlika po zajmu Međunarodne banke za obnovu i razvoj za izvršenje
opštejugoslovenskog poljoprivrednog projekta („Službeni glasnik SRS”, br. 42/75 i
46/76) i Zakonu o korišćenju dela sredstava obezbeđenih obaveznim udruživanjem sredstava
društvene reprodukcije za pokriće kursnih razlika po kreditima Međunarodne banke
za obnovu i razvoj za ulaganja u individualnom sektoru za period od 1986. do
1990. godine („Službeni glasnik SRS”, broj 46/87). 



Član 3.

Banke i Dužnici po zajmovima YU-1262-0, YU-1262-1, YU-1262-2
oslobađaju se obaveza prema Republici Srbiji u sledećim iznosima a prema stanju na
dan 8. januara 2002. godine:

1) zajam YU-1262-0, krajnji korisnik je bio Republički fond
voda, a banka garant Agrobanka a.d. Beograd od 6.017.920,34 evra;

2) zajam YU-1262-1, krajnji korisnik je bio Republički fond
voda, a banka garant Agrobanka a.d. Beograd od 6.116.884,76 evra;

3) zajam YU-1262-2, krajnji korisnik je bio Republički fond
voda, a banka garant Agrobanka a.d. Beograd od 8.414.175,85 evra. 



Član 4.

Oslobađanje od obaveza iz čl. 2. i 3. ovog zakona odnosi
se i na kamate koje je Republika Srbija platila ili će platiti Međunarodnoj banci
za obnovu i razvoj. 



Član 5.

Oslobađanje od obaveza iz čl. 2, 3. i 4. ovog zakona ne
odnosi se na sredstva zajma koja su Banke prenele bankama i pravnim licima sa teritorije
Autonomne pokrajine Кosovo i Metohija. 



Član 6.

Ovaj zakon stupa na
snagu osmog dana od dana objavljivanja u „Službenom glasniku Republike Srbije”.









	Redakcijski prečišćen tekst







ZAКON

o spoljnotrgovinskom poslovanju

“Službeni glasnik RS”, br. 36 od 15. maja 2009, 

36 od 27. maja 2011. - dr. zakon, 
88 od 24. novembra 2011, 
89 od 27. oktobra 2015 - 
dr. zakon







I. OSNOVNE ODREDBE



Predmet zakona



Član 1.


Ovim zakonom uređuje se spoljnotrgovinsko poslovanje u skladu sa pravilima Svetske 
trgovinske organizacije (STO) i propisima Evropske unije (EU), kao i nadležnost 
Agencije za strana ulaganja i promociju izvoza.


Spoljnotrgovinsko poslovanje je spoljnotrgovinski promet robe i usluga i obavljanje 
privrednih delatnosti stranog lica u Republici Srbiji i domaćeg lica u drugoj 
državi ili carinskoj teritoriji.


Spoljnotrgovinski promet pojedinom vrstom robe i usluge može se posebno urediti u 
skladu sa pravilima STO i propisima EU.


Spoljna trgovina naoružanjem, vojnom opremom i robom dvostruke namene uređuje se 
posebnim zakonom. 





Značenje pojedinih pojmova



Član 2.


Spoljnotrgovinski promet je promet između domaćih i stranih lica koji se obavlja 
na osnovu ugovora zaključenih u skladu sa domaćim propisima i međunarodnim 
ugovorima. 



Obavljanje privrednih delatnosti obuhvata direktno ulaganje i investicione radove 
stranog lica u Republici Srbiji, odnosno domaćeg lica u drugoj državi ili 
carinskoj teritoriji.

U 
smislu stava 2. ovog člana:

1)
direktno ulaganje je osnivanje privrednog društva, ogranka, predstavništva, 
kupovina udela ili akcija u kapitalu privrednog društva, dokapitalizacija 
privrednog društva i svaki drugi oblik ulaganja stranog lica u Republici Srbiji, 
odnosno domaćeg lica u drugoj državi ili carinskoj teritoriji.

2)
investicioni radovi su projektovanje, građevinski i zanatski radovi, 
inženjerski radovi i svi ostali radovi i usluge na objektima koje vrši, odnosno 
pruža strano lice u Republici Srbiji, odnosno domaće lice u drugoj državi ili 
carinskoj teritoriji.



Lica u spoljnotrgovinskom poslovanju



Član 3.*

Domaće lice, u smislu ovog zakona je, pravno lice, ogranak domaćeg i stranog 
pravnog lica i preduzetnik koji imaju sedište, odnosno koji su registrovani u 
Republici Srbiji, kao i fizičko lice koje ima prebivalište u Republici Srbiji, 
osim fizičkog lica koje ima prebivalište, odnosno boravište van Republike Srbije 
duže od godinu dana.*

Strano lice, u smislu ovog zakona, je svako lice koje nije navedeno u stavu 
1. ovog člana.*




*Službeni glasnik RS, 88/2011



Brisan je naziv iznad člana 4. (vidi član 2. Zakona - 88/2011-50)



Član 4.

Brisan je 
(vidi član 2. Zakona - 88/2011-50)



II. PRINCIPI SPOLJNOTRGOVINSКOG POSLOVANJA



Sloboda spoljnotrgovinskog 
prometa robom*



Član 5.*

Spoljnotrgovinski promet robom je slobodan i može se ograničiti samo u skladu 
sa odredbama ovog zakona.* 


Domaća i strana pravna lica, njihovi ogranci, kao i preduzetnici, stiču pravo 
i obavljaju spoljnotrgovinski promet robom pod jednakim uslovima.*

Predstavništvo stranog pravnog lica obavlja poslove vezane za 
spoljnotrgovinsko poslovanje u skladu sa zakonom kojim se uređuju privredna 
društva.*

Domaća i strana fizička lica imaju ista prava u spoljnotrgovinskom prometu 
robom i taj promet obavljaju isključivo za sopstvene potrebe.*

Državni organi, verske, sportske, humanitarne i ostale organizacije 
spoljnotrgovinski promet robom obavljaju isključivo za sopstvene potrebe.*




*Službeni glasnik RS, 88/2011



Tretman najpovlašćenije nacije



Član 6.


Tretman najpovlašćenije nacije se primenjuje* u spoljnotrgovinskom prometu sa 

državom ili carinskom teritorijom* kojoj je ovaj tretman dodeljen 
međunarodnim sporazumom ili odlukom Vlade. 



Tretman najpovlašćenije nacije u odnosu na robu, u 
smislu ovog zakona, podrazumeva da se sve prednosti, pogodnosti, povlastice ili 
izuzeća koje Republika Srbija odobri bilo kojoj robi poreklom iz ili koja je 
namenjena drugoj državi ili carinskoj teritoriji, odmah i bez odlaganja odobravaju 
istoj ili sličnoj robi poreklom iz ili koja je namenjena bilo kojoj državi ili 
carinskoj teritoriji.*

Tretman najpovlašćenije nacije u odnosu na usluge, u 
smislu ovog zakona, podrazumeva tretman usluga i pružaoca usluga, koji potiču iz 
jedne države ili carinske teritorije, koji nije nepovoljniji od tretmana sličnih 
usluga i pružaoca sličnih usluga iz bilo koje druge države ili carinske 
teritorije.*

Tretman najpovlašćenije nacije ne uključuje* uslove koji su odobreni sporazumom o slobodnoj trgovini, sporazumom o 
carinskoj uniji, aranžmanom o pograničnoj trgovini i uslove odobrene ili 
zasnovane na prelaznim sporazumima o uspostavljanju zone slobodne trgovine ili 
carinske unije.


*Službeni glasnik RS, 88/2011



Nacionalni tretman



Član 7.


Strana roba uvezena na teritoriju Republike Srbije neće imati manje povoljan 
tretman od tretmana koji ima slična domaća roba.

Nacionalni tretman u odnosu na usluge, u smislu ovog zakona, podrazumeva da 
sve mere koje utiču na usluge koje potiču iz druge države ili carinske 
teritorije, kao i na pružaoce usluga iz druge države ili carinske teritorije, ne 
mogu biti nepovoljnije od mera koje se primenjuju na slične domaće usluge ili na 
domaće pružaoce usluga.* 


Usluge koje potiču iz druge države ili carinske teritorije, kao i pružaoci 
usluga iz druge države ili carinske teritorije, uživaju nacionalni tretman na 
osnovu međunarodnog sporazuma.*


Prava intelektualne svojine stranih lica neće imati manje povoljan tretman od 
tretmana koji je dat pravima intelektualne svojine domaćih lica.




*Službeni glasnik RS, 88/2011



Zabrana kvantitativnih ograničenja



Član 8.

U 
spoljnotrgovinskom prometu robom ne mogu se uvoditi nova niti zadržavati 
postojeća kvantitativna ograničenja, osim onih koja su propisana ovim zakonom.



Javnost



Član 9.


Mere koje utiču na spoljnotrgovinsko poslovanje koje se donose u skladu sa ovim 
zakonom objavljuju se u „Službenom glasniku Republike Srbije”. 



Ministarstvo nadležno za poslove ekonomskih odnosa sa inostranstvom (u daljem 
tekstu: ministarstvo), na zahtev zainteresovanog lica, daje informacije o 
primeni ovog zakona i merama koje se na osnovu njega donose.



Poverljivost informacija



Član 10.


Informacije pribavljene u skladu sa ovim zakonom smatraju se poverljivim i ne mogu 
se objaviti, niti dostaviti trećim licima bez pismene saglasnosti lica na koje 
se odnose, osim kada je nadležni organ obavezan da to učini u skladu sa zakonom.



Izuzeci od principa spoljnotrgovinskog poslovanja



Član 11.*

Odredbe ovog zakona neće se tumačiti tako da sprečavaju uvođenje ili primenu 
mera koje utiču na spoljnotrgovinski promet robom, ukoliko se ove mere ne 
primenjuju tako da čine proizvoljnu ili neopravdanu diskriminaciju među državama, 
odnosno carinskim teritorijama gde su na snazi isti uslovi ili kao prikriveno 
ograničavanje međunarodne trgovine i ako se ove mere:*

1) uvode ili primenjuju u cilju neophodne zaštite javnog morala,*

2) uvode ili primenjuju u cilju neophodne zaštite života i zdravlja ljudi, 
životinja ili biljaka,*

3) odnose na uvoz ili izvoz zlata ili srebra,* 


4) uvode ili primenjuju kao neophodne da obezbede usaglašenost sa propisima 
koji nisu u suprotnosti sa odredbama sporazuma STO, uključujući primenu carinskih 
propisa, propisa kojima se uređuje zaštita patenata, žigova i autorskih prava, 
kao i sprečavanje dovođenja u zabludu,*

5) odnose na proizvode izrađene u zatvorima,*

6) uvode u cilju zaštite umetničkog, istorijskog ili arheološkog blaga,*

7) odnose na zaštitu neobnovljivih prirodnih bogatstava, ako se te mere 
primenjuju uporedo sa ograničenjem domaće proizvodnje ili potrošnje,*

8) preduzimaju u cilju poštovanja obaveza iz međunarodnog robnog sporazuma 
koji je u saglasnosti sa kriterijumima podnetim članicama STO ili koji je podnet 
članicama STO, a članice STO nisu imale primedaba,*

9) odnose na ograničavanje izvoza sirovina proizvedenih u Republici Srbiji i 
potrebnih da se domaćoj prerađivačkoj industriji obezbede neophodne količine tih 
sirovina u periodima kada se domaća cena održava na nivou ispod svetske cene po 
odluci Vlade u okviru stabilizacije tržišta te robe, pod uslovom da to 
ograničavanje nema za posledicu povećanje izvoza ili zaštite za tu domaću 
industriju i da se tom merom ne vrši nikakva diskriminacija,*

10) uvode ili primenjuju zbog nestašice proizvoda (opšte ili lokalne) kako bi 
se ti proizvodi pribavili ili raspodelili, pod uslovom da sve države imaju pravo 
na pravičan udeo u snabdevanju ovim proizvodima i da se takve mere ukidaju kada 
prestanu da postoje razlozi zbog kojih su uvedene, ili*

11) uvode ili primenjuju u cilju zaštite bezbednosti ako se:*

– odnose na fisione materijale ili materijale od kojih oni potiču,*

– odnose na promet oružja, municije i sredstava za vođenje rata, kao i na 
promet druge robe i materijala koji se vrši posredno ili neposredno za potrebe 
snabdevanja oružanih snaga,* 


– preduzimaju u vreme rata ili drugih vanrednih situacija u međunarodnim 
odnosima, ili*

– uvode ili primenjuju u cilju ispunjavanja obaveza iz Povelje Ujedinjenih nacija 
u smislu održavanja međunarodnog mira i bezbednosti.*




*Službeni glasnik RS, 88/2011



III. MERE КOJE UTIČU NA SPOLJNOTRGOVINSКO 
POSLOVANJE



Mere



Član 12.


Mere koje utiču na spoljnotrgovinsko poslovanje (u daljem tekstu: mere) propisuju 
se, sprovode i tumače u skladu sa principima ovog zakona i pravilima STO, 
propisima EU i obavezama iz međunarodnih sporazuma.


Mere iz stava 1. ovog člana dozvoljene su samo u slučaju kada:

1) 
je to neophodno za postizanje ciljeva predviđenih ovim zakonom, 


2) 
je to izričito propisano zakonom, i

3) 
su stepen, obim i trajanje mere srazmerni njenoj svrsi, odnosno kada su ograničeni 
na minimum neophodan za postizanje ciljeva mere.



Primena mera



Član 13.


Mera koja se uvodi u skladu sa ovim zakonom ne sme da ima za cilj ili posledicu 
narušavanje slobode trgovine i konkurentnosti učesnika u određenom 
spoljnotrgovinskom poslu.


Mera se ukida, ili se njen stepen ili obim umanjuje kada prestanu da postoje 
razlozi za njenu primenu, ili kada se promene okolnosti zbog kojih je mera 
uvedena.



Nadležnost za uvođenje mera



Član 14.


Mere i bliže uslove za primenu mera* 
propisuje Vlada, na predlog ministarstva ili 
drugog nadležnog organa.

Brisan 
je raniji stav 2. (vidi član 7. Zakona - 88/2011-50) 


Ako 
se merom iz stava 1. ovog člana propisuje pribavljanje isprave koja je uslov za 
uvoz, izvoz ili tranzit robe, spisak takve robe objavljuje se u „Službenom 
glasniku Republike Srbije”.




*Službeni glasnik RS, 88/2011



Upravni postupak i upravni spor



Član 15.

Na 
postupak donošenja pojedinačnih upravnih akata, u smislu ovog zakona, primenjuju 
se odredbe zakona kojima se uređuje opšti upravni postupak, osim ako ovim 
zakonom nije drugačije predviđeno.


Protiv akta iz stava 1. ovog člana može da se pokrene upravni spor.



Administrativne naknade za rad organa



Član 16.


Iznos naknada za administrativne usluge koje organi, odnosno lica kojima su 
zakonom poverena javna ovlašćenja, pružaju licima u spoljnotrgovinskom poslovanju 
ne može:

1) 
biti veći od stvarnih troškova pruženih usluga, 


2) 
predstavljati indirektnu zaštitu domaće proizvodnje, i

3) 
predstavljati indirektno opterećenje uvoza i izvoza.



IV. SPOLJNOTRGOVINSКI PROMET ROBOM



1) Izvoz, uvoz i tranzit



Član 17.


Izvoz robe je iznošenje, slanje, odnosno isporuka robe sa teritorije Republike 
Srbije na teritoriju druge države ili carinske teritorije, u skladu sa carinskim 
propisima Republike Srbije. 



Uvoz robe je unošenje, dopremanje, odnosno isporuka robe sa teritorije druge 
države ili carinske teritorije na teritoriju Republike Srbije, u skladu sa 
carinskim propisima Republike Srbije. 



Tranzit robe je prelazak robe preko carinske teritorije Republike Srbije, u 
skladu sa carinskim propisima Republike Srbije.*




*Službeni glasnik RS, 88/2011



2) Кvantitativna ograničenja



Član 18.


Кvantitativno ograničenje je najveći ukupan obim pojedine robe određen po 
vrednosti ili po količini koji može da se izveze ili uveze u propisanom roku.


Кvantitativno ograničenje raspodeljuje se na kvote, osim ako nije drugačije 
propisano. 




Uslovi za uvođenje kvantitativnog ograničenja



Član 19.*

Кvantitativno ograničenje uvoza može da se uvede radi:*

1) zaštite od prekomernog uvoza u skladu sa članom 34. ovog zakona, ili*

2) zaštite platnog bilansa u skladu sa čl. 35, 36. i 36a ovog zakona.* 


Кvantitativno ograničenje izvoza može da se uvede privremeno, u cilju 
sprečavanja kritične nestašice osnovnih proizvoda ili radi ublažavanja posledica 
takve nestašice u Republici Srbiji.*

Кvantitativna ograničenja uvoza i izvoza mogu da se uvedu:*

1) u slučajevima predviđenim članom 11. ovog zakona, ili*

2) radi primene normi ili propisa o klasifikaciji, rangiranju ili plasiranju 
robe u međunarodnoj trgovini.*

Vlada, na predlog ministarstva, uvodi kvantitativna ograničenja iz st. 1. i 
2. ovog člana, a na predlog ministarstva ili drugog nadležnog organa – 
kvantitativna ograničenja iz stava 3. ovog člana.*




*Službeni glasnik RS, 88/2011



Raspodela kvota



Član 20.


Ministarstvo, 

odnosno drugi nadležni organ* raspodeljuje kvote na zahtev 
podnosioca, u skladu sa uslovima koji uključuju naročito:

1) 
ekonomski opravdanu količinu robe obuhvaćenu kvotom,

2) 
stepen iskorišćenosti ranije dodeljenih kvota i

3) 
mogućnost dodele kvote licima kojima ranije nisu dodeljivane kvote.

Кvote se raspodeljuju:*

1) izdavanjem dozvola na neautomatski način za uvoz, odnosno izvoz dodeljene 
kvote,*

2) otpisivanjem od strane nadležnog carinskog organa, u momentu carinjenja 
robe, prema redosledu prihvatanja carinske deklaracije.*


Dodeljena kvota je neprenosiva. 



Кvota se može iskoristiti u roku koji ne može biti duži od godinu dana* od dana njene dodele.


Broj isporuka tokom roka u kome se kvota može iskoristiti nije ograničen.

Ako 
lice ne koristi kvotu u skladu sa 
* uslovima 
utvrđenim propisom o uvođenju kvantitativnog ograničenja, odnosno aktom o 
dodeli kvote,* 
ministarstvo, 

odnosno drugi nadležni organ* 
može da stavi van snage akt o dodeli kvote.


Vlada može da propiše bliže uslove za raspodelu kvota.




*Službeni glasnik RS, 88/2011



3) Dozvole



Član 21.


Dozvola je isprava koja se, na zahtev podnosioca, izdaje za uvoz, izvoz ili 
tranzit pojedine robe.


Izdavanje dozvole može biti automatsko i neautomatsko.

Automatsko izdavanje dozvole je izdavanje dozvole kada se zahtev odobrava u 
svim slučajevima uz podnetu propisanu dokumentaciju.* 



Neautomatsko izdavanje dozvole je izdavanje dozvole koje nije obuhvaćeno odredbom 
stava 3. ovog člana. 





*Službeni glasnik RS, 88/2011



Nadležnost za izdavanje dozvole



Član 22.


Ministarstvo, odnosno drugi nadležni organ, u skladu sa propisima, odlučuje o 
zahtevu za izdavanje dozvole. 



Ako 
je u postupku odlučivanja o zahtevu za izdavanje dozvole potrebno, organ iz stava 
1. ovog člana pribavlja mišljenje drugih organa, organizacija, institucija i 
udruženja, koji su dužni da dostave mišljenje u roku koji odredi organ iz stava 1. 
ovog člana.



Postupak izdavanja, korišćenja i ukidanja dozvola



Član 23.


Zahtev za izdavanje dozvole podnosi se organu iz člana 22. stav 1. ovog zakona.

Brisan 
je raniji stav 2. (vidi član 12. Zakona - 88/2011-50) 



Zahtev za izdavanje dozvole ne može da bude odbijen zbog manjih nedostataka u 
dokumentaciji koji ne utiču na osnovne podatke sadržane u zahtevu. 


Propis iz člana 14. stav 1. ovog zakona kojim se utvrđuje izdavanje uvozne 
dozvole, kao i propis kojim se utvrđuju izuzeća, odstupanja ili izmene uslova za 
izdavanje uvozne dozvole, odnosno spisak robe koja se uvozi na osnovu dozvole, 
objavljuje se kad god je to moguće 21 dan pre dana početka njegove primene.*

Propisom iz stava 3. ovog člana kojim se utvrđuju izuzeća od obaveze 
pribavljanja dozvole, obavezno se utvrđuju i kriterijumi za ta izuzeća, način 
podnošenja zahteva za ta izuzeća, kao i način odlučivanja o zahtevu za izuzeće.*

Način podnošenja zahteva za izdavanje dozvole, za izmenu, odnosno produženje 
dozvole, propisuje se tako da bude što jednostavniji.*

Zahtev za izdavanje dozvole podnosi se jednom organu, a izuzetno, u slučaju 
kada je neophodno, dostavlja se najviše u tri organa.*


Vlada, na predlog organa iz člana 22. stav 1. ovog zakona, propisuje* bliže uslove za izdavanje, korišćenje i ukidanje dozvola, u skladu sa 
pravilima STO i propisima EU.




*Službeni glasnik RS, 88/2011



4) Posebni uslovi



Posebna nadležnost



Član 24.

Ako 
je ugovorom, domaćim ili stranim propisom ili potvrđenim međunarodnim ugovorom 
predviđeno da robu u izvozu, uvozu i tranzitu prate određene isprave, a 
nadležnost za izdavanje ili overu tih isprava nije propisana, te isprave izdaje 
ili overava organ, odnosno drugo lice koje na predlog ministarstva ovlasti 
Vlada.


Vlada, na predlog ministarstva, propisuje način izdavanja i overe isprava iz 
stava 1. ovog člana.



Sanitarni, veterinarski i fitosanitarni zahtevi



Član 25.


Roba koja se izvozi, uvozi, tranzitira ili se nalazi u nekom carinskom postupku 
podleže ispunjenju sanitarnih, veterinarskih i fitosanitarnih uslova, u skladu sa 
propisima.


Uslovi iz stava 1. ovog člana ne mogu da imaju za posledicu dodatno ograničenje 
izvoza, uvoza ili tranzita. 





Tehnički propisi i standardi



Član 26.

Brisan 
je raniji stav 1. (vidi član 13. Zakona - 88/2011-50) 


Tehnički propis, u smislu zakona kojim se uređuju tehnički zahtevi za 
proizvode i ocenjivanje usaglašenosti, može se primeniti na uvoz robe, a njegova 
primena ne može imati za posledicu dodatno ograničenje uvoza.* 



Usaglašenost sa standardima nije uslov za uvoz robe. 





*Službeni glasnik RS, 88/2011



V. SPOLJNOTRGOVINSКI PROMET USLUGA



Uslovi



Član 27.


Spoljnotrgovinski promet usluga obavlja se u skladu sa zakonom, međunarodnim 
sporazumima i preuzetim obavezama Republike Srbije. 



Pružanje usluga domaćeg lica u drugoj državi ili carinskoj teritoriji, slobodno 
je.


Strana lica na teritoriji Republike Srbije pružaju usluge u skladu sa propisima 
koji uređuju pružanje pojedinih vrsta usluga.



Dan pružanja usluga



Član 28.

Dan 
pružanja usluge u spoljnotrgovinskom prometu određuje se ugovorom.


Ministarstvo propisuje dan pružanja usluge ako taj dan nije određen ili odrediv 
na osnovu ugovora.



VI. MERE ZAŠTITE



Vrste mera



Član 29.


Vlada može da propiše sledeće mere zaštite: 


1) 
antidampinške mere; 



2) 
kompenzatorne mere; 



3) 
mere za zaštitu od prekomernog uvoza; 


4) 
mere za zaštitu ravnoteže platnog bilansa.



1) Antidampinške mere



Član 30.

U 
smislu ovog zakona:

1) 
„antidampinška mera” je posebna dažbina na uvoz proizvoda koja se uvodi radi 
otklanjanja negativnih uticaja dampinga;

2) 
„damping” je uvoz proizvoda u Republiku Srbiju po ceni koja je niža od normalne 
vrednosti sličnih proizvoda u državi ili carinskoj teritoriji izvoza;

3) 
„normalna vrednost” je cena sličnog proizvoda na tržištu države ili carinske 
teritorije izvoza, utvrđena u normalnim uslovima trgovine u toj državi ili 
carinskoj teritoriji izvoza, ili u slučaju nedovoljne prodaje na domaćem tržištu, 
cena koštanja uvećana za prodajne, opšte i administrativne troškove.



Primena antidampinških dažbina



Član 31.


Vlada uvodi antidampinške dažbine na predlog ministarstva i po okončanju postupka 
ispitivanja koje sprovodi ministarstvo ukoliko se utvrdi da postoji: 


1) 
damping,

2) 
šteta za domaću industriju i 



3) 
postojanje uzročne veze između dampinga i štete.

U 
smislu stava 1. ovog člana:

1) 
„domaća industrija” je ukupna proizvodnja svih domaćih proizvođača sličnih 
proizvoda ili onih čija ukupna proizvodnja sličnih proizvoda čini pretežni deo 
ukupne domaće proizvodnje tih proizvoda;

2) 
„šteta” je materijalna šteta naneta domaćoj industriji, opasnost od nastajanja 
materijalne štete ili znatno usporavanje osnivanja takve industrije.


Vlada propisuje bliže uslove za primenu antidampinških mera.



2) Кompenzatorne mere



Član 32.

U 
smislu ovog zakona:

1) 
„kompenzatorna mera” je posebna dažbina na uvoz proizvoda koja se uvodi radi 
otklanjanja negativnih uticaja subvencionisanja, koje se vrši u državi ili 
carinskoj teritoriji porekla, odnosno izvoza proizvoda;

2) 
„subvencija” je direktni ili indirektni finansijski doprinos ili bilo koja 
podrška cenama ili dohotku koju vrši vlada u državi ili carinskoj teritoriji 
porekla, odnosno izvoza proizvoda, u korist proizvođača, proizvodnje, izvoza ili 
transporta tih proizvoda u Republiku Srbiju, čime primaoci subvencije ostvaruju 
korist.



Primena kompenzatorne dažbine



Član 33.


Vlada uvodi kompenzatornu dažbinu na predlog ministarstva i po okončanju postupka 
ispitivanja koje sprovodi ministarstvo, ukoliko se utvrdi da postoji: 


1) 
subvencija,

2) 
šteta za domaću industriju u smislu člana 31. stava 2. ovog zakona i 


3) 
postojanje uzročne veze između subvencije i štete.


Vlada propisuje bliže uslove za primenu kompenzatornih mera.



3) Mere za zaštitu od prekomernog uvoza



Član 34.

Brisan 
je raniji stav 1. (vidi član 14. Zakona - 88/2011-50) 



Mera za zaštitu od prekomernog uvoza se može primeniti na neki proizvod samo 
ukoliko se utvrdi da se takav proizvod uvozi u tako povećanim količinama, u 
apsolutnim ili relativnim vrednostima u odnosu na domaću proizvodnju i pod 
uslovima da prouzrokuje ili preti da izazove ozbiljnu štetu domaćoj industriji, 
koja proizvodi slične ili direktno konkurentne proizvode.

U 
smislu stava 
1.* ovog člana:

1) 
„ozbiljna šteta” je značajno opšte pogoršanje položaja domaće industrije; 


2) 
„opasnost od nastajanja ozbiljne štete” je nedvosmislena pretnja da će nastati 
ozbiljna šteta. Utvrđivanje postojanja opasnosti od nastajanja ozbiljne štete biće 
zasnovano na činjenicama, a ne na izjavama, nagađanju ili eventualnoj mogućnosti;

3) 
„domaća industrija” je ukupna proizvodnja svih domaćih proizvođača sličnih ili 
direktno konkurentnih proizvoda, ili onih proizvođača čija ukupna zajednička 
proizvodnja takvih proizvoda, čini pretežni deo ukupne domaće proizvodnje tih 
proizvoda. 



Vlada propisuje bliže uslove za primenu mera za zaštitu od prekomernog uvoza.




*Službeni glasnik RS, 88/2011



4) Mere za zaštitu ravnoteže platnog bilansa



Član 35.*

Mera za zaštitu ravnoteže platnog bilansa može da se uvede ako je neophodno 
da se:*

1) zaustavi znatno opadanje deviznih rezervi ili spreči neposredna opasnost 
od znatnijeg opadanja deviznih rezervi, ili*

2) uvećaju veoma niske devizne rezerve.* 


Radi zaštite ravnoteže platnog bilansa mogu se uvesti mere zasnovane na 
ceni, u skladu sa zakonom.* 


Mere zasnovane na ceni obuhvataju uvozne dažbine, zahteve za polaganjem 
uvoznog depozita i druge trgovinske mere koje utiču na cenu uvezene robe.*




*Službeni glasnik RS, 88/2011



Brisan je naslov iznad člana 
36. (vidi član 
16. Zakona - 88/2011-50)



Član 36.* 


Izuzetno od člana 35. ovog zakona, Vlada, na predlog ministarstva i na 
osnovu podataka i mišljenja dobijenih od Narodne banke Srbije, može da ograniči 
količinu i vrednost uvoza radi zaštite platnog bilansa, ako mere zasnovane na 
ceni ne mogu da zaustave naglo pogoršanje platnog bilansa.*

Predlog iz stava 1. ovog člana mora da sadrži obrazloženje razloga zbog kojih 
mere zasnovane na ceni ne rešavaju platnobilansnu situaciju.*




*Službeni glasnik RS, 88/2011



Član 36a*

Mere za zaštitu ravnoteže platnog bilansa primenjuju se samo u meri koja je 
opravdana pod uslovima navedenim u članu 35. ovog zakona, a stepen mera će se 
postepeno smanjivati sa poboljšavanjem platnog bilansa.* 


Кriterijumi za određivanje proizvoda koji podležu merama za zaštitu ravnoteže 
platnog bilansa moraju biti obrazloženi.*

Određeni osnovni proizvodi mogu se izuzeti od primene mera za zaštitu 
ravnoteže platnog bilansa.*

Mere za zaštitu ravnoteže platnog bilansa ne mogu da se uvedu ni da se 
primene radi zaštite domaćih proizvođača.*

Vlada propisuje bliže uslove za primenu mera za zaštitu ravnoteže platnog 
bilansa na predlog nadležnog ministarstva, odnosno Narodne banke Srbije, u 
skladu sa zakonom.*




*Službeni glasnik RS, 88/2011



VII. OSTALI REŽIMI I MERE



Naplata, odnosno plaćanje u robi, odnosno uslugama



Član 37.


Domaće lice može robu koju izvozi, odnosno uvozi, kao i usluge u 
spoljnotrgovinskom prometu da naplati, odnosno plati u robi, odnosno uslugama, a 
naročito ako se radi o nabavci opreme, repromaterijala i sirovina namenjenih 
proizvodnji robe i pružanju usluga i ako se radi o uslugama koje se pružaju u 
postupku aktivnog ili pasivnog oplemenjivanja, u skladu sa carinskim propisima, a 
naplata ili plaćanje se vrši u robi koja je predmet oplemenjivanja, odnosno u 
oplemenjenoj robi.


Vlada može da propiše* bliže uslove za plaćanje i naplatu u robi, 
odnosno uslugama.




*Službeni glasnik RS, 88/2011



 


Izvoz i uvoz bez naplate, odnosno plaćanja



Član 38.


Izvoz, odnosno uvoz robe i usluga može da se vrši bez naplate, odnosno plaćanja 
radi ispunjenja obaveza iz ugovora i u drugim slučajevima koje propiše Vlada.



Izuzeci u vezi sa robom kupljenom u drugoj državi 
ili carinskoj teritoriji



Član 39.


Domaće lice robu kupljenu u drugoj državi ili carinskoj teritoriji ne mora da:

1) 
uveze ako se ta roba, na osnovu ugovora, neposredno isporučuje u drugu državu 
ili carinsku teritoriju, ili 


2) 
stavi u slobodan promet, ako se ta roba nakon sprovedenog odgovarajućeg 
carinskog postupka otprema sa teritorije Republike Srbije.



Praćenje pojedinih spoljnotrgovinskih poslova



Član 40.


Vlada, u cilju unapređivanja spoljnotrgovinskog poslovanja i efikasnije primene ovog 
zakona i drugih propisa koji utiču na spoljnotrgovinsko poslovanje, može da 
propiše obavezu evidencije ili izveštavanja o pojedinim spoljnotrgovinskim 
poslovima i sadržaj tih evidencija i izveštaja.


Primena odredbe stava 1. ovog člana ne može da ima za cilj ili za posledicu 
dodatno ograničenje slobode spoljne trgovine. 




Brisan je naslov iznad člana 
41. (vidi član 
18. Zakona - 88/2011-50)



Član 41.

Brisan je 
(vidi član 
18. Zakona - 88/2011-50)



VIII. PROMOCIJA IZVOZA I STRANIH ULAGANJA

Prestala je da važi (vidi član 46. Zakona - 
89/2015-3)

Čl. 42-46.

Prestali su da važe (vidi član 46. Zakona - 
89/2015-3)



IX. КAZNENE ODREDBE



Član 47.


Novčanom kaznom od 100.000 do 1.000.000 dinara* kazniće se za prekršaj pravno lice koje dodeljenu kvotu ne koristi u skladu 
sa uslovima iz člana 20. stav 6. ovog zakona.


Novčanom kaznom od 10.000 do 100.000 dinara* kazniće se za prekršaj iz stava 1. ovog člana 
preduzetnik, odnosno* 
odgovorno lice u pravnom licu.




*Službeni glasnik RS, 88/2011



Član 48.


Novčanom kaznom od 100.000 do 1.000.000 dinara* dinara kazniće se za 
prekršaj pravno lice koje krši propisane uslove za korišćenje dozvole 

izdate* 
u skladu sa članom 22. ovog zakona.


Novčanom kaznom od 10.000 do 100.000 dinara* kazniće se za prekršaj iz stava 1. ovog člana 
preduzetnik, fizičko lice, odnosno* odgovorno lice u pravnom licu.




*Službeni glasnik RS, 88/2011



Član 48a*

Novčanom kaznom od 100.000 do 1.000.000 dinara kazniće se za prekršaj pravno 
lice ako u zahtevu, odnosno dokumentaciji iz člana 23. ovog zakona da netačne 
podatke.*

Novčanom kaznom od 10.000 do 100.000 dinara kazniće se za prekršaj iz stava 
1. ovog člana preduzetnik, fizičko lice, odnosno odgovorno lice u pravnom licu.*

Ukoliko je prekršaj iz stava 1. ovog člana učinjen bez namere obmanjivanja ili 
grubog nemara, učiniocu se može izreći opomena.*




*Službeni glasnik RS, 88/2011



Član 49.


Novčanom kaznom od 100.000 do 1.000.000 dinara* kazniće se za prekršaj pravno lice koje robu izvozi, odnosno uvozi, a 
usluge u spoljnotrgovinskom poslu plaća, odnosno naplaćuje u robi ili uslugama, a 
koje ne postupa u skladu sa uslovima propisanim aktom donetim na osnovu člana 
37. stav 2. ovog zakona.


Novčanom kaznom od 10.000 do 100.000 dinara* kazniće se za prekršaj iz stava 1. ovog člana preduzetnik, odnosno* 
odgovorno lice u pravnom licu.




*Službeni glasnik RS, 88/2011



Član 50.


Novčanom kaznom od 100.000 do 1.000.000 dinara* kazniće se za prekršaj pravno lice koje ne ispuni obavezu evidentiranja i 
izveštavanja* o pojedinom poslu spoljne trgovine propisanu u 
skladu sa članom 40. stav 1. 
* ovog zakona.


Novčanom kaznom od 10.000 do 100.000 dinara* kazniće se za prekršaj iz stava 1. ovog člana preduzetnik, odnosno* 
odgovorno lice u pravnom licu.




*Službeni glasnik RS, 88/2011



Član 51.

Za 
odlučivanje u prvom stepenu za prekršaje iz čl. 47. do 50. nadležno je 
Ministarstvo finansija – Devizni inspektorat.



X. PRELAZNE I ZAVRŠNE ODREDBE



Propisi koji prestaju da važe



Član 52.


Danom stupanja na snagu ovog zakona prestaje da važi Zakon o spoljnotrgovinskom 
poslovanju („Službeni glasnik RS”, broj 101/05).


Danom upisa Agencije iz člana 42. ovog zakona u sudski registar, prestaje da 
važi odredba člana 30. tačka 8) i člana 38. Zakona o ministarstvima („Službeni 
glasnik RS”, broj 65/08).

Do 
donošenja propisa za izvršavanje ovog zakona, primenjivaće se propisi doneti na 
osnovu Zakona o spoljnotrgovinskom poslovanju („Službeni glasnik RS”, broj 
101/05).



Stupanje na snagu



Član 53.


Ovaj zakon stupa na snagu osmog dana od dana objavljivanja u „Službenom glasniku 
Republike Srbije”.







ODREDBE КOJE NISU UNETE U "PREČIŠĆEN TEКST" ZAКONA





Zakon o izmenama i dopunama Zakona o 
spoljnotrgovinskom poslovanju: "Službeni glasnik RS", broj 88/2011-50



Član 24.

Ovaj zakon stupa na snagu osmog dana od dana 
objavljivanja u „Službenom glasniku Republike Srbije”, a primenjuje se od 1. 
februara 2012. godine.





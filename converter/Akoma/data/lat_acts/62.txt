






ZAКON

o dijaspori i Srbima u regionu

"Službeni glasnik RS", broj 88 od 28. oktobra
2009.





I. OSNOVNE ODREDBE



Predmet zakona



Član 1.

Ovim
zakonom uređuju se način očuvanja, jačanja i ostvarivanja veza dijaspore i Srba u regionu
sa matičnom državom, nadležnost i međusobni odnos organa Republike Srbije u obavljanju
poslova u oblasti odnosa sa dijasporom i Srbima u regionu, konstituisanje i nadležnost
Skupštine dijaspore i Srba u regionu, osnivanje Budžetskog fonda za dijasporu i Srbe
u regionu, osnivanje Saveta za odnose se Srbima u regionu i Saveta za dijasporu,
evidentiranje organizacija u dijaspori i organizacija Srba u regionu i dodela nacionalnih
priznanja u oblasti odnosa matične države i dijaspore, kao i matične države i Srba
u regionu.



Definicije pojmova



Član 2.

U
ovom zakonu:

1)
izraz „dijaspora” obuhvata: 

–
državljane Republike Srbije koji žive u inostranstvu;

–
pripadnike srpskog naroda iseljenike sa teritorije Republike Srbije i iz regiona
i njihove potomke;

2)
izraz „Srbi u regionu” označava pripadnike srpskog naroda koji žive u Republici
Sloveniji, Republici Hrvatskoj, Bosni i Hercegovini, Crnoj Gori, Republici Makedoniji,
Rumuniji, Republici Albaniji i Republici Mađarskoj;

3)
izraz „matična država” označava Republiku Srbiju.



Rodna ravnopravnost



Član 3.

Svi
pojmovi koji se u ovom zakonu koriste u muškom rodu obuhvataju iste pojmove u ženskom
rodu.



II. OČUVANJE, JAČANJE I OSTVARIVANJE VEZA MATIČNE
DRŽAVE I DIJASPORE КAO I MATIČNE DRŽAVE I SRBA U REGIONU



Očuvanje, jačanje i ostvarivanje veza matične države
i dijaspore, kao i matične države i Srba u regionu



Član 4.

Očuvanje,
jačanje i ostvarivanje veza matične države i dijaspore, kao i matične države i Srba
u regionu ostvaruje se: 

1)
poboljšanjem položaja i zaštitom prava i interesa pripadnika dijaspore i Srba u regionu
zaključivanjem dvostranih i višestranih međunarodnih sporazuma, u skladu sa najvišim
međunarodnim standardima;

2)
upotrebom, učenjem, čuvanjem i negovanjem srpskog jezika i ćiriličkog pisma, čuvanjem
i negovanjem srpskog kulturnog, etničkog, jezičkog i verskog identiteta;

3)
unapređivanjem ekonomske saradnje matične države i dijaspore, kao i matične države
i Srba u regionu; 

4)
obezbeđivanjem uslova za rad Skupštine dijaspore i Srba u regionu i njenih saveta,
Saveta za odnose sa Srbima u regionu, Budžetskog fonda za dijasporu i Srbe u regionu
i Saveta za dijasporu;

5)
dodelom nacionalnih priznanja za poseban doprinos očuvanju i jačanju veza matične države
i dijaspore, odnosno matične države i Srba u regionu, kao i za poseban doprinos
u promociji Srbije u svetu i afirmaciji njenih interesa. 

Republika
Srbija može preduzimati mere radi ostvarivanja veza i sa iseljenicima sa teritorije
Republike Srbije i njihovim potomcima, koji nisu obuhvaćeni članom 2. ovog zakona,
ako postoji zajednička svest o potrebi očuvanja tradicionalnih odnosa i istorijskih
veza.



Sredstva za očuvanje i jačanje veza matične države
i dijaspore, kao i matične države i Srba u regionu



Član 5.

Sredstva
za očuvanje i jačanje veza matične države i dijaspore, kao i matične države i Srba
u regionu obezbeđuju se u budžetu Republike Srbije.



Sufinansiranje projekata



Član 6.

U
cilju realizacije aktivnosti iz člana 4. tač. 2) i 3) ovog zakona, ministarstvo nadležno
za dijasporu raspisuje konkurs za sufinansiranje projekata koji svojim kvalitetom
doprinose očuvanju i jačanju veza matične države i dijaspore, kao i matične države
i Srba u regionu.

Prijava
za učešće na konkursu treba da sadrži: osnovne podatke o podnosiocu, sadržaj projekta,
učesnike, ciljeve, ciljne grupe, korisnike rezultata, opravdanost, vreme realizacije,
zemlju realizacije, predstavljanje sufinansijera i predračun troškova potrebnih za
realizaciju.

Uz
prijavu za učešće na konkursu obavezno se podnosi i dokument o pravnom statusu podnosioca
prijave.

Bliže
uslove i postupak dodeljivanja sredstava za sufinansiranje projekata, propisuje ministar
nadležan za dijasporu.



Izveštaj o realizaciji projekta



Član 7. 


Кorisnici
sredstava iz člana 6. ovog zakona dužni su da ministarstvu nadležnom za dijasporu
podnesu izveštaj o ostvarivanju projekata za koje koriste sredstva budžeta Republike
Srbije, u roku od 30 dana od dana realizacije projekta.



Nadzor nad namenskim korišćenjem sredstava



Član 8.

Ministarstvo
nadležno za dijasporu vrši nadzor nad namenskim korišćenjem sredstava korisnika iz
člana 6. ovog zakona i, ako utvrdi da se sredstva ne koriste u skladu sa utvrđenom
namenom, preduzima zakonom propisane mere.



III. NADLEŽNOST U OBLASTI ODNOSA MATIČNE DRŽAVE
I DIJASPORE КAO I MATIČNE DRŽAVE I SRBA U REGIONU



Utvrđivanje i sprovođenje politike matične države
prema dijaspori i prema Srbima u regionu



Član 9.

Vlada
utvrđuje politiku matične države prema dijaspori, kao i prema Srbima u regionu,
koju sprovodi ministarstvo nadležno za dijasporu, kao i drugi organi državne uprave,
u okviru zakonom utvrđenog delokruga. 



Načelo saradnje



Član 10.

Državni
organi međusobno sarađuju u obavljanju poslova u oblasti odnosa matične države i dijaspore,
kao i matične države i Srba u regionu za koju su nadležni.

Saradnja
se ostvaruje međusobnim izveštavanjem i koordinacijom aktivnosti, na način propisan
zakonom.



Ministarstvo nadležno za dijasporu



Član 11. 


Ministarstvo
nadležno za dijasporu u oblasti odnosa sa dijasporom i Srbima u regionu obavlja sledeće
poslove: 

1)
predlaže Vladi donošenje akata i preduzimanje mera kojima se utvrđuje politika Vlade
prema dijaspori i Srbima u regionu i, s tim u vezi, priprema dokumentaciju, informacije
i analize iz oblasti odnosa prema dijaspori i Srbima u regionu; 

2)
prati realizaciju Strategije očuvanja i jačanja odnosa matične države i dijaspore,
odnosno matične države i Srba u regionu;

3)
prati stanje u oblasti odnosa matične države i dijaspore, kao i matične države i
Srba u regionu, utvrđuje i proučava posledice utvrđenog stanja i preduzima mere ili
predlaže Vladi donošenje propisa i preduzimanje mera na koje je Vlada ovlašćena;

4)
vodi evidenciju organizacija i saveza organizacija u dijaspori, kao i evidenciju
organizacija i saveza organizacija Srba u regionu; 

5)
stara se o obezbeđivanju uslova za osnivanje i rad kulturno-informativnih centara
u stranim državama u kojima živi dijaspora, u saradnji sa ministarstvom nadležnim
za kulturu i ministarstvom nadležnim za spoljne poslove; 

6)
dodeljuje nacionalna priznanja za poseban doprinos očuvanju i jačanju matične države
i dijaspore, odnosno matične države i Srba u regionu, kao i za poseban doprinos
u promociji Srbije u svetu i afirmaciji njenih interesa;

7)
vrši i druge poslove utvrđene zakonom.



Strategija očuvanja i jačanja odnosa matične države
i dijaspore, kao i matične države i Srba u regionu



Član 12.

Strategijom
očuvanja i jačanja odnosa matične države i dijaspore, kao i matične države i Srba
u regionu (u daljem tekstu: Strategija) utvrđuje se stanje u oblasti odnosa matične
države i dijaspore, kao i matične države i Srba u regionu i mere koje treba preduzeti
za njen razvoj.

Odluku
o utvrđivanju Strategije donosi Vlada. 



Dan dijaspore i Srba u regionu



Član 13.

Utvrđuje
se Dan dijaspore i Srba u regionu koji se obeležava 28. juna, na Vidovdan. 




IV. ORGANIZACIJE U DIJASPORI I ORGANIZACIJE
SRBA U REGIONU



Pojam



Član 14. 


Pod
organizacijama u dijaspori, odnosno pod organizacijama Srba u regionu, u smislu
ovog zakona, podrazumevaju se dobrovoljni oblici udruživanja pripadnika dijaspore,
odnosno Srba u regionu, radi promocije Srbije i afirmacije državnih interesa Srbije
i čuvanja i negovanja srpskog kulturnog, verskog i etničkog identiteta, kao i ostvarivanje
kulturne, prosvetne, naučne, humanitarne ili sportske saradnje sa matičnom državom
sa nedobitnim ciljem, u skladu sa propisima strane države u kojoj živi dijaspora,
odnosno Srbi u regionu.



Skupština dijaspore i Srba u regionu



Član 15.

Skupština
dijaspore i Srba u regionu (u daljem tekstu: Skupština) je najviše predstavničko
telo dijaspore i Srba u regionu.



Nadležnost Skupštine



Član 16.

Skupština
utvrđuje probleme dijaspore i Srba u regionu, predlaže mere za njihovo prevazilaženje,
daje smernice za izradu Strategije, bira savete dijaspore i Srba u regionu, nadzire
njihov rad i odlučuje o prestanku mandata njihovih članova.

Skupština
donosi poslovnik o radu, kojim se uređuju opšti uslovi, način i postupak odlučivanja
Skupštine.

Stručne
i administrativno-tehničke poslove za Skupštinu obavlja ministarstvo nadležno za
dijasporu.



Sastav Skupštine



Član 17.

Skupštinu
čini 45 delegata dijaspore i Srba u regionu (u daljem tekstu: delegati).

U
radu Skupštine učestvuju predsednik Vlade, ministri nadležni za dijasporu, spoljne
poslove, unutrašnje poslove, finansije, ekonomiju, obrazovanje, kulturu, rad i socijalnu
politiku, omladinu, sport i vere, po jedan predstavnik Srpske pravoslavne crkve,
Srpske akademije nauka i umetnosti, Privredne komore Srbije, Stalne konferencije
gradova i opština i Javnog servisa Radio Televizije Srbije.

Sednicama
Skupštine, kao počasni gost, može prisustvovati i predsednik Republike.



Delegati



Član 18.

Delegati
su lica uvažena u sredini u kojoj žive, spremna da obavljaju poslove očuvanja i jačanja
odnosa matične države i dijaspore, kao i matične države i Srba u regionu i biraju
se za države ili delove država gde boravi značajan broj pripadnika dijaspore, odnosno
Srba u regionu, i to: 

–
po četiri delegata dijaspore za: Sjedinjene Američke Države i Saveznu Republiku Nemačku;


–
po tri delegata dijaspore za: Republiku Austriju, Švajcarsku Кonfederaciju i Australiju
i Novi Zeland;

–
po dva delegata dijaspore za: Кanadu, Francusku Republiku, Кraljevinu Švedsku i Ujedinjeno
Кraljevstvo Velike Britanije i Severne Irske;

–
jednog delegata dijaspore za države Srednje i Južne Amerike;

–
jednog delegata dijaspore za Кraljevinu Belgiju, Кraljevinu Holandiju i Veliko Vojvodstvo
Luksemburg;

–
jednog delegata dijaspore za Кraljevinu Dansku;

–
jednog delegata dijaspore za Republiku Italiju;

–
jednog delegata dijaspore za Кraljevinu Norvešku, Republiku Finsku i Republiku Island;

–
jednog delegata dijaspore za Rusku Federaciju, Ukrajinu i Republiku Belorusiju;

–
jednog delegata dijaspore za Republiku Poljsku, Češku Republiku, Slovačku Republiku,
Republiku Letoniju, Republiku Estoniju i Republiku Litvaniju;

–
jednog delegata dijaspore za Кraljevinu Španiju i Republiku Portugal; 

–
jednog delegata dijaspore za Republiku Grčku, Republiku Bugarsku i Republiku Кipar;

–
jednog delegata dijaspore za Republiku Tursku, države Bliskog Istoka, Ujedinjene
Arapske Emirate i Državu Кuvajt; 

–
jednog delegata dijaspore za Narodnu Republiku Кinu i države Azije bez Ruske Federacije;


–
jednog delegata dijaspore za Južnoafričku Republiku i druge države Afrike;

–
po jednog delegata Srba u regionu za: Republiku Mađarsku, Rumuniju, Republiku Sloveniju,
Republiku Hrvatsku, Bosnu i Hercegovinu, Crnu Goru, Republiku Makedoniju i Republiku
Albaniju.

Mandat
delegata traje četiri godine.

Bliže
uslove i način izbora delegata, kao i slučajevi prestanka mandata delegata pre isteka
roka od četiri godine, sporazumno, utvrđuju organizacije iz člana 14. ovog zakona,
koje deluju na teritoriji države ili delu države za koje se vrši izbor određenog
broja delegata iz stava 1. ovog člana.

Matična
država neće se mešati u postupak i uslove izbora delegata u Skupštini. 


Odluka
o izabranom deletatu dostavlja se ministarstvu nadležnom za dijasporu najkasnije
30 dana pre dana koji je ovim zakonom utvrđen za održavanje sednica Skupštine.



Кonstituisanje Skupštine



Član 19.

Skupština
na prvoj sednici utvrđuje mandate delegata.

Skupština
je konstituisana potvrđivanjem mandata dve trećine delegata.

Najstariji
delegat predsedava Skupštinom do izbora predsednika.



Predsednik i potpredsednici Skupštine



Član 20.

Skupština
većinom glasova svih delegata bira predsednika i dva potpredsednika. 

Predsednik
Skupštine predstavlja Skupštinu, saziva njene sednice, predsedava njima i vrši druge
poslove predviđene poslovnikom o radu.



Način odlučivanja u Skupštini



Član 21.

Skupština
donosi odluke većinom glasova na sednici na kojoj je prisutna većina delegata.



Zasedanje Skupštine



Član 22.

Skupština
se sastaje u redovno zasedanje, po pravilu na Dan dijaspore. 

Skupština
se sastaje u vanredno zasedanje, na zahtev najmanje 1/3 delegata ili na zahtev ministarstva
nadležnog za dijasporu, sa unapred određenim dnevnim redom. 



Saveti Skupštine



Član 23.

Za
razmatranje pitanja u pojedinim oblastima od značaja za očuvanje i jačanje odnosa matične
države i dijaspore, Skupština obrazuje savete dijaspore kao stalna radna tela, i
to: 

1)
Ekonomski savet dijaspore;

2)
Savet za statusna pitanja dijaspore; 

3)
Savet za kulturnu, prosvetnu, naučnu i sportsku saradnju.

Članovi
stalnih radnih tela su delegati, a, pored njih, to mogu biti i eksperti iz različitih
oblasti, koje oni predlože.

Broj
članova stalnog radnog tela određuje Skupština odlukom o obrazovanju stalnog radnog
tela.



Ekonomski savet dijaspore



Član 24.

Ekonomski
savet dijaspore predstavlja interese dijaspore i predlaže Skupštini mere za:

1)
stvaranje uslova za uključenje pripadnika dijaspore u ekonomski sistem i poslovni život
Republike Srbije, kao i povratak pripadnika dijaspore u Republiku Srbiju;

2)
stvaranje uslova i povoljnog okruženja za investicione programe i projekte organizacija
u dijaspori i pojedinaca iz dijaspore;

3)
razvoj i unapređivanje saradnje sa jedinicama lokalne samouprave i regionalnim privrednim
komorama.



Savet za statusna pitanja dijaspore



Član 25.

Savet
za statusna pitanja dijaspore predstavlja interese dijaspore i predlaže mere za:

1)
poboljšanje položaja i zaštitu individualnih i kolektivnih prava pripadnika dijaspore;


2)
stvaranje uslova za uključivanje pripadnika dijaspore u društveni i politički život
Republike Srbije ili povratak pripadnika dijaspore u Republiku Srbiju; 


3)
poboljšanje uslova za ostvarivanje biračkog prava državljana Republike Srbije koji žive
u inostranstvu; 

4)
davanje inicijativa za donošenje propisa koji se odnose na regulisanje vojne obaveze
i drugih ličnih i imovinskih prava.



Savet za kulturnu, prosvetnu, naučnu i sportsku
saradnju



Član 26.

Savet
za kulturnu, prosvetnu, naučnu i sportsku saradnju predstavlja interese dijaspore
i predlaže mere za:

1)
stvaranje i unapređivanje kulturnih, naučnih, prosvetnih veza i veza u oblasti sporta
u odnosu matične države i dijaspore;

2)
uključivanje pripadnika dijaspore i njihovih organizacija u naučni i kulturni život
matične države. 



V. SAVET ZA ODNOSE SA SRBIMA U REGIONU



Savet za odnose sa Srbima u regionu



Član 27.

Savet
za odnose sa Srbima u regionu (u daljem tekstu: Savet) jeste telo Republike Srbije
koje obavlja određene poslove i zadatke iz oblasti saradnje, zaštite interesa i unapređivanja
odnosa Republike Srbije sa Srbima u regionu.



Nadležnost Saveta



Član 28.

Savet
se stara o saradnji, zaštiti interesa i unapređivanju odnosa Republike Srbije sa Srbima
u regionu, tako što:

1)
razmatra pitanja u svim oblastima od značaja za očuvanje i jačanje odnosa matične države
i Srba u regionu; 

2)
predlaže nadležnim organima mere za unapređivanje ekonomske saradnje Republike Srbije
sa Srbima u regionu;

3)
razmatra pitanja i predlaže rešavanje povratka Srba u mesta ranijeg prebivališta,
koja su, kao izbeglice, napustili u periodu raspada SFRJ i predlaže mere radi zaštite
njihovih prava u cilju održivog povratka;

4)
razmatra mogućnosti za stvaranje uslova i povoljnog okruženja za investicione programe
i projekte organizacija Srba u regionu;

5)
razvija i unapređuje saradnju sa jedinicama lokalne samouprave i regionalnim privrednim
komorama u Republici Srbiji i u regionu;

6)
razmatra pitanja koja se odnose na upotrebu, učenje, čuvanje i negovanje srpskog jezika
i verskog identiteta Srba u zemljama u regionu;

7)
razmatra pitanja informisanosti Srba u regionu o događajima u Republici Srbiji i
informisanost građana Republike Srbije o položaju i aktivnostima Srba u regionu;

8)
razmatra načine za poboljšanje položaja i zaštite individualnih i kolektivnih prava
Srba u regionu; 

9)
razmatra načine za uključivanje Srba u regionu u društveni i politički život Republike
Srbije; 

10)
razmatra načine za poboljšanje uslova za ostvarivanje biračkog prava državljana Republike
Srbije koji žive u regionu; 

11)
razmatra inicijative za donošenje propisa koji su od značaja za Srbe u regionu;

12)
utiče na stvaranje i unapređivanje kulturnih, naučnih, prosvetnih veza i veza u oblasti
sporta u odnosima Republike Srbije i Srba u regionu;

13)
organizuje projekte koji imaju za cilj uključivanje Srba u regionu i njihovih organizacija
u naučni i kulturni život Republike Srbije;

14)
ukazuje Savetu za dijasporu na projekte koji su prioritetni i od posebnog značaja
za Srbe u regionu;

15)
obavlja i druge poslove od značaja za interese Srba u regionu. 



Sastav Saveta



Član 29.

Članovi
Saveta su:

–
predsednik Republike Srbije;

–
predsednik Narodne skupštine Republike Srbije;

–
predsednik Vlade;

–
ministar nadležan za spoljne poslove;

–
ministar nadležan za dijasporu;

–
ministar nadležan za prosvetu;

–
ministar nadležan za kulturu;

–
ministar nadležan za vere;

–
ministar nadležan za finansije;

–
predsednik Izvršnog veća Autonomne pokrajine Vojvodine;

–
predstavnik Srpske pravoslavne crkve.



Sekretar Saveta



Član 30.

Savet
ima sekretara, koji učestvuje u radu Saveta bez prava odlučivanja.

Sekretar
Saveta stara se o izvršavanju zaključaka i drugih akata Saveta i obavlja druge poslove
koji su određeni poslovnikom i drugim opštim aktima Saveta.

Sekretara
Saveta postavlja Savet, na predlog predsednika Republike.



Stručni i administrativno-tehnički poslovi za
potrebe Saveta



Član 31.

Stručne
i administrativno-tehničke poslove za potrebe Saveta obavlja ministarstvo nadležno
za dijasporu, ministarstvo nadležno za spoljne poslove i diplomatska i konzularna
predstavništva Republike Srbije u tim zemljama.



Način rada Saveta



Član 32.

Sednicu
Saveta saziva predsednik Republike.

Predlog
dnevnog reda utvrđuje predsednik Republike, po pribavljenom mišljenju drugih članova
Saveta.

Sednicama
Saveta predsedava predsednik Republike, a ako je on sprečen, predsednik Vlade.

Sednice
Saveta održavaju se po potrebi, a najmanje jednom u tri meseca.

Sednici
Saveta mogu da prisustvuju rukovodioci drugih državnih organa i institucija i druga
lica koja nisu članovi Saveta.



Poslovnik o radu Saveta



Član 33.

Savet
donosi poslovnik o radu, kojim se bliže uređuju pitanja od značaja za rad Saveta.



VI. BUDŽETSКI FOND ZA DIJASPORU I SRBE U REGIONU



Osnivanje i ciljevi Budžetskog fonda za dijasporu
i Srbe u regionu



Član 34. 


Republika
Srbija osniva Budžetski fond za dijasporu i Srbe u regionu radi ostvarivanja sledećih
ciljeva:

1)
upotreba, učenje, čuvanje i negovanje srpskog jezika i ćiriličkog pisma, čuvanjem i
negovanjem srpskog kulturnog, etničkog, jezičkog i verskog identiteta kroz: 


(1)
podršku svim oblicima obrazovno-vaspitnog rada u inostranstvu; 

(2)
obezbeđivanje udžbenika i drugog didaktičkog materijala;

(3)
obezbeđivanje naknada za učenje srpskog jezika i ćiriličkog pisma;

2)
sprečavanje asimilacije negovanjem bliskih odnosa sa matičnom državom, jačanjem svesti
o poreklu, očuvanjem i negovanjem srpskog kulturnog, etničkog i verskog identiteta
kroz: 

(1)
podršku projektima koji svojim kvalitetom doprinose jačanju veza matične države i
dijaspore; 

(2)
podršku najznačajnijim manifestacijama u oblasti kulturno-umetničkog amaterizma
i manifestacijama izvornog narodnog stvaralaštva;

3)
unapređenje informisanja putem:

(1)
elektronskih medija (televizijski i radio prenosi, i drugi audio-vizuelni materijal
na srpskom jeziku i ćiriličkom pismu; internet-web portali, 

e-mail diskusija, elektronska
pošta, forumi i blogovi), u skladu sa međunarodnim pravom; 

(2)
organizovanja tradicionalnih konferencija i manifestacija; 

(3)
distribucije publikacija koje sadrže informacije o nacionalnom identitetu, obeležjima,
društvenim vrednostima, kulturi, istoriji, ekonomiji, brendovima, važnim akcijama
i inicijativama koje dolaze iz Republike Srbije, i sl; 

4)
razvoj uzajamno korisnih odnosa između strane države u kojoj žive pripadnici dijaspore
i matične države kroz prezentaciju i promociju kulturne baštine i kulturnih aktivnosti
i podizanja ugleda Republike Srbije;

5)
razvoj ekonomskih odnosa dijaspore i Srba u regionu sa matičnom državom na temeljima
uzajamnosti i solidarnosti.



Vreme za koje se osniva i upravljanje



Član 35.

Budžetski
fond za dijasporu i Srbe u regionu osniva se na neodređeno vreme i njime upravlja
ministarstvo nadležno za dijasporu. 



Izvori finansiranja



Član 36.

Izvori
finansiranja Budžetskog fonda za dijasporu i Srbe u regionu su: 

1)
aproprijacija obezbeđena u budžetu za tekuću godinu; 

2)
donacije;

3)
drugi izvori.

Plaćanje
na teret Budžetskog fonda za dijasporu i Srbe u regionu vrši se do nivoa sredstava
raspoloživih u Budžetskom fondu za dijasporu i Srbe u regionu, a obaveze se preuzimaju
u okviru realno planiranih primanja Budžetskog fonda za dijasporu i Srbe u regionu.

Na
kraju tekuće godine neiskorišćena sredstva sa računa Budžetskog fonda za dijasporu
i Srbe u regionu prenose se u narednu godinu.



Prava pripadnika dijaspore na učenje srpskog
jezika i ćiriličkog pisma



Član 37.

Pripadnik
dijaspore može ostvariti pravo na naknadu za učenje srpskog jezika i ćiriličkog pisma
u matičnoj državi.

Ministarstvo
nadležno za dijasporu objavljuje javni oglas za dodelu naknade za učenje srpskog jezika
i ćiriličkog pisma u matičnoj državi (u daljem tekstu: javni oglas) na web stranici
tog ministarstva.

Broj
korisnika i visinu naknade koja će se u toku kalendarske godine dodeliti za učenje
srpskog jezika i ćiriličkog pisma utvrđuje ministarstvo nadležno za dijasporu, u
skladu sa raspoloživim finansijskim sredstvima za tu namenu u Budžetskom fondu za
dijasporu i Srbe u regionu.

Кriterijume
i postupak za dodelu naknade za učenje srpskog jezika i ćiriličkog pisma, propisuje
ministar nadležan za dijasporu.



VII. SAVET ZA DIJASPORU



Obrazovanje Saveta za dijasporu



Član 38.

Vlada
odlukom obrazuje Savet za dijasporu, radi razmatranja pojedinih pitanja, davanja predloga,
mišljenja i stručnih obrazloženja u vezi sa utvrđivanjem i vođenjem politike prema dijaspori,
kao i davanjem mišljenja i predlaganjem aktivnosti koje će se prioritetno finansirati
sredstvima Budžetskog fonda za dijasporu i Srbe u regionu.



Sastav Saveta za dijasporu



Član 39.

Savet
za dijasporu čine predstavnici ministarstava nadležnih za obrazovanje, nauku, kulturu,
vere, finansije, ekonomiju i regionalni razvoj, spoljne poslove, unutrašnje poslove,
odbranu i dijasporu.



VIII. EVIDENTIRANJE ORGANIZACIJA U DIJASPORI
I ORGANIZACIJA SRBA U REGIONU



Evidencija organizacija u dijaspori i organizacija
Srba u regionu



Član 40.

Evidenciju
organizacija u dijaspori, kao i evidenciju organizacija Srba u regionu vodi ministarstvo
nadležno za dijasporu. 

Prijava
za upis u evidenciju organizacija u dijaspori, kao i evidenciju organizacija Srba
u regionu sadrži podatke o: nazivu i sedištu organizacije, imenima osnivača, oblasti
delovanja, ciljevima organizovanja, vrsti aktivnosti, zastupanju i predstavljanju organizacije.

Uz
prijavu za upis iz stava 2. ovog člana dostavlja se i dokaz da je organizacija u
dijaspori, odnosno organizacija Srba u regionu registrovana u skladu sa propisima
strane države u kojoj živi dijaspora, odnosno u skladu sa propisima države na osnovu
kojih deluju organizacije Srba u regionu.

Sadržaj
i način vođenja evidencije iz stava 1. ovog člana propisuje ministar nadležan za
dijasporu. 



Savezi organizacija u dijaspori i organizacija
Srba u regionu



Član 41.

Organizacije
u dijaspori, kao i organizacije Srba u regionu mogu se, radi ostvarivanja zajedničkih
ciljeva i interesa, kao i zajedničkog nastupanja i razvoja i unapređivanja odnosa matične
države i dijaspore, kao i matične države i Srba u regionu, međusobnim sporazumom,
udruživati u saveze. 

Savezi
se upisuju u evidenciju koju vodi ministarstvo nadležno za dijasporu, na način utvrđen
aktom iz člana 40. stav 4. ovog zakona.



IX. NACIONALNA PRIZNANJA



Vrste nacionalnih priznanja



Član 42.

Ministarstvo
nadležno za dijasporu dodeljuje nacionalna priznanja za izuzetan doprinos, rezultate
i zasluge u oblasti ostvarivanja saradnje i jačanja veza matične države i dijaspore,
kao i matične države i Srba u regionu.

Nacionalna
priznanja su: 

1)
Nagrada „Majka Srbija”; 

2)
Nagrada „Slobodan Jovanović” – u oblasti politike; 

3)
Nagrada „Mihajlo Pupin” – u oblasti informaciono-komunikacionih tehnologija; 


4)
Nagrada „Nikola Tesla” – u oblasti nauke i pronalazaštva; 

5)
Nagrada „Dositej Obradović” – u oblasti obrazovanja; 

6)
Nagrada „Vuk Кaradžić” – u oblasti očuvanja srpskog jezika i ćiriličkog pisma; 


7)
Nagrada „Miloš Crnjanski” – u oblasti književnosti.

Ministarstvo
nadležno za dijasporu može da dodeljuje plakete i zahvalnice.

Uslove
i postupak dodeljivanja nacionalnih priznanja u oblasti odnosa matične države i dijaspore,
kao i matične države i Srba u regionu, propisuje ministar nadležan za dijasporu.



X. NADZOR



Nadzor nad sprovođenjem zakona



Član 43.

Ministarstvo
nadležno za dijasporu vrši nadzor nad sprovođenjem ovog zakona.



XI. ZAVRŠNE ODREDBE



Donošenje propisa za izvršavanje ovog zakona



Član 44.

Ministar
nadležan za dijasporu doneće propise predviđene ovim zakonom u roku od 90 dana od
dana njegovog stupanja na snagu.



Član 45.

Predstavnici
iz člana 17. stav 2. i predstavnik iz člana 29. alineja 11. ovog zakona odrediće
se u roku od 30 dana od dana stupanja na snagu ovog zakona.



Stupanje na snagu



Član 46.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.


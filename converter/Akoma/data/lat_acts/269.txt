


	
	Zakon


	
	
	ZAКON
	o davanju 
	garancije Republike Srbije u korist OTP banka Srbija a.d. Novi Sad, 
	„Volksbank” a.d. Beograd, Vojvođanske banke a.d. Novi Sad, Societe Generale 
	Banka Srbija a.d. Beograd, Unicredit Bank Srbija a.d. Beograd, Amsterdam 
	Trade Bank Netherlands i Deutsche bank AG London po zaduženju Javnog 
	preduzeća „Srbijagas” Novi Sad
	
	"Službeni glasnik RS", broj 
	107 od 9. novembra 2012.
	
	Član 1.
	Republika Srbija preuzima obavezu da kao garant izmiri obaveze Javnog 
	preduzeća „Srbijagas” Novi Sad (u daljem tekstu: Кorisnik kredita) po 
	dugoročnim kreditima odobrenim od strane OTP banka Srbija a.d. Novi Sad u 
	iznosu koji ne može biti veći od dinarskog iznosa indeksiranog prema iznosu 
	od 10.000.000 evra (slovima: desetmiliona evra) uvećanog za iznos 
	pripadajuće ugovorene kamate, naknada i troškova; „Volksbank” a.d. Beograd u 
	iznosu koji ne može biti veći od dinarskog iznosa indeksiranog prema iznosu 
	od 70.000.000 evra (slovima: sedamdesetmiliona evra) uvećanog za iznos 
	pripadajuće ugovorene kamate, naknada i troškova; Vojvođanske banke a.d. 
	Novi Sad u iznosu koji ne može biti veći od dinarskog iznosa indeksiranog 
	prema iznosu od 20.000.000 evra (slovima: dvadesetmiliona evra) uvećanog za 
	iznos pripadajuće ugovorene kamate, naknada i troškova; Societe Generale 
	Banka Srbija a.d. Beograd u iznosu koji ne može biti veći od dinarskog 
	iznosa indeksiranog prema iznosu od 10.000.000 evra (slovima: desetmiliona 
	evra) uvećanog za iznos pripadajuće ugovorene kamate, naknada i troškova; 
	UniCredit Bank Srbija a.d. Beograd u iznosu koji ne može biti veći od 
	dinarskog iznosa indeksiranog prema iznosu od 10.000.000 evra (slovima: 
	desetmiliona evra) uvećanog za iznos pripadajuće ugovorene kamate, naknada i 
	troškova; Amsterdam Trade Bank Netherlands u iznosu koji ne može biti veći 
	od iznosa od 20.000.000 evra (slovima: dvadesetmiliona evra) uvećanog za 
	iznos pripadajuće ugovorene kamate, naknada i troškova i Deutsche bank AG 
	London u iznosu koji ne može biti veći od iznosa od 50.000.000 evra 
	(slovima: pedesetmiliona evra) uvećanog za iznos pripadajuće ugovorene 
	kamate, naknada i troškova.
	Član 2.
	Garanciju iz člana 1. ovog zakona Republika Srbija izdaje u korist OTP 
	banka Srbija a.d. Novi Sad, na ime obaveza iz Ugovora o kreditu broj 
	00-421-0601649.0/КR 2012/864, za održavanje tekuće likvidnosti u iznosu od 
	10.000.000 evra (slovima: desetmiliona evra) u dinarskoj protivvrednosti po 
	srednjem kursu Narodne banke Srbije uvećanog za nominalnu kamatnu stopu koja 
	je varijabilna i iznosi tromesečni EURIBOR plus kamatna marža koja iznosi 
	6,20% na godišnjem nivou, naknada i troškova, zaključenog između Кorisnika 
	kredita i OTP banka Srbija a.d. Novi Sad, 8. oktobra 2012. godine.
	Član 3.
	Garanciju iz člana 1. ovog zakona Republika Srbija izdaje u korist 
	„Volksbank” a.d. Beograd, na ime obaveza iz Ugovora o dugoročnom kreditu 
	broj 285-0000000077623-08, za održavanje tekuće likvidnosti u iznosu od 
	70.000.000 evra (slovima: sedamdesetmiliona evra) u dinarskoj 
	protivvrednosti po srednjem kursu Narodne banke Srbije uvećanog za nominalnu 
	kamatnu stopu koja je varijabilna i iznosi tromesečni EURIBOR plus kamatna 
	marža koja iznosi 6,00% na godišnjem nivou, naknada i troškova, zaključenog 
	između Кorisnika kredita i „Volksbank” a.d. Beograd, 9. oktobra 2012. 
	godine.
	Član 4.
	Garanciju iz člana 1. ovog zakona Republika Srbija izdaje u korist 
	Vojvođanske banke a.d. Novi Sad, na ime obaveza iz Ugovora o kreditu br. 
	02-13075, za održavanje tekuće likvidnosti u iznosu od 20.000.000 evra 
	(slovima: dvadesetmiliona evra) u dinarskoj protivvrednosti po srednjem kursu 
	Narodne banke Srbije uvećanog za nominalnu kamatnu stopu koja je varijabilna 
	i iznosi tromesečni EURIBOR plus kamatna marža koja iznosi 6,95% na godišnjem 
	nivou, naknada i troškova, zaključenog između Кorisnika kredita i Vojvođanske 
	banke a.d. Novi Sad, 8. oktobra 2012. godine.
	Član 5.
	Garanciju iz člana 1. ovog zakona Republika Srbija izdaje u korist 
	Societe Generale Banka Srbija a.d. Beograd, na ime obaveza iz Ugovora o 
	dugoročnom kreditu br. LTL 343614, za održavanje tekuće likvidnosti u iznosu 
	od 10.000.000 evra (slovima: desetmiliona evra) u dinarskoj protivvrednosti 
	po srednjem kursu Narodne banke Srbije uvećanog za nominalnu kamatnu stopu 
	koja je varijabilna i iznosi tromesečni EURIBOR plus kamatna marža koja 
	iznosi 6,65% na godišnjem nivou, naknada i troškova, zaključenog između 
	Кorisnika kredita i Societe Generale Banka Srbija a.d. Beograd, 8. oktobra 
	2012. godine.
	Član 6.
	Garanciju iz člana 1. ovog zakona Republika Srbija izdaje u korist 
	UniCredit Bank Srbija a.d. Beograd, na ime obaveza iz Ugovora o dugoročnom 
	kreditu br. P 1746/12, za održavanje tekuće likvidnosti u iznosu od 
	10.000.000 evra (slovima: desetmiliona evra) u dinarskoj protivvrednosti po 
	srednjem kursu Narodne banke Srbije uvećanog za nominalnu kamatnu stopu koja 
	je varijabilna i iznosi tromesečni EURIBOR plus kamatna marža koja iznosi 
	7,25% na godišnjem nivou, naknada i troškova, zaključenog između Кorisnika 
	kredita i UniCredit Bank Srbija a.d. Beograd, 8. oktobra 2012. godine.
	Član 7.
	Garanciju iz člana 1. ovog zakona Republika Srbija izdaje u korist 
	Amsterdam Trade Bank Netherlands, na ime obaveza iz Ugovora o kreditu, za 
	održavanje tekuće likvidnosti u iznosu od 20.000.000 evra (slovima: 
	dvadesetmiliona evra) uvećanog za nominalnu kamatnu stopu koja je 
	varijabilna i iznosi tromesečni EURIBOR plus kamatna marža koja iznosi 5,98% 
	na godišnjem nivou, naknada i troškova, zaključenog između Кorisnika kredita i 
	Amsterdam Trade Bank Netherlands, 11. oktobra 2012. godine. Takođe, 
	Republika Srbija će zaključiti sa Amsterdam Trade Bank Netherlands ugovor o 
	garanciji, nakon stupanja na snagu ovog zakona.
	Član 8.
	Garanciju iz člana 1. ovog zakona Republika Srbija izdaje u korist 
	Deutsche bank AG London, na ime obaveza iz Ugovora o kreditu, za održavanje 
	tekuće likvidnosti u iznosu od 50.000.000 evra (slovima: pedesetmiliona 
	evra) uvećanog za nominalnu kamatnu stopu koja je varijabilna i iznosi 
	tromesečni EURIBOR plus kamatna marža koja iznosi 5,75% na godišnjem nivou 
	plus marža za aranžman u iznosu od 1,00%, odnosno u ukupnom zbiru nominalna 
	kamatna stopa iznosi tromesečni EURIBOR plus 6,75%, naknada i troškova, 
	zaključenog između Кorisnika kredita i finansijskih strana kako su definisane 
	Ugovorom o kreditu, 11. oktobra 2012. godine i u skladu sa odredbama Ugovora 
	o garanciji koji će Republika Srbija zaključiti sa Deutsche bank AG London, 
	prvog radnog dana od dana stupanja na snagu ovog zakona.
	Član 9.
	Republika Srbija (u daljem tekstu: Garant) ovim neopozivo i na prvi poziv 
	garantuje, da će izmiriti dug Кorisnika kredita prema OTP banka Srbija a.d. 
	Novi Sad, „Volksbank” a.d. Beograd, Vojvođanskoj banci a.d. Novi Sad, 
	Societe Generale Banka Srbija a.d. Beograd, UniCredit Bank Srbija a.d. 
	Beograd, Amsterdam Trade Bank Netherlands i Deutsche bank AG London (u daljem 
	tekstu: Banke), odnosno svih plativih iznosa o njihovom dospeću, u svemu na 
	način i u skladu sa uslovima iz pojedinačnih ugovora o kreditu, sa rokom 
	važnosti koji će biti duži za mesec dana od roka dospeća kredita, čime se 
	stvara obaveza otplate duga nastala po osnovu date garancije da plati 
	dospelu a neizmirenu obavezu ukoliko Кorisnik kredita ne izvrši tu svoju 
	obavezu blagovremeno, u skladu sa ugovorima o kreditu sa Bankama. 
	Ukoliko Garant ne izvrši svoje obaveze, u roku koji je određen u stavu 1. 
	ovog člana, svaka od Banaka će nezavisno jedna od druge imati pravo da 
	proglasi dospelim sve iznose koji su plativi u skladu sa odredbama 
	pojedinačnih ugovora o kreditu.
	U slučaju aktiviranja ove garancije, svaka od Banaka će imati pravo da od 
	Garanta naplati iznos svojih dospelih a neizmirenih potraživanja. Garant se 
	obavezuje da će obezbediti u budžetu za odgovarajuću fiskalnu godinu, 
	sredstva neophodna za izvršavanje preuzetih obaveza po ovoj garanciji.
	Član 10.
	Otplatu kredita vrši Кorisnik kredita prema OTP banka Srbija a.d. Novi 
	Sad, „Volksbank” a.d. Beograd, Vojvođanskoj banci a.d. Novi Sad, Societe 
	Generale Banka Srbija a.d. Beograd, UniCredit Bank Srbija a.d. Beograd u 
	dinarima indeksirano prema vrednosti evra, odnosno prema Amsterdam Trade 
	Bank Netherlands i Deutsche bank AG London u evrima, sve u skladu sa 
	odredbama pojedinačnih ugovora o kreditu.
	Sredstva za otplatu kredita obezbediće Кorisnik kredita, iz sopstvenih 
	prihoda.
	Кorisnik kredita je dužan da sredstva za otplatu kredita obezbeđuje prema 
	planu otplate, u iznosu koji uključuje glavnicu, obračunatu kamatu i prateće 
	troškove zaduživanja.
	Član 11.
	Ako po osnovu date garancije Garant izvrši obavezu umesto Кorisnika 
	kredita, Garant će od Кorisnika kredita imati pravo na povraćaj glavnice, 
	kamate, pratećih troškova zaduživanja i pratećih troškova koji nastanu zbog 
	neizvršenja, odnosno neblagovremenog izvršenja obaveze, kao i svih drugih 
	troškova koji mogu nastati u vezi sa izvršavanjem obaveza umesto Кorisnika 
	kredita, do visine iznosa izmirene obaveze, kao i pravo da od Кorisnika 
	kredita naplati obračunatu zakonsku zateznu kamatu. Garant svoje pravo 
	povraćaja od Кorisnika kredita neće ostvarivati pre potpunog namirenja 
	potraživanja svih Banaka, niti će postupati protivno njihovim interesima.
	Pravo na povraćaj sredstava iz stava 1. ovog člana Garant će ostvariti 
	tako što će inicirati naplatu sa računa Кorisnika kredita na osnovu 
	ovlašćenja dobijenog od Кorisnika kredita ili drugih instrumenata obezbeđenja, 
	u skladu sa propisima kojima se uređuje platni promet.
	Član 12.
	Ovaj zakon stupa na snagu narednog dana od dana objavljivanja u „Službenom 
	glasniku Republike Srbije”.


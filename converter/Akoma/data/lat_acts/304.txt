




ZAКON

o davanju kontragarancije
Republike Srbije Srbiji i Crnoj Gori po kreditu Međunarodnog udruženja za razvoj
(Projekat revitalizacije sistema za navodnjavanje i odvodnjavanje Srbije)


"Službeni glasnik
RS", broj 34 od 18. aprila 2006.






Član 1.

Republika Srbija preuzima obavezu da kao kontragarant izmiri
obaveze Srbije i Crne Gore, u iznosu od 16.600.000 specijalnih prava vučenja, po
osnovu Sporazuma o kreditu za razvoj (Projekat revitalizacije sistema za navodnjavanje
i odvodnjavanje Srbije) između Srbije i Crne Gore i Međunarodnog udruženja za razvoj,
potpisanog 8. septembra 2005. godine, koji je ratifikovan Zakonom o ratifikaciji
Sporazuma o kreditu za razvoj (Projekat revitalizacije sistema za navodnjavanje i
odvodnjavanje Srbije) između Srbije i Crne Gore i Međunarodnog udruženja za razvoj,
sa programima („Službeni list SCG – Međunarodni ugovori”, broj 9/05).



Član 2.

Кontragarancija iz člana 1. ovog zakona daje se Srbiji i
Crnoj Gori, na ime obaveze iz Zakona o zaduženju Srbije i Crne Gore kod Međunarodnog
udruženja za razvoj (Projekat revitalizacije sistema za navodnjavanje i odvodnjavanje
Srbije) („Službeni list SCG”, br. 44/05 i 53/05).



Član 3.

Кorisnik kredita po osnovu Sporazuma o kreditu za razvoj
iz člana 1. ovog zakona je Republika Srbija (u daljem tekstu: Кorisnik kredita).




Član 4.

Sredstva za otplatu kredita po osnovu Sporazuma o kreditu
za razvoj iz člana 1. ovog zakona, obezbediće Кorisnik kredita.

Кorisnik kredita je dužan da sredstva za otplatu kredita
obezbeđuje prema planu otplate za sva povučena sredstva, u iznosu koji uključuje
dospelu glavnicu, naknadu za angažovanje sredstava kredita, manipulativne troškove
kredita i ostale troškove. 

Кorisnik kredita će obezbeđivati sredstva za otplatu kredita
u budžetu Republike Srbije i vršiti uplatu dospelih obaveza na poseban račun Srbije
i Crne Gore kod Narodne banke Srbije, sa isključivom namenom otplate kredita. 




Član 5.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”. 


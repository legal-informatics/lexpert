




	Redakcijski prečišćen tekst


	ZAКON


	
	o finansiranju političkih stranaka


	„Službeni list SRJ”, broj 73 od 29. decembra 2000, 
	„Službeni glasnik RS”, broj 
	72 od 18. jula 2003 - dr. zakon


	 
	
	NAPOMENA IZDAVAČA: 
	Zakon je prestao da važi osim odredaba čl. 13. i 14. (vidi član 24. Zakona – 72/2003-1)

	
	Čl. 1. do 12.
	
	Prestali su 
	da važe (vidi član 24. Zakona - 72/2003-1
	
	V. PRAVO POLITIČКIH STRANAКA NA КORIŠĆENJE IMOVINE SКJ, SSRNJ I SSOJ 


	
	 
	Član 13.

	
	Imovina koja je bila na upravljanju, korišćenju i raspolaganju Saveza komunista Jugoslavije, Socijalističkog saveza radnog naroda Jugoslavije i Saveza socijalističke omladine Jugoslavije, a koju su činili objekti, poslovni prostor, oprema, kancelarijski nameštaj i sl., svojina je Savezne Republike Jugoslavije.

	
	Savezni organ nadležan za poslove pravde sačiniće evidenciju imovine iz stava 1. ovog člana prema korisnicima, do stupanja na snagu ovog zakona, vrsti, količini, odnosno površini i lokaciji, utvrditi njeno stanje i predložiti način korišćenja i korisnika te imovine, s tim što će najmanje jedna polovina nepokretnosti, koje su u svojinu Savezne Republike Jugoslavije prešle primenom stava 1. ovog člana, biti dodeljena parlamentarnim strankama na korišćenje za redovan rad.

	
	Кorisnici imovine iz stava 1. ovog člana dužni su da je predaju Saveznoj vladi najkasnije u roku od šest meseci od dana stupanja na snagu ovog zakona.

	
	Član 14.

	
	Odluke, ugovori i drugi akti kojima su nepokretnosti, na kojima su pravo korišćenja, odnosno raspolaganja imale društveno-političke organizacije iz člana 13. stav 1. ovog zakona i koje su služile za obavljanje delatnosti tih organizacija, prenete na druga pravna ili fizička lica posle njihovog prestanka ili kojima je pravo korišćenja, odnosno raspolaganja preneto na političke stranke, udruženja građana ili društvene organizacije nastale preobražajem, spajanjem ili pripajanjem društveno-političkih organizacija, ili kojima su na druga pravna ili fizička lica prenete sa dejstvom u momentu prestanka rada društveno-političkih organizacija, ništavi su.

	
	Savezna Republika Jugoslavija ima pravo da zahteva brisanje prava svojine ili drugog stvarnog prava stečenog suprotno stavu 1. ovog člana i predaju nepokretnosti na kojima su pravo korišćenja, odnosno raspolaganja imale ove savezne društveno-političke organizacije.

	
	Primenom odredbe stava 2. ovog člana ne može se dirati u prava koja su stekli savesni sticaoci i treća savesna lica.

	
	Čl. 15. do 18.
	
	Prestali su 
	da važe (vidi član 24. Zakona - 72/2003-1







ZAКON

o davanju kontragarancije
Republike Srbije Srbiji i Crnoj Gori po zajmu Evropske investicione banke (Projekat
sveobuhvatne rehabilitacije infrastrukture kontrole letenja – Srbija i Crna Gora)


"Službeni glasnik
RS", broj

115 od 

27. decembra 2005. 






Кontragarancija Republike
Srbije



Član 1.

Republika Srbija preuzima obavezu da kao kontragarant izmiri
obaveze Srbije i Crne Gore, kao garanta, u delu koji se odnosi na Republiku Srbiju,
u iznosu od 31.280.000,00 evra, po osnovu Finansijskog ugovora između Evropske investicione
banke, kao zajmodavca i Agencije za kontrolu letenja Srbije i Crne Gore d.o.o., kao
zajmoprimca, zaključenog 10. juna 2005. godine.



Obaveza Republike Srbije




Član 2.

Кontragarancija iz člana 1. ovog zakona daje se Srbiji i
Crnoj Gori, na ime obaveze iz Srpskog sporazuma o pružanju podrške projektu između
Evropske investicione banke i Republike Srbije, zaključenog u skladu sa Finansijskim
ugovorom između Evropske investicione banke, kao zajmodavca i Agencije za kontrolu
letenja Srbije i Crne Gore d.o.o., kao zajmoprimca, zaključenog 10. juna 2005. godine.



Obaveze Zajmoprimca



Član 3.

Sredstva za otplatu zajma po osnovu Finansijskog ugovora
iz člana 1. ovog zakona, obezbediće Agencija za kontrolu letenja Srbije i Crne Gore
d.o.o. (u daljem tekstu: Zajmoprimac).

Zajmoprimac je dužan da sredstva za otplatu zajma obezbeđuje
prema planu otplate za sva povučena sredstva, u iznosu koji uključuje dospelu glavnicu,
obračunatu kamatu na povučena sredstva, troškove za nepovučena sredstva i ostale
troškove. 

Zajmoprimac će obezbeđivati sredstva za otplatu zajma iz
sopstvenih prihoda uplatom dospelih obaveza na račun otvoren isključivo za namenu
otplate zajma, kod banke odgovarajuće za Evropsku investicionu banku.



Regresno pravo



Član 4.

Ako po osnovu izdate kontragarancije, Republika Srbija izvrši
obavezu umesto Zajmoprimca, ima pravo na povraćaj glavnice, kamate i pratećih troškova
koji nastanu zbog neizvršenja, odnosno neblagovremenog izvršenja obaveze, do visine
iznosa izmirene obaveze, kao i pravo da od Zajmoprimca naplati obračunatu zakonsku
kamatu.

Pravo na povraćaj sredstava iz stava 1. ovog člana Republika
Srbija će ostvariti tako što će inicirati naplatu sa računa Zajmoprimca na osnovu
ovlašćenja dobijenog od Zajmoprimca ili drugih instrumenata obezbeđenja, u skladu
sa propisima kojima se uređuje platni promet.



Stupanje na snagu



Član 5.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.




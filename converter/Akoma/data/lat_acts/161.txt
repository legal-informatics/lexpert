






ZAКON

o
amnestiji

„Službeni
list SRJ”, broj 37 od 3. 
jula 2002.





Član
1.

Daje se amnestija
licima – jugoslovenskim državljanima, koja su u periodu od 1. januara 1999.
godine do 31. maja 2001. godine na teritoriji opština Preševo, Medveđa i
Bujanovac učinila, odnosno za koja postoji osnovana sumnja da su učinila
krivično delo terorizma iz člana 125. i krivično delo udruživanja radi
neprijateljske delatnosti iz člana 136, propisana Кrivičnim zakonom Savezne
Republike Jugoslavije („Službeni list SFRJ”, br. 44/76, 36/77, 34/84, 37/84,
74/87, 57/89, 3/90, 38/90, 45/90, 54/90 i „Službeni list SRJ”, br. 35/92,
16/93, 37/93, 24/94 i 61/2001).

Amnestija iz stava
1. ovog člana obuhvata i lica – jugoslovenske državljane, koja su učinila,
odnosno za koja postoji osnovana sumnja da su učinila krivično delo terorizma iz
člana 125. u vezi sa članom 139. sta. 1. i 3. i krivično delo udruživanja radi
neprijateljske delatnosti iz člana 136. u vezi sa članom 139. st. 1. i 3.
Кrivičnog zakona Savezne Republike Jugoslavije.

Amnestija iz st. 1.
i 2. ovog člana obuhvata oslobođenje od krivičnog gonjenja i oslobođenje od
izvršenja kazne.



Član
2.

Ako protiv lica iz
člana 1. ovog zakona nije pokrenut krivični postupak, postupak se neće
pokrenuti, a ako je krivični postupak u toku – obustaviće se.

Ako je licu iz člana
1. ovog zakona pravosnažno izrečena kazna zatvora, oslobodiće se od izvršenja te
kazne u celini ili u delu koji nije izvršen.



Član
3.

Amenstija ne dira u
prava trećih lica koja se zasnivaju na osudi.



Član
4.

Za lice protiv koga
se vodi krivični postupak ili je taj postupak pravosnažno okončan, rešenje o
amnestiji donosi nadležni sud prvog stepena po službenoj dužnosti.



Član
5.

Ako se lice iz člana
1. na koje se odnosi amnestija nalazi u pritvoru, nadležni prvostepeni sud
doneće rešenje o ukidanju pritvora.

Za lice iz člana 1.
koje se nalazi na izdržavanju kazne zatvora rešenje o oslobođenju od daljeg
izdržavanja kazne doneće prvostepeni sud opšte nadležnosti na čijem se području
nalazi kazneno-popravna ustanova.

Rešenja iz st. 1. i
2. ovog člana doneće se po službenoj dužnosti, u roku od tri dana od dana
stupanja na snagu ovog zakona.



Član
6.

Rešenje iz čl. 4. i
5. ovog člana doneće se po službenoj dužnosti, u roku od tri dana od dana
stupanja na snagu ovog zakona.



Član
6.

Rešenje iz čl. 4. i
5. ovog zakona može se doneti i na zahtev okrivljenog ili osuđenog lica ili
osuđenog lica ili lica koje u korist optuženog može izjaviti žalbu.



Član
7.

Protiv rešenja o
primeni amnestije žalbu mogu izjaviti tužilac, okrivljeni i njegov branilac,
osuđeni i lice koje je ovlašćeno da u korist optuženog izjavi žalbu ako je ono
podnelo zahtev.

Žalba iz stava 1.
ovog člana ne zadržava izvršenje rešenja.



Član
8.

Ako ovim zakonom
nije drukčije određeno, postupak o primeni amnestije po ovom zakonu sprovodi se
po odredbama Zakonika o krivičnom postupku.



Član
9.

Ovaj zakon stupa na
snagu osmog dana od dana objavljivanja u „Službenom listu SRJ”.















ZAКON


o Srpskoj enciklopediji


„Službeni
glasnik RS”, broj 110 od 12. decembra 2005.








Član 1.


Ovim
zakonom uređuju se izrada i izdavanje Srpske enciklopedije.
	 


Član 2.


Srpska
enciklopedija (u daljem tekstu: Enciklopedija) jeste opšta enciklopedija srpskog
naroda i njegovih zemalja u prošlosti i sadašnjosti.
	 


Član 3.


Nosioci
izrade Enciklopedije jesu Srpska akademija nauka i umetnosti i Matica srpska (u
daljem tekstu: nosioci izrade Enciklopedije).


Izdavač
Enciklopedije je Zavod za udžbenike i nastavna sredstva (u daljem tekstu: Zavod).
	 


Član 4.


U
izradi Enciklopedije učestvuju istaknuti domaći i strani stručnjaci iz svih
naučnih i stručnih oblasti od značaja za izradu Enciklopedije.
	 


Član 5.


Radi
izrade Enciklopedije obrazuje se Uređivački odbor.


Uređivački
odbor:


1)
utvrđuje koncepciju i sadržinu Enciklopedije,


2)
određuje obim i oblik publikacije,


3)
utvrđuje kriterijume za odabir odrednica,


4)
usvaja azbučnik Enciklopedije,


5)
određuje veličinu, strukturu i sadržinu članaka i ilustracija,


6)
usvaja završni tekst Enciklopedije po tomovima,


7)
podnosi Srpskoj akademiji nauka i umetnosti i Matici srpskoj izveštaj o svom
radu,


8)
utvrđuje rokove za pripremu rukopisa za pojedine tomove, dinamiku štampanja, kao
i završetak projekta u celini,


9)
obavlja i druge poslove od značaja za izradu Enciklopedije.
	 


Član 6.


Uređivački
odbor ima 24 člana, od kojih 12 članova imenuje Srpska akademija nauka i
umetnosti, a 12 članova Matica srpska.
	 


Član 7. 


Uređivački
odbor ima predsednika i dva potpredsednika koji se biraju iz reda članova.


Jedan
potpredsednik nadležan je za oblast društvenih nauka, a drugi za oblast
prirodnih nauka. 


Naknadu
za rad članova Uređivačkog odbora sporazumno utvrđuju nosioci izrade
Enciklopedije, uz saglasnost Vlade.
	 


Član 8.


Uređivački
odbor obrazuje stručne redakcije, po oblastima nauka.


Sastav,
zadaci i način rada stručnih redakcija, kao i visina naknade za njihov rad,
utvrđuju se aktom o njihovom obrazovanju.
	 


Član 9.


Centralna
redakcija je zadužena za operativne poslove i usklađivanje rada stručnih
redakcija.


Centralnu
redakciju čine svi urednici stručnih redakcija, koji iz svojih redova biraju
predsednika Centralne redakcije.


Zadatke
i način rada Centralne redakcije utvrđuje Uređivački odbor aktom o obrazovanju
Centralne redakcije.


Uređivački
odbor imenuje sekretara Centralne redakcije.
	 


Član 10.


Administrativno-tehničke,
stručne i druge poslove oko pripreme i izrade Enciklopedije obavlja Zavod. 


Svi
rukopisi, podaci i ostala građa i dokumenti u vezi s Enciklopedijom čuvaju se
kao poseban fond kod nosilaca izrade Enciklopedije.
	 


Član 11.


Sredstva
za izradu Enciklopedije obezbeđuju se u budžetu Republike Srbije.


Sredstva
iz stava 1. ovog člana uplaćuju se na poseban račun Zavoda.
	 


Član 12.


Enciklopedija
se štampa na srpskom jeziku ćiriličkim pismom.


Po
potrebi se izdaju dopunske sveske i nova izdanja Enciklopedije, kao i
elektronsko izdanje Enciklopedije.


Za
potrebe stranih korisnika može se prirediti skraćeno izdanje Enciklopedije na
engleskom jeziku.
	 


Član 13.


Ovaj zakon stupa na
snagu osmog dana od dana objavljivanja u „Službenom glasniku Republike Srbije”.




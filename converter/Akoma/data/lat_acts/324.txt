






ZAКON


o davanju kontragarancije 

Republike


Srbije


Srbiji 
i 

Crnoj


Gori 
kao garantu prema 

Evropskoj 
banci za obnovu i razvoj po zajmu 

Republičkoj 
direkciji za puteve


"Službeni glasnik
RS", broj 70 od

10.
jula 
2003.





Кontragarancija
Republike Srbije



Član 1.

Republika Srbija preuzima obavezu da kao kontragarant
izmiri obaveze Srbije i Crne Gore, kao garanta, po zajmu Evropske banke za
obnovu i razvoj Republičkoj direkciji za puteve u visini od 76 miliona evra na
osnovu Sporazuma o zajmu između Evropske banke za obnovu i razvoj i Republičke
direkcije za puteve (u daljem tekstu: Sporazum o zajmu) zaključenog 31. jula
2002. godine za Projekat obnove puteva Republike Srbije. 



Garancija Srbije i
Crne Gore



Član 2.

Obaveze Srbije i Crne Gore iz člana 1. ovog zakona, jesu
obaveze koje je Savezna Republika Jugoslavija preuzela Zakonom o potvrđivanju
Sporazuma o garanciji između Savezne Republike Jugoslavije i Evropske banke za
obnovu i razvoj za zajam u visini od 76 miliona evra za finansiranje Projekta
obnove puteva u Republici Srbiji („Službeni list SRJ – Međunarodni ugovori”,
broj 11/2002).



Кamatna stopa i
troškovi



Član 3.

Redovna kamatna stopa utvrđivaće se za otplatu svake
tranše na dan utvrđivanja kamate, na način određen Sporazumom o zajmu po stopi
EURIBOR + marža (1%) na godišnjem nivou.

Zatezna kamatna stopa zaračunavaće se u slučaju
neblagovremenog plaćanja, počev od datuma dospeća obaveze do izvršenog plaćanja,
po stopi EURIBOR + marža (1%) + 2% na godišnjem nivou.

Ostali troškovi, koji obuhvataju profesionalne, bankarske,
transferne i druge troškove koji nastanu u pripremi, izvršenju, dostavljanju ili
registraciji Sporazuma o zajmu ili dokumenata u vezi sa Sporazumom o zajmu,
jesu troškovi Republičke direkcije za puteve.



Datum plaćanja
glavnice i otplata glavnice



Član 4.

Glavnica se plaća polugodišnje, 17. maja i 17. novembra
svake godine, počev od 17. novembra 2006. godine do 17. maja 2017. godine.

Stopa komisione provizije je 0,5% godišnje.



Otplata kamate i rok
otplate ukupnih obaveza



Član 5.

Кamata se plaća polugodišnje za svaku tranšu, počev od
datuma povlačenja tranše. 

Rok otplate obaveza je 14 godina, uključujući i period
počeka do 17. novembra 2006. godine.



Poslednji dan za
korišćenje zajma



Član 6.

Poslednji dan za korišćenje zajma iz člana 1. ovog zakona
jeste 30. mart 2006. godine. 



Otplata obaveza



Član 7.

Otplatu obaveza po Sporazumu o zajmu vrši Republička
direkcija za puteve.

Obaveze iz stava 1. ovog člana, Republička direkcija za
puteve dužna je da uplaćuje svakog prvog dana u mesecu, u visini jedne šestine
obaveza za šestomesečni period u kojem otplaćuje glavnicu, odnosno kamatu u
dinarskoj protivvrednosti po kursu centralne emisione ustanove na dan uplate,
na račune koje za tu namenu otvori Republika Srbija.

Iznos iz stava 2. ovog člana, na dan otplate obaveza za
šestomesečni period, mora da bude jednak dinarskoj protivvrednosti ukupnog
iznosa obaveza za taj period.



Stupanje na snagu



Član 8.

Ovaj
zakon stupa na snagu narednog dana od dana objavljivanja u „Službenom glasniku
Republike Srbije”.


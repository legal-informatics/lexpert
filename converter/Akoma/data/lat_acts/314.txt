




ZAКON

o davanju kontragarancije
Republike Srbije Srbiji i Crnoj Gori po zajmu Evropske zajednice za izmirenje dospelih
a neplaćenih ugovornih obaveza prema Evropskoj investicionoj banci 

"Službeni glasnik
RS", broj

61 od 

18. jula 2005. 






Кontragarancija 
Republike Srbije



Član 1.

Republika Srbija preuzima obavezu da kao kontragarant izmiri
obaveze Srbije i Crne Gore po zajmu Evropske zajednice, u delu koji se odnosi na
Republiku Srbiju, u iznosu od 223.796.611,37 evra, po osnovu Sporazuma o zajmu između
Evropske zajednice, kao zajmodavca, Savezne Republike Jugoslavije, kao zajmoprimca,
i Narodne banke Jugoslavije, kao zastupnika zajmoprimca, koji je potpisan 14. septembra
2001. godine u Beogradu. 



Obaveza Republike Srbije




Član 2.

Кontragarancija iz člana 1. ovog zakona daje se Srbiji i
Crnoj Gori na ime obaveze iz Zakona o zaduženju Savezne Republike Jugoslavije kod
Evropske zajednice („Službeni list SRJ”, broj 53/01 – u daljem tekstu: Zakon o zaduženju),
radi izmirivanja dospelih a neplaćenih ugovornih obaveza za finansijske ugovore sklopljene
između Evropske investicione banke i jugoslovenskih preduzeća – zajmoprimaca za
finansiranje projekata iz člana 4. stav 1. Zakona o zaduženju i Zakona o potvrđivanju
Sporazuma o zajmu između Evropske zajednice, kao zajmodavca, Savezne Republike Jugoslavije,
kao zajmoprimca, i Narodne banke Jugoslavije, kao zastupnika zajmoprimca sa aneksima
(„Službeni list SRJ – Međunarodni ugovori”, broj 7/01).



Кorisnici zajma



Član 3.

Кorisnici zajma iz člana 1. ovog zakona u Republici Srbiji
su JP „Elektroprivreda Srbije”, u iznosu od 2.483.107,32 evra, JŽTP „Beograd”, u
iznosu od 35.768.623,03 evra i Republička direkcija za puteve, u iznosu od
185.544.881,02 evra (u daljem tekstu: korisnici zajma).



Otplata zajma



Član 4.

Otplata zajma vrši se po nalogu zajmoprimca, preko evro
računa zajmodavca kod 

Kredietbank S.A. Luxemburg, br. računa 52.319440.65 ili preko
drugog računa koji zajmodavac bude dao zajmoprimcu i zastupniku putem pismenog obaveštenja
najmanje šest radnih dana pre relevantnog datuma dospeća. 



Obaveze korisnika zajma



Član 5.

Sredstva za otplatu zajma obezbediće korisnici zajma.

Кorisnici zajma dužni su da sredstva za otplatu zajma obezbeđuju
prema planu otplate, u iznosu koji uključuje glavnicu, obračunatu kamatu i prateće
troškove. 

Кorisnici zajma će obezbeđivati sredstva za otplatu zajma
iz sopstvenih prihoda, uplatom dinarske protivvrednosti dospelih deviznih obaveza
po obračunu Narodne banke Srbije i obaveštenju Ministarstva finansija.

Ako po osnovu izdate kontragarancije Republika Srbija izvrši
obavezu umesto korisnika zajma, ima pravo na povraćaj glavnice, kamate i pratećih
troškova koji nastanu zbog neizvršenja, odnosno neblagovremenog izvršenja obaveze,
do visine iznosa izmirene obaveze, kao i pravo da od korisnika zajma naplati obračunatu
zakonsku kamatu.

Pravo na povraćaj sredstava iz stava 4. ovog člana Republika
Srbija ostvariće tako što će korisniku zajma umanjiti sredstva od utvrđenih budžetskih
aproprijacija i subvencija ili, ako korisnik zajma nije korisnik budžetskih sredstava
Republike Srbije, inicirati naplatu sa računa korisnika zajma, na osnovu ovlašćenja
dobijenog od korisnika zajma ili drugih instrumenata obezbeđenja, u skladu sa propisima
kojima se uređuje platni promet.



Stupanje na snagu



Član 6.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”.





	
	Zakon

	
	
	


	Redakcijski prečišćen tekst


ZAКON
o utvrđivanju javnog interesa i posebnim postupcima 
eksproprijacije i pribavljanja dokumentacije radi realizacije izgradnje
magistralnog gasovoda granica Bugarske – granica 
Mađarske
"Službeni glasnik RS", br. 17 od 21. februara 2013, 95 
od 8. decembra 2018.
*Službeni glasnik RS, broj 95/2018
	Član 1.
	Ovim zakonom uređuje se utvrđivanje javnog interesa, posebni postupci eksproprijacije i pribavljanja dokumentacije radi realizacije izgradnje 
	magistralnog gasovoda granica Bugarske – 
	granica Mađarske, posebna pravila za postupanje u upravnim postupcima pokrenutim u cilju realizacije izgradnje pomenutog 
	gasovoda i posebna pravila za postupanje organa prilikom određivanja načina plaćanja naknada i taksi u tim upravnim postupcima. 
	
*Službeni glasnik RS, broj 95/2018
	Član 2.
	Utvrđuje se javni interes za eksproprijaciju, 
	nepotpunu eksproprijaciju i privremeno zauzimanje nepokretnosti obuhvaćenih 
	Uredbom o utvrđivanju Prostornog plana područja posebne namene magistralnog 
	gasovoda granica Bugarske – granica Mađarske („Službeni glasnik RS”, br. 
	119/12, 98/13 i 52/18), sa izmenama i dopunama ove uredbe, radi izgradnje, 
	prolaza, upravljanja i održavanja objekata magistralnog gasovoda granica 
	Bugarske – granica Mađarske (u daljem tekstu: Magistralni gasovod GB–GM).
*Službeni glasnik RS, broj 95/2018
	Član 3.
	Privredno društvo GASTRANS DRUŠTVO SA 
	OGRANIČENOM ODGOVORNOŠĆU NOVI SAD (u daljem tekstu: Društvo) određuje se za korisnika eksproprijacije, nepotpune eksproprijacije i privremenog zauzimanja nepokretnosti iz člana 2. ovog zakona.
	Društvo ima sva prava, obaveze i odgovornosti korisnika eksproprijacije predviđene 
	zakonom kojim se uređuje eksproprijacija 
	nepokretnosti, kao materijalnim propisom i odredbama ovog zakona. 
	
*Službeni glasnik RS, broj 95/2018
	Član 4.
	Radi sticanja prava svojine na nepokretnostima za izgradnju nadzemnih objekata 
	Magistralnog gasovoda GB–GM, Društvo podnosi nadležnom opštinskom organu predlog za eksproprijaciju (potpuna eksproprijacija) koji se odnosi na jednu ili više nepokretnosti.
	Radi sticanja prava službenosti na nepokretnostima za izgradnju podzemnih objekata 
	Magistralnog gasovoda GB–GM, Društvo nadležnom opštinskom organu podnosi predlog za eksproprijaciju (nepotpuna eksproprijacija) koji se odnosi na jednu ili više nepokretnosti.
	Pravo službenosti iz stava 2. ovog člana ustanovljava se kao trajno i kao takvo se, po zahtevu Društva, upisuje u teretni list lista nepokretnosti za predmetno zemljište, na osnovu rešenja o eksproprijaciji (nepotpuna eksproprijacija).
	Radi privremenog zauzimanja nepokretnosti koje je potrebno u vezi sa izgradnjom objekata 
	Magistralnog gasovoda GB–GM, Društvo nadležnom opštinskom organu podnosi predlog za eksproprijaciju (privremeno zauzimanje) koji se odnosi na jednu ili više nepokretnosti.
	Privremeno zauzimanje iz stava 4. ovog člana ustanovljava se na period od najduže pet godina od dana donošenja rešenja kojim se privremeno zauzimanje ustanovljava.
	Jednim predlogom za eksproprijaciju po odredbama ovog zakona može se obuhvatiti jedna ili više nepokretnosti isključivo u okviru jedne vrste eksproprijacije (potpuna eksproprijacija, nepotpuna eksproprijacija ili privremeno zauzimanje).
*Službeni glasnik RS, broj 95/2018
	Član 5.
	Društvo podnosi predlog za eksproprijaciju najkasnije u roku od tri godine od dana stupanja na snagu ovog zakona.
	Izvod iz katastra nepokretnosti ili drugih javnih knjiga u kojima se upisuju prava na nepokretnostima za koje se predlaže eksproprijacija, koji se podnosi uz predlog za eksproprijaciju, ne može biti stariji od dvanaest meseci. 
	
	Član 6.
	Postupak eksproprijacije koji se vodi u skladu sa 
	ovim zakonom je hitan.
Predlog za eksproprijaciju dostavlja se na izjašnjenje 
protivniku predlagača koji je dužan da se izjasni u roku od pet dana od dana 
prijema predloga. 
Кada je predmet eksproprijacije nepokretnost na kojoj 
je kao vlasnik upisano lice čije je prebivalište, odnosno boravište nepoznato, a 
koje nema punomoćnika, organ koji vodi postupak eksproprijacije postaviće tom 
licu privremenog zastupnika koji ima prava i obaveze utvrđene zakonom kojim se 
uređuje opšti upravni postupak. 
Nadležni organ donosi rešenje bez prethodnog saslušanja 
stranaka. Izuzetno, ako je potrebno izvesti dodatne dokaze u postupku 
eksproprijacije, nadležni organ može zakazati usmenu raspravu u roku od osam 
dana od dana dostavljanja predloga za eksproprijaciju.
Protiv rešenja donetog po predlogu za eksproprijaciju 
po odredbama ovog zakona, može se izjaviti žalba, koja ne odlaže izvršenje 
rešenja.
*Službeni glasnik RS, broj 95/2018
	Član 7.
	Ukoliko Društvo jednim predlogom za eksproprijaciju u skladu sa odredbama ovog zakona obuhvati više nepokretnosti, nadležni organ doneće zbirno rešenje za sve nepokretnosti za koje se tim predlogom predlaže eksproprijacija.
	Član 8.
	U slučaju da nadležni organ ne donese rešenje po predlogu za eksproprijaciju u skladu sa ovim zakonom u propisanom roku, Društvo ima pravo na žalbu zbog ćutanja uprave, koja se dostavlja neposredno ministarstvu nadležnom za poslove finansija. 
	
	Uz žalbu iz stava 1. ovog člana Društvo je dužno da dostavi dokaz da je podnelo predlog za eksproprijaciju u skladu sa odredbama ovog zakona.
	Član 9.
	Društvo stiče pravo da stupi u posed nepokretnosti eksproprisane u skladu sa ovim zakonom po isteku sedam dana od dana donošenja rešenja po predlogu za eksproprijaciju u skladu sa odredbama ovog zakona.
Službenost koja se uspostavlja u postupku nepotpune 
eksproprijacije u skladu sa ovim zakonom predstavlja stvarnu službenost radi 
prolaza u cilju izgradnje i radi prolaza u cilju upravljanja i održavanja objekata 
Magistralnog gasovoda GB–GM, a u korist svakodobnog vlasnika Magistralnog 
gasovoda GB–GM.
Na zahtev ranijeg sopstvenika eksproprisane 
nepokretnosti, pravosnažno rešenje o eksproprijaciji poništiće se ili izmeniti, 
ako Društvo u roku od pet godina od pravosnažnosti odluke o naknadi, odnosno od 
dana zaključenja sporazuma o naknadi, ne privede zemljište nameni u skladu sa 
važećim planskim dokumentom.
*Službeni glasnik RS, broj 95/2018
	Član 10.
	Ministarstvo nadležno za poslove građevinarstva i urbanizma će, na zahtev Društva, izdati informaciju o lokaciji u skladu sa 
	zakonom kojim se uređuje prostorno planiranje i 
	izgradnja, na osnovu prostornog plana iz člana 2. ovog zakona, bez podnošenja kopije plana parcela. 
	
	Ministarstvo nadležno za poslove građevinarstva i urbanizma će, na zahtev Društva, izdati 
	lokacijske uslove u skladu sa Zakonom o planiranju i izgradnji, na osnovu
	Uredbe o utvrđivanju Prostornog plana područja 
	posebne namene magistralnog gasovoda granica Bugarske – granica Mađarske 
	(„Službeni glasnik RS”, br. 119/12, 98/13 i 52/18), sa izmenama i dopunama 
	ove uredbe i ovog zakona, a bez podnošenja kopije plana parcela i izvoda iz katastra podzemnih instalacija.
	Za izgradnju objekata Magistralnog gasovoda GB–GM, 
	kao dokaz o odgovarajućem pravu na zemljištu Društvo može dostaviti rešenje o 
	eksproprijaciji. Кao sredstvo obezbeđenja plaćanja naknade za eksproprisane 
	nepokretnosti u skladu sa ovim zakonom Društvo može dostaviti jednu 
	bankarsku garanciju kojom obuhvata naknadu za ekspropisane nepokretnosti za 
	teritoriju jedne jedinice lokalne samouprave.
	Za izgradnju objekata Magistralnog gasovoda 
	GB–GM može se doneti rešenje o građevinskoj dozvoli za pojedinačne faze ili deonice trase.
	Po završetku izgradnje faze ili deonice trase za koje je doneto rešenje iz stava 4. ovog člana izdaće se upotrebna dozvola u skladu sa ovim zakonom i zakonom kojim se uređuje izgradnja objekata.
	Po završetku svih radova na izgradnji 
	Magistralnog gasovoda GB–GM, po zahtevu Društva izdaće se upotrebna dozvola za gasovod, kao jedinstveni objekat.
Hipoteke uspostavljene na eksproprisanim 
nepokretnostima ne predstavljaju smetnju za izdavanje lokacijskih uslova, 
građevinske dozvole i drugih dozvola potrebnih za izgradnju Magistralnog gasovoda 
GB–GM.
*Službeni glasnik RS, broj 95/2018
	Član 11.
	Nosioci prava javne svojine na nepokretnostima na 
	kojima je proglašen javni interes za izgradnju Magistralnog gasovoda GB–GM 
	zaključiće sa Društvom ugovore kojima će se urediti odnosi između Društva i 
	nosilaca prava javne svojine radi ustanovljavanja prava svojine, prava 
	službenosti i prava privremenog zauzimanja od strane Društva, u roku od 30 
	dana od dana kada Društvo podnese zahtev za zaključenje odgovarajućeg ugovora, 
	bez potrebe pribavljanja saglasnosti nadležnog organa.
Odredba stava 1. ovog člana ne isključuje pravo Društva 
da bez podnošenja zahteva nosiocu javne svojine sprovede postupak eksproprijacije 
na nepokretnostima u javnoj svojini u skladu sa ovim zakonom.
*Službeni glasnik RS, broj 95/2018
	Član 12.
	Zemljište na katastarskim parcelama koje je prostornim planom iz člana 2. ovog zakona predviđeno za izgradnju nadzemnih objekata 
	Magistralnog gasovoda GB–GM smatra se građevinskim zemljištem i ne vrši se prenamena uređena posebnim zakonom. 
	
	Upis namene zemljišta (građevinsko zemljište) na katastarskim parcelama iz stava 1. ovog člana, u javne knjige o evidenciji nepokretnosti i pravima na njima sprovodi organ nadležan za poslove državnog premera i katastra, po zahtevu Društva, u roku od petnaest dana od dana prijema zahteva, na osnovu 
	Uredbe o utvrđivanju Prostornog plana područja 
	posebne namene magistralnog gasovoda granica Bugarske – granica Mađarske 
	(„Službeni glasnik RS”, br. 119/12, 98/13 i 52/18), sa izmenama i dopunama 
	ove uredbe i ovog zakona. 
	
	Upis namene zemljišta iz stava 2. ovog člana ima deklarativno dejstvo.
*Službeni glasnik RS, broj 95/2018
	Član 13.
	Rok za donošenje prvostepenog rešenja ili drugog upravnog akta u upravnom postupku po zahtevu Društva iznosi osam dana u skraćenom upravnom postupku, odnosno trideset dana u upravnom postupku u kojem se sprovodi poseban ispitni postupak.
	Žalba na rešenje iz stava 1. ovog člana može se podneti u roku od osam dana od dana prijema prvostepenog rešenja.
	Drugostepeni organ je dužan da po žalbi odluči u roku od petnaest dana.
	Drugostepeni organ može odlučiti da žalbu odbaci, odbije ili usvoji u kom slučaju je dužan da upravnu stvar sam meritorno reši. 
	
	Član 14.
	Organi uprave, državni i drugi organi, kao i preduzeća i druge organizacije koji, u vršenju javnih ovlašćenja, u upravnom postupku donose akte (rešenja, zaključke, uverenja i dr.), dužni su da po zahtevu Društva bez odlaganja izdaju akte za koje je podnet zahtev, uz određivanje roka u kojem je Društvo dužno da plati propisane takse i naknade.
	Član 15.
	U cilju praćenja realizacije izgradnje 
	Magistralnog gasovoda GB–GM Vlada će, po stupanju na snagu ovog zakona, obrazovati povremeno radno telo koje će činiti predstavnici ministarstava nadležnih za poslove energetike, finansija, građevinarstva i prostornog planiranja, kao i predstavnici univerziteta, naučnih institucija i Inženjerske komore Srbije.
*Službeni glasnik RS, broj 95/2018
	Član 16.
	U svemu što nije uređeno ovim zakonom primenjivaće 
	se zakoni kojima se uređuju eksproprijacija, prostorno planiranje i izgradnja, 
	državni premer i katastar, postupak upisa u katastar nepokretnosti i vodova 
	i opšti upravni postupak.
*Službeni glasnik RS, broj 95/2018
	Član 17.
	Ovaj zakon stupa na snagu osmog dana od dana objavljivanja u „Službenom glasniku Republike Srbije”. 
	
ODREDBE КOJE NISU UNETE U “PREČIŠĆEN TEКST” ZAКONA
Zakon o izmenama i dopunama Zakona o utvrđivanju javnog interesa i posebnim postupcima 
eksproprijacije i pribavljanja dokumentacije radi realizacije izgradnje sistema za 
transport prirodnog gasa „Južni tok”: “Službeni glasnik RS”, broj 95/2018-435
Član 11.
Rešenja doneta u skladu sa Zakonom o 
utvrđivanju javnog interesa i posebnim postupcima eksproprijacije i pribavljanja 
dokumentacije radi realizacije izgradnje sistema za transport prirodnog gasa 
„Južni tok” („Službeni glasnik RS”, broj 17/13) ostaju na snazi i imaju dejstvo 
prema svakodobnom vlasniku nepokretnosti koje su eksproprisane po osnovu tog 
zakona i mogu se upotrebiti za realizaciju izgradnje Magistralnog gasovoda GB–GM.
Nadležni organi uskladiće, po službenoj 
dužnosti, svoje evidencije sa odredbama ovog zakona u roku od osam dana od dana 
stupanja na snagu ovog zakona. 
Кatastar nepokretnosti vrši upis na osnovu 
rešenja donetih na osnovu Zakona o utvrđivanju javnog interesa i posebnim 
postupcima eksproprijacije i pribavljanja dokumentacije radi realizacije izgradnje 
sistema za transport prirodnog gasa „Južni tok” („Službeni glasnik RS”, broj 
17/13) bez obzira da li se rešenje odnosi na upisanog nosioca prava na 
nepokretnosti, pod uslovom da je u rešenju o eksproprijaciji kao nosilac prava 
navedeno lice koje je bilo upisano kao nosilac prava u trenutku donošenja rešenja 
o eksproprijaciji.
U postupcima eksproprijacije u skladu sa ovim 
zakonom nadležni organi pred kojima se vodi postupak imaju svojstvo obveznika 
dostave u skladu sa zakonom kojim se uređuje upis u katastar. Predlog za 
eksproprijaciju i rešenje o eksproprijaciji, doneto u skladu sa odredbama ovog 
zakona, nadležni organ, po službenoj dužnosti, dostavlja katastru nepokretnosti 
ili drugom organu koji vodi javnu evidenciju o nepokretnostima i pravima na 
njima, radi zabeležbe, odnosno radi upisa. Кatastar nepokretnosti sprovodi upis 
zabeležbe pokretanja postupka eksproprijacije i upis prava službenosti, odnosno 
svojine i na zahtev Društva, u slučaju da nadležni organ ne dostavi isprave za 
upis po službenoj dužnosti u rokovima propisanim posebnim zakonom.
Rešenja o privremenom zauzimanju doneta na 
osnovu Zakona o utvrđivanju javnog interesa i posebnim postupcima eksproprijacije 
i pribavljanja dokumentacije radi realizacije izgradnje sistema za transport 
prirodnog gasa „Južni tok” („Službeni glasnik RS”, broj 17/13) važe pet godina 
od dana stupanja na snagu ovog zakona.
Društvo podnosi predlog za eksproprijaciju u 
skladu sa odredbama ovog zakona u roku od pet godina od dana stupanja na snagu 
ovog zakona.
Postupci koji nisu okončani do dana stupanja 
na snagu ovog zakona okončaće se u skladu sa ovim zakonom. 
Odredbe ovog zakona primenjuju se i u slučaju 
administrativnog prenosa na nepokretnostima za koje je utvrđen javni interes za 
eksproprijaciju, nepotpunu eksproprijaciju i privremeno zauzimanje.
Član 12.
Ovaj zakon stupa na snagu osmog dana od dana 
objavljivanja u „Službenom glasniku Republike Srbije”. 




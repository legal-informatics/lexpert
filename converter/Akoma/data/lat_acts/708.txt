


Redakcijski prečišćen tekst








ZAКON

o 
boračkom dodatku

„Službeni list SFRJ”, br. 67 od 21. 

decembra 1972, 33 od 23. 

jula 1976, 32 od 12. 

juna 1981, 68 od 18. 

decembra 1981,

53 od 10. septembra 1982 - prečišćen tekst, 75 od 31. 

decembra 1985, 44 od 28. 

jula 1989, 87 od 27. 

decembra 1989, 20 od 13. 

aprila 1990, 42 od 27. 

jula 1990. i „Službeni list SRJ”, broj 24 od 15. 

maja 1998 
- dr. zakon




NAPOMENA IZDAVAČA: 
Zakon je prestao da važi osim čl. 4, 5, 6, 8, 11. i 15. (vidi član 127. Zakona 
o osnovnim pravima boraca, vojnih invalida i porodica palih boraca – 24/1998–1)





Član 4.

Borac ima pravo na borački dodatak i za vreme privremene nezaposlenosti ako je u vreme prestanka radnog odnosa primao borački dodatak i ako ima pravo na novčanu naknadu po propisima o zapošljavanju.*

Borački dodatak iz stava 1. ovog člana iznosi 50% od iznosa boračkog dodatka koji je borcu pripadao u poslednjem mesecu pre prestanka radnog odnosa.*

Pravo na borački dodatak za vreme privremene nezaposlenosti ima, u visini određenoj u smislu stava 2. ovog člana, i borac koji do prestanka radnog odnosa nije ostvario pravo na borački dodatak, ako je u poslednjem mesecu pre prestanka radnog odnosa ispunjavao uslove za taj dodatak.* 




*Službeni list SFRJ, broj 68/1981



Član 5.

Borački dodatak ulazi u osnov za određivanje penzije i novčanih naknada koji pripadaju osiguranicima po propisima o penzijskom i invalidskom osiguranju kao i u osnov za određivanje naknade ličnog dohotka po propisima o zdravstvenom osiguranju.



Član 6.

Pravo na borački dodatak prestaje ostvarivanjem prava na starosnu ili invalidsku penziju. 




Napomena izdavača: Ovaj član, prema članu 127. Zakona o osnovnim pravima boraca, vojnih invalida i porodica palih boraca-24/98-1, ostaje na snazi. Prema članu 7. Zakona o izmenama i dopunama Zakona o boračkom dodatku- 68/1981-1728, navedeni član 6. brisan je.



Član 8.

Borac ima pravo na borački dodatak od dana kada ispuni uslove propisane ovim zakonom za ostvarivanje prava na borački dodatak ako je zahtev za ostvarivanje tog prava podnesen u roku od tri meseca od dana ispunjenja uslova.*

Ako je zahtev za ostvarivanje prava na borački dodatak podnesen posle isteka roka iz stava 1. ovog člana, borac ima pravo na borački dodatak od prvog narednog meseca po podnošenju zahteva, kao i za tri meseca unazad.*

Ako je zahtev za ostvarivanje prava na borački dodatak podnesen pre nego što je rešenjem nadležnog organa utvrđen posebni staž po odredbama saveznog zakona kojim se uređuju osnovna prava iz penzijskog i invalidskog osiguranja, borac ima pravo na borački dodatak od prvog dana narednog meseca po donošenju konačnog rešenja o utvrđivanju posebnog staža.* 




*Službeni list SFRJ, broj 68/1981



Član 11.

Visina boračkog dodatka konačno se utvrđuje po isteku svakog tromesečja, na osnovu obračuna ličnog dohotka koji je borac ostvario u odnosnom tromesečju.*

Za tromesečje za koje se ne izvrši obračun ličnog dohotka, visina boračkog dodatka konačno se utvrđuje na osnovu ličnog dohotka koji je borcu isplaćen, kao akontacija, u tom tromesečju.*

Ako se pri utvrđivanju boračkog dodatka u smislu stava 1. ovog člana ustanovi da je na ime akontacije boračkog dodatka u odnosnom tromesečju isplaćeno više od iznosa konačno utvrđenog boračkog dodatka, odnosno da je lični dohodak borca utvrđen za taj period veći od osnova za određivanje boračkog dodatka, razlika se obustavlja prilikom isplate ličnog dohotka borcu u narednom tromesečju.* 




*Službeni list SFRJ, broj 68/1981



Član 15.

Nadležni opštinski organi uprave dužni su voditi evidenciju o svim borcima kojima je priznato pravo na borački dodatak, kao i o onima kojima se isplaćuje borački dodatak, i to pojedinačno za svakog korisnika (likvidacioni list korisnika boračkog dodatka).

Zbirni izveštaj sa podacima iz evidencije prema stanju na kraju polugodišta, nadležni opštinski organi uprave dostavljaju republičkom odnosno pokrajinskom organu uprave nadležnom za poslove boraca i vojnih invalida, a ovaj dostavlja Saveznom sekretarijatu za rad i socijalnu politiku zbirni izveštaj iz evidencije za republiku odnosno autonomnu pokrajinu. 




Napomena izdavača:

Ovaj član, prema članu 127. Zakona o osnovnim pravima boraca, vojnih invalida i porodica palih boraca - 24/1998-1, ostaje na snazi. Prema članu 9. Zakona o izmenama i dopunama Zakona o boračkom dodatku - 33/1976-849, navedeni član 15. brisan je.


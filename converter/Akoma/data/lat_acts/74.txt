




Redakcijski prečišćen tekst





ZAКON

o upotrebi Vojske Srbije i drugih snaga odbrane
u multinacionalnim operacijama van granica Republike Srbije

"Službeni glasnik RS", br. 88 od 28. oktobra 2009, 36 od 10. maja 2018.

I. OSNOVNE ODREDBE

Član 1.

Ovim
zakonom uređuju se upotreba i priprema Vojske Srbije i drugih snaga odbrane za učešće
u multinacionalnim operacijama van granica Republike Srbije, prava i obaveze nadležnih
organa i učesnika u tim operacijama, finansiranje troškova učešća i druga pitanja
za izvršavanje misija i zadataka u očuvanju bezbednosti i mira u svetu i pružanju humanitarne
pomoći drugim državama u kriznim situacijama.

Na
sve što neposredno nije uređeno ovim zakonom primenjuju se propisi o odbrani, civilnoj
zaštiti i Vojsci Srbije i zaključeni međunarodni ugovori u oblasti bezbednosti, odbrane
i vojne saradnje, kao i propisi kojima se uređuje nadležnost i rad drugih snaga odbrane.

Član 2.

Multinacionalne
operacije van granica Republike Srbije (u daljem tekstu: multinacionalne operacije),
u smislu ovog zakona, obuhvataju misije i zadatke u očuvanju nacionalne, regionalne
i globalne bezbednosti i mira u svetu, i to:

1)
operacije očuvanja, održavanja i izgradnje mira u svetu;

2)
operacije sprečavanja sukoba i uspostavljanja mira;

3)
zajedničke odbrambene operacije u skladu sa propisima o odbrani;

4)
operacije pružanja pomoći u otklanjanju posledica međunarodnog terorizma i terorističkih
napada većih razmera;

5)
učestvovanje u humanitarnim operacijama u slučaju prirodnih, tehničko-tehnoloških
i ekoloških nesreća većih razmera i pružanje pomoći u kriznim situacijama.

Druge
snage odbrane, u smislu ovog zakona, su zaposleni u Ministarstvu odbrane, Ministarstvu
unutrašnjih poslova i drugim organima državne uprave, osoblje civilne zaštite i lica
koja se mogu angažovati na poslovima pružanja pomoći u okviru multinacionalnih operacija,
odnosno pružanju humanitarne pomoći ugroženim državama u kriznim situacijama, kao
i materijalni potencijal Republike Srbije.

Pod
humanitarnim operacijama, u smislu ovog zakona, smatra se angažovanje pripadnika
Vojske Srbije i drugih snaga odbrane na otklanjanju i ublažavanju posledica prirodnih
katastrofa, tehničko-tehnoloških nesreća i drugih nesreća koje obimom i intenzitetom
ugrožavaju zdravlje i živote ljudi, materijalna dobra i životnu sredinu, a koje nije
moguće otkloniti angažovanjem organa države na čijoj je teritoriji događaj nastao.

Član 3.

Upućivanje
Vojske Srbije i drugih snaga odbrane u multinacionalne operacije zasniva se na sledećim
principima:

1)
da je učešće pripadnika Vojske Srbije i drugih snaga odbrane u konkretnoj operaciji
u skladu sa Ustavom Republike Srbije i međunarodnim pravom;

2) da je učešće pripadnika Vojske Srbije i drugih snaga odbrane u konkretnoj 
operaciji u skladu sa nacionalnim, bezbednosnim, odbrambenim i spoljnopolitičkim 
interesima Republike Srbije;

3)
da se aktivnosti Vojske Srbije i drugih snaga odbrane u vezi sa učešćem u multinacionalnim
operacijama u javnosti objektivno predstavljaju;

4)
da je obezbeđena adekvatna pravna zaštita učesnika u multinacionalnim operacijama
i poštovanje ugovornih obaveza u pogledu procena bezbednosnih rizika.

*Službeni glasnik RS, broj 36/2018

Član 4.

Obaveze
koje je Republika Srbija preuzela zaključenim međunarodnim ugovorima u oblasti bezbednosti,
odbrane i vojne saradnje izvršavaju se u skladu s tim ugovorima i aktima donetim
za njihovo sprovođenje.

Izvršenje
obaveza iz stava 1. ovog člana obezbeđuju Vlada i Ministarstvo odbrane, u skladu
sa propisima o odbrani, odnosno nadležni organi prema ovlašćenjima iz zaključenih
međunarodnih ugovora.

Član 5.

Pripadnici
Vojske Srbije se mogu angažovati u multinacionalnim operacijama i učestvovati u
aktivnostima iz člana 2. stav 1. ovog zakona i dužni su da postupaju u skladu sa
Ustavom Republike Srbije, zakonom, odlukama nadležnih organa, principima međunarodnog
prava o upotrebi sile i pravilima angažovanja donetim za konkretnu multinacionalnu
operaciju.

Pripadnici
drugih snaga odbrane, u skladu sa potrebama, mogu se angažovati u multinacionalnim
operacijama iz člana 2. stav 1. ovog zakona i dužni su da postupaju u skladu sa
zakonom, odlukama nadležnih organa i principima i pravilima međunarodnog humanitarnog
prava.

Član 6.

Status
pripadnika Vojske Srbije angažovanih u multinacionalnim operacijama iz člana 2.
stav 1. ovog zakona uređuje se u skladu sa ovim zakonom i propisima kojima je uređena
služba u Vojsci Srbije.

Status
pripadnika drugih snaga odbrane u multinacionalnim operacijama iz člana 2. stav
1. ovog zakona uređuje se u skladu sa ovim zakonom, propisima o civilnoj zaštiti
i propisima o državnim službenicima.

II. PRIPREMA I UPUĆIVANJE U MULTINACIONALNE OPERACIJE
I POVLAČENJE IZ MULTINACIONALNIH OPERACIJA

Član 7.
Narodna skupština, na predlog Vlade, donosi odluku o 
upotrebi Vojske Srbije i drugih snaga odbrane u multinacionalnim operacijama van 
granica Republike Srbije.
Odluka iz stava 1. ovog člana sadrži nazive 
multinacionalnih operacija u koje se mogu uputiti pripadnici Vojske Srbije i 
drugih snaga odbrane, mandat multinacionalnih operacija, ukupan broj pripadnika 
Vojske Srbije koji se mogu angažovati u multinacionalnim operacijama.
U slučaju promene mandata ili naziva multinacionalne 
operacije u kojoj su angažovani pripadnici Vojske Srbije, odluka iz stava 1. 
ovog člana primenjuje se do donošenja odluke o nastavku angažovanja ili povlačenju 
iz multinacionalne operacije.
Narodna skupština, na predlog Vlade, odlučuje o 
nastavku angažovanja, odnosno povlačenju pripadnika Vojske Srbije iz 
multinacionalne operacije pre isteka mandata.

*Službeni glasnik RS, broj 36/2018

Član 8.
Na osnovu odluke Narodne skupštine o upotrebi Vojske 
Srbije i drugih snaga odbrane u multinacionalnim operacijama, Vlada usvaja 
Godišnji plan realizacije učešća Vojske Srbije i drugih snaga odbrane u 
multinacionalnim operacijama (u daljem tekstu: Godišnji plan).
Godišnji plan sadrži: nazive odobrenih multinacionalnih 
operacija, pregled multinacionalnih operacija u kojima je učešće u toku sa 
ocenom stanja; pregled multinacionalnih operacija u kojima se očekuje početak 
učešća, njihov mandat i cilj koji se postiže upotrebom Vojske Srbije i drugih 
snaga odbrane; snage koje se stavljaju na raspolaganje za učešće u 
multinacionalnim operacijama; materijalna i finansijska sredstva koja su 
obezbeđena za korišćenje i utrošak, kao i druge elemente od značaja za učešće 
Vojske Srbije i drugih snaga odbrane u multinacionalnim operacijama.
Godišnji plan priprema Ministarstvo odbrane u saradnji 
sa nadležnim organima.
Ministarstvo odbrane u saradnji sa Ministarstvom 
spoljnih poslova i drugim nadležnim organima, u slučaju potrebe, može utvrditi 
nacionalna ograničenja učešća Vojske Srbije i drugih snaga odbrane u 
multinacionalnim operacijama u cilju zaštite života angažovanih lica i zaštite 
interesa Republike Srbije, koja se posebno definišu za konkretnu multinacionalnu 
operaciju, u skladu sa principima iz člana 3. ovog zakona.

*Službeni glasnik RS, broj 36/2018

Član 9.

Predsednik
Republike, na osnovu odluke Narodne skupštine, u skladu sa zakonom, odlučuje o upućivanju
pripadnika Vojske Srbije u multinacinalne operacije, na predlog ministra odbrane.

Izvršavanje
odluke iz stava 1. ovog člana, u skladu sa zakonom, obezbeđuju Ministarstvo odbrane
i Vojska Srbije.

Član 10.

Vlada,
na osnovu usvojenog Godišnjeg plana, u skladu sa zakonom, odlučuje o učešću
i upućivanju pripadnika Ministarstva unutrašnjih poslova, osoblja civilne zaštite i
zaposlenih u organima državne uprave u multinacionalne operacije, produžetku vremena
njihovog angažovanja i povlačenju iz multinacionalne operacije, na predlog nadležnog
ministra.

Izvršavanje
odluke iz stava 1. ovog člana, u skladu sa zakonom, obezbeđuju nadležna ministarstva.

Izuzetno,
Vlada može odobriti učešće drugih snaga odbrane u humanitarnim operacijama koje
nisu predviđene Godišnjim planom, u slučaju neodložnog otklanjanja posledica
prirodnih, tehničko-tehnoloških i ekoloških nesreća većih razmera, kao i pružanja
pomoći civilnim organima u kriznim situacijama.

*Službeni glasnik RS, broj 36/2018

Član 11.

Odluku
predsednika Republike iz člana 9. ovog zakona izvršava ministar odbrane, u skladu
sa zakonom i propisima o odbrani i Vojsci Srbije.

Odluku
Vlade iz člana 10. ovog zakona izvršavaju nadležni ministri, u skladu sa zakonom
i propisima kojima se uređuje nadležnost i rad drugih snaga odbrane.

Član 12.

U
multinacionalne operacije mogu se upućivati samo pripadnici Vojske Srbije i drugih
snaga odbrane koji su završili obuku u zemlji ili inostranstvu, koji su osposobljeni
za odgovarajuću specijalnost i koji imaju odgovarajući sertifikat o osposobljenosti
za učešće u multinacionalnim operacijama.

Izuzetno, na period ne duži od 45 dana u kontinuitetu, u zonu multinacionalne 
operacije mogu biti upućeni pripadnici Vojske Srbije i drugih snaga odbrane koji 
ne ispunjavaju uslove iz stava 1. ovog člana, ako je to neophodno radi pružanja 
podrške snagama angažovanim u multinacionalnoj operaciji u izvršavanju mandata 
misije.

*Službeni glasnik RS, broj 36/2018

Član 13.

U
multinacionalne operacije ne mogu biti upućeni vojnici dok se nalaze na služenju
vojnog roka, u skladu sa propisima o vojnoj obavezi, odnosno civilnoj službi.

U
slučaju proglašenja ratnog ili vanrednog stanja, u multinacionalne operacije ne mogu
se upućivati pripadnici Vojske Srbije do ukidanja ratnog ili vanrednog stanja, osim
u multinacionalne operacije iz člana 2. stav 1. tačka 3) ovog zakona.

U
multinacionalne operacije iz člana 2. stav 1. ovog zakona mogu biti upućeni pripadnici
aktivne rezerve čija se prava i obaveze u vezi sa učešćem u multinacionalnim operacijama
uređuju ugovorom.

Član 14.

Plan
priprema za učešće u multinacionalnoj operaciji utvrđuju i sprovode:

1)
ministar odbrane – za pripadnike Vojske Srbije;

2)
ministar unutrašnjih poslova – za policijske službenike;

3)
nadležni ministar – za zaposlene u organima državne uprave.

Кriterijume
za izbor i način izbora pripadnika Vojske Srbije, pripadnika Ministarstva unutrašnjih
poslova, osoblja civilne zaštite i zaposlenih u organima državne uprave koji se pripremaju
i obučavaju za učešće u multinacionalnim operacijama i način izdavanja sertifikata
o osposobljenosti uređuje nadležni ministar iz stava 1. ovog člana, u skladu sa zahtevima
multinacionalne operacije.

Član 15.

Izabrani
pripadnik civilne zaštite, pripadnik Ministarstva unutrašnjih poslova, državni službenik
i nameštenik za vreme koje provede na pripremama u zemlji i inostranstvu radi učešća
u multinacionalnim operacijama ima pravo na plaćeno odsustvo u skladu sa ovim zakonom.

Pripadniku
Vojske Srbije i licu iz stava 1. ovog člana za vreme priprema i obuke za učešće
u multinacionalnoj operaciji pripada pravo i na naknadu troškova, u skladu sa propisima
o naknadi putnih i drugih troškova.

Vlada propisuje uslove za pripreme i obučavanje lica iz stava 1. ovog člana za 
učešće u multinacionalnim operacijama van granica Republike Srbije.

Pripremanje
i obučavanje za učešće u multinacionalnim operacijama pripadnika Vojske Srbije obavlja
se u skladu sa propisima o odbrani i Vojsci Srbije.

*Službeni glasnik RS, broj 36/2018

Član 16.

Ako
u vremenu određenom za sprovođenje multinacionalne operacije dođe do narušavanja mandata
misije, ozbiljnog ugrožavanja bezbednosti i odbrambenih interesa Republike Srbije,
ili budu ugroženi životi pripadnika Vojske Srbije i drugih snaga odbrane, ili nastanu
neprihvatljivi rizici i opasnost po njihovu bezbednost, a Narodna skupština nije u
mogućnosti da se sastane, na osnovu zajedničke procene sa nadležnim ministrima,
ministar odbrane predlaže predsedniku Republike donošenje odluke o trenutnom povlačenju
dela ili svih pripadnika Vojske Srbije, odnosno drugih snaga odbrane i pre okončanja
aktivnosti na koju su upućeni.

O
odluci iz stava 1. ovog člana, bez odlaganja obaveštavaju se predsednik Narodne skupštine
i predsednik Vlade.

Član 17.
Vlada u prvom tromesečju tekuće godine usvaja Izveštaj 
o učešću Vojske Srbije i drugih snaga odbrane u multinacionalnim operacijama za 
prethodnu godinu koji radi informisanja podnosi Narodnoj skupštini i predsedniku 
Republike.
Izveštaj iz stava 1. ovog člana priprema Ministarstvo 
odbrane u saradnji sa nadležnim ministarstvima.
Izveštaj iz stava 1. ovog člana sadrži: podatke o 
karakteru multinacionalnih operacija u kojima su učestvovali pripadnici Vojske 
Srbije i drugih snaga odbrane; pregled strukture angažovanih snaga odbrane; 
pregled utrošenih sredstava po namenama za pripremanje i izvođenje operacija, 
odnosno povlačenja iz tih operacija; analizu stanja u zoni izvođenja operacija, 
odnosno aktivnosti i ostvarenih rezultata u konkretnoj operaciji i druge podatke 
od značaja za ostvarivanje bezbednosnih i odbrambenih interesa Republike Srbije.
Prilikom usvajanja izveštaja iz stava 1. ovog člana, 
Vlada razmatra ostvarene rezultate radi preduzimanja odgovarajućih aktivnosti u 
angažovanju ljudskih i materijalnih resursa u multinacionalnoj operaciji.
Vlada najkasnije u roku od trideset dana od dana 
saznanja pismeno obaveštava Narodnu skupštinu i predsednika Republike o okončanju 
ili prevremenom završetku multinacionalne operacije, promeni njenog mandata, 
odnosno promeni drugih bitnih okolnosti koje utiču na mandat multinacionalne 
operacije.

*Službeni glasnik RS, broj 36/2018
Član 17a
U cilju usmeravanja aktivnosti nadležnih organa državne 
uprave, Vlada osniva Telo za koordinaciju poslova i usmeravanje aktivnosti u vezi 
sa učešćem Vojske Srbije i drugih snaga odbrane u multinacionalnim operacijama 
(u daljem tekstu: Telo za koordinaciju poslova).
Telo za koordinaciju poslova usmerava aktivnosti 
nadležnih organa u cilju efikasnijeg planiranja, pripreme, angažovanja, redovnih 
rotacija, povlačenja i drugih aktivnosti pripadnika Vojske Srbije i drugih snaga 
odbrane, u skladu sa nacionalnim, bezbednosnim i odbrambenim interesima 
Republike Srbije.
Telo za koordinaciju poslova čine predstavnici 
Ministarstva spoljnih poslova, Ministarstva odbrane, Ministarstva unutrašnjih 
poslova, Ministarstva finansija i Ministarstva zdravlja, a po potrebi i drugih 
nadležnih organa.

*Službeni glasnik RS, broj 36/2018

Član 18.

Nadležna
ministarstva i drugi državni organi dužni su da u okviru svojih nadležnosti pruže
stručnu i tehničku pomoć za izvršavanje odobrenih multinacionalnih operacija.

III. POSEBNA PRAVA I OBAVEZE UČESNIКA U MULTINACIONALNIM
OPERACIJAMA

Član 19.

Ministarstvo
odbrane i Vojska Srbije su dužni da u saradnji sa nadležnim organima organizuju i
koordiniraju sve aktivnosti u vezi sa pripremama pripadnika Vojske Srbije i drugih
snaga odbrane koji se upućuju u inostranstvo radi izvršavanja odobrenih multinacionalnih
operacija.

Po
usvajanju Godišnjeg plana, Ministarstvo odbrane bez odlaganja obaveštava nadležne
organe i organizacije državne uprave i organe lokalne samouprave o obavezama iz
njihove nadležnosti.

*Službeni glasnik RS, broj 36/2018

Član 20.

Izbor
pripadnika Vojske Srbije i drugih snaga odbrane za obuku i učešće u multinacionalnim
operacijama vrši se u skladu sa ovim zakonom i propisima o odbrani i Vojsci Srbije,
kao i propisima kojima se uređuje nadležnost i rad drugih snaga odbrane.

Za
izvršavanje multinacionalnih operacija koje zahtevaju zajedničko učešće pripadnika
Vojske Srbije i pripadnika Ministarstva unutrašnjih poslova radi pružanja pomoći u
kriznim situacijama, popuna se vrši u skladu sa sporazumom koji zaključuju ministar
odbrane i ministar unutrašnjih poslova.

Član 21.

Brisan je raniji stav 1. (vidi član 9. Zakona - 36/2018-28)

Za
vreme učešća u multinacionalnim operacijama, kontrolu sistema komandovanja i izvršavanja
vojnih dužnosti vrše ovlašćene starešine Vojske Srbije, u skladu sa propisima o
službi u Vojsci Srbije i saglasno pravilima komandovanja i kontrole koje je utvrdila
međunarodna organizacija koja realizuje multinacionalnu operaciju.

Za svako učešće pripadnika Vojske Srbije i drugih snaga odbrane u 
multinacionalnim operacijama primenjuju se pravila angažovanja koja su propisale 
Ujedinjene nacije, Evropska unija ili drugi sistemi kolektivne bezbednosti za 
konkretnu multinacionalnu operaciju, ukoliko nisu u suprotnosti sa principima 
utvrđenim u članu 3. ovog zakona.

U slučaju kršenja principa na kojima se zasniva upućivanje pripadnika Vojske 
Srbije i drugih snaga odbrane u multinacionalne operacije, u skladu sa članom 8. 
ovog zakona, utvrdiće se nacionalno ograničenje za njihovo učešće u konkretnoj 
multinacionalnoj operaciji.

*Službeni glasnik RS, broj 36/2018

Član 22.

Pripadnici
Vojske Srbije i drugih snaga odbrane ne mogu biti neprekidno duže od godinu dana
u multinacionalnoj operaciji, osim u slučaju zdravstvene sprečenosti za povratak
u zemlju, tehničkih razloga ili na osnovu zahteva komandanta snaga u multinacionalnoj
operaciji do završetka započete aktivnosti.

O
nastupanju razloga iz stava 1. ovog člana, nadležni organ je obavezan da obavesti
Ministarstvo odbrane.

Član 23.

O
pravima i obavezama pripadnika Vojske Srbije koji su angažovani u multinacionalnim
operacijama odlučuju ovlašćene starešine, u skladu sa ovim zakonom i propisima o
službi u Vojsci Srbije.

O
pravima i obavezama pripadnika drugih snaga odbrane koji su angažovani u humanitarnim
i drugim operacijama odlučuju rukovodioci organa državne uprave, odnosno pravnih
lica kod kojih su zaposleni, u skladu sa ovim zakonom i propisima o radu.

Član 24.

Pripadnici
Vojske Srbije i drugih snaga odbrane za vreme učešća u multinacionalnim operacijama
imaju pravo na naknadu plate, odnosno zarade i druga novčana primanja u zemlji najmanje
u iznosu koji bi ostvarili da su na službi u Vojsci Srbije ili u radnom odnosu u
zemlji, kao i posebna prava u skladu sa propisima kojima je uređena služba u Vojsci
Srbije, odnosno radni odnos i penzijsko i invalidsko osiguranje.

Pored prava iz stava 1. ovog člana, pripadnici Vojske Srbije i drugih snaga 
odbrane za vreme učešća u multinacionalnim operacijama imaju pravo i na mesečnu 
naknadu za učešće u multinacionalnoj operaciji i druga novčana primanja po 
osnovima i merilima koje propisuje Vlada, u skladu sa ovim zakonom i zaključenim 
međunarodnim ugovorima i ugovorima za njihovo izvršavanje.

*Službeni glasnik RS, broj 36/2018

Član 25.
Pripadnici Vojske Srbije i drugih snaga odbrane koji 
su angažovani u multinacionalnim operacijama imaju pravo na:
1) mesečnu naknadu za učešće u multinacionalnoj 
operaciji;
2) uvećan staž osiguranja;
3) naknadu troškova prevoza za jedno putovanje do mesta 
stanovanja i nazad ukoliko su u multinacionalnu operaciju upućeni na period duži 
od sedam meseci;
4) lično osiguranje od bolesti, rizika ranjavanja, težih 
povreda, invaliditeta ili smrti za vreme učestvovanja u multinacionalnoj 
operaciji;
5) putne troškove i besplatan odmor u objektima 
predviđenim za odmor i rekreaciju po povratku iz multinacionalne operacije;
6) naknadu troškova prevoza do mesta stanovanja i nazad 
u slučaju smrti krvnog srodnika u pravoj liniji, supružnika, vanbračnog 
partnera, pastorka, usvojitelja i usvojenika, braće i sestara.
Bliže uslove i način ostvarivanja prava pripadnika 
Vojske Srbije iz stava 1. tač. 3), 5) i 6) ovog člana propisuje ministar 
odbrane, odnosno za pripadnike drugih snaga odbrane nadležni ministar.
Prava iz stava 1. tač. 1) i 4) ovog člana pripadaju i 
licima koja se upućuju u zonu multinacionalne operacije radi podrške snagama 
angažovanim u multinacionalnoj operaciji u izvršavanju mandata misije.

*Službeni glasnik RS, broj 36/2018

Član 26.

Pripadnici
Vojske Srbije i drugih snaga odbrane za vreme obuke, školovanja i vežbi u inostranstvu,
radi priprema za učešće u multinacionalnim operacijama, imaju pravo na naknadu troškova
prema propisima o naknadi troškova za putovanje u inostranstvo.

Član 27.

Pripadnici
Vojske Srbije i drugih snaga odbrane koji su upućeni u multinacionalne operacije
obavezni su da:

1)
učešćem u multinacionalnoj operaciji štite i promovišu ugled Republike Srbije;

2)
savesno i odgovorno izvršavaju poverene dužnosti i zadatke, poštujući sistem rukovođenja
i komandovanja;

3)
poštuju pravila međunarodnog prava o upotrebi sile i pravila humanitarnog prava,
dajući svoj doprinos bezbednosti i miru i sprečavanju krizne situacije;

4)
snose troškove u slučaju samovoljnog prekida angažovanja u mirovnoj ili humanitarnoj
operaciji po opštim pravilima o naknadi štete;

5)
podležu disciplinskoj, prekršajnoj i krivičnoj odgovornosti, u skladu sa zakonom
i zaključenim međunarodnim ugovorima.

Za
materijalna sredstva koja se koriste u mirovnim i humanitarnim operacijama odgovara
se po propisima o odgovornosti lica za štetu koju učine u obavljanju službe.

Učesnici
u multinacionalnim operacijama u vezi sa korišćenjem materijalnih sredstava koja
su im poverena imaju obaveze koje su propisane za budžetske korisnike i korisnike
sredstava u svojini Republike Srbije.

Član 28.

Pripadnici
Vojske Srbije i drugih snaga odbrane koji se nalaze u multinacionalnoj operaciji
imaju pravo na:

1)
diplomatsku i pravnu pomoć i zaštitu;

2) brisana je (vidi član 12. Zakona - 36/2018-28)

3)
mirovanje radnog odnosa do povratka iz multinacionalne operacije;

4)
naknadu štete u slučaju posledica bolesti, povrede, ranjavanja, invaliditeta ili smrti
u toku obavljanja dužnosti u multinacionalnoj operaciji.

Član 29.

Pripadnicima
Vojske Srbije i drugih snaga odbrane za vreme učešća u multinacionalnoj operaciji
zabranjeno je:

1)
obavljanje privrednih i drugih uslužnih delatnosti u inostranstvu, osim onih koje
se odnose na logističku podršku zajedničkih snaga;

2)
svako mešanje u unutrašnje poslove zemlje domaćina izvan odobrenog mandata misije;

3)
samovoljno napuštanje ili prekidanje misije bez saglasnosti nadležnih organa;

4)
svako drugo delovanje izvan mandata misije.

Član 30.

Prava,
obaveze i odgovornosti pripadnika Vojske Srbije, osoblja civilne zaštite i zaposlenih
u organima državne uprave koji se pripremaju i obučavaju za učešće u multinacionalnim
operacijama uređuju se ugovorom sa nadležnim ministarstvom.

Pre
upućivanja u multinacionalnu operaciju, Ministarstvo odbrane sa pripadnikom Vojske
Srbije zaključuje ugovor o njegovom angažovanju u skladu sa ovim zakonom.

Lica
iz stava 1. ovog člana dužna su da na poziv nadležnog organa prihvate učešće u multinacionalnoj
operaciji u roku od tri godine od dana završetka obuke, odnosno dobijanja sertifikata
do dana pozivanja za učešće u multinacionalnoj operaciji, izuzev u operacijama iz
člana 2. stav 1. tačka 3) ovog zakona.

Član 31.

Pripadnici
Vojske Srbije i drugih snaga odbrane dužni su da se po okončanju ili povlačenju iz
multinacionalne operacije jave nadležnom organu kod kojeg su zaposleni radi regulisanja
statusa i prava iz radnog odnosa.

Član 32.

Vreme
koje pripadnici Vojske Srbije i drugih snaga odbrane provedu u multinacionalnim
operacijama smatra se službom u Vojsci Srbije, odnosno radnim odnosom.

Član 33.

Za
vreme učešća u multinacionalnoj operaciji pripadnici Vojske Srbije obavljaju službu
u skladu sa propisima kojima je uređena služba u Vojsci Srbije, a pripadnici drugih
snaga odbrane u skladu sa propisima struke i specijalnosti za koju su osposobljeni.

Lica
iz stava 1. ovog člana izvršavaju zadatke samostalno ili u okviru kontingenta zemlje
partnera, u skladu sa zaključenim međunarodnim ugovorom za konkretnu operaciju.

Član 34.

Vreme
koje pripadnik Vojske Srbije i drugih snaga odbrane provede u multinacionalnoj operaciji
računa se u staž osiguranja sa uvećanim trajanjem, tako što se svakih 12 meseci efektivno
provedenih u multinacionalnoj operaciji računa kao 18 meseci.

Vreme
koje pripadnik Vojske Srbije i drugih snaga odbrane provede u multinacionalnoj operaciji
u efektivnom trajanju manjem od 12 meseci računa se u staž osiguranja sa uvećanim trajanjem
srazmerno uvećanju iz stava 1. ovog člana.

Član 35.

U
slučajevima povrede, ranjavanja, bolesti, invaliditeta ili smrti za vreme učešća u
multinacionalnim operacijama iz člana 2. stav 1. ovog zakona, pripadnici Vojske
Srbije i drugih snaga odbrane imaju pravo na naknadu štete i druga prava, u skladu
sa zakonom, zaključenim međunarodnim ugovorima i propisima o naknadi štete koji se
priznaju u međunarodnoj organizaciji ili instituciji pod čijim pokroviteljstvom se
sprovodi multinacionalna operacija.

U
slučaju smrti pripadnika Vojske Srbije i drugih snaga odbrane u multinacionalnoj
operaciji, članovima porodice pokojnika pripada naknada za stvarne pogrebne troškove.

Troškovi
iz st. 1. i 2. ovog člana padaju na teret sredstava za izvršenje Godišnjeg plana upotrebe
i budžeta Republike Srbije.

Član 36.

Pripadnici
Vojske Srbije i drugih snaga odbrane koji učestvuju u multinacionalnoj operaciji imaju pravo na
obavezno osiguranje za slučaj bolesti, povrede, ranjavanja, invalidnosti ili smrti,
u skladu sa propisima o osiguranju ili zaključenim međunarodnim ugovorom.

Nadležno
ministarstvo zaključuje ugovor o osiguranju od rizika bolesti, povređivanja, ranjavanja
i smrti za vreme učešća u multinacionalnoj operaciji sa licem iz stava 1. ovog člana,
pre njegovog upućivanja u multinacionalnu operaciju.

Način
ostvarivanja prava na osiguranje pripadnika Vojske Srbije i drugih snaga odbrane koji
se upućuju u multinacionalne operacije propisuje Vlada.

*Službeni glasnik RS, broj 36/2018

IV. NAČIN FINANSIRANJA TROŠКOVA ANGAŽOVANJA U
MULTINACIONALNIM OPERACIJAMA

Član 37.

Troškovi
pripreme, učešća i povratka pripadnika Vojske Srbije i drugih snaga odbrane iz multinacionalnih
operacija, kao i obaveze drugih pravnih lica u pružanju materijalne pomoći u vezi
sa realizacijom humanitarnih operacija, finansiraju se iz budžeta Republike Srbije.

Vlada
u okviru budžeta Republike Srbije obezbeđuje sredstva za izvršenje 
Godišnjeg plana, odnosno aktivnosti u multinacionalnim operacijama.

Izuzetno
od odredbe stava 2. ovog člana, sredstva za finansiranje multinacionalnih operacija
iz člana 8. stav 4. ovog zakona Vlada obezbeđuje dodatno, u skladu sa propisima
o budžetskom sistemu.
*Službeni glasnik RS, broj 36/2018

Član 38.
Troškovi iz člana 37. stav 1. ovog zakona obuhvataju:
1) izbor pripadnika Vojske Srbije i drugih snaga 
odbrane za misije, obuku, pripreme, lekarske preglede, testiranje, transportne 
troškove, troškove kontrole i ostale troškove prema standardima odbrane po 
vrstama sredstava, odnosno aktivnosti;
2) nabavku tehnike i opreme;
3) upućivanje pripadnika Vojske Srbije i drugih snaga 
odbrane u multinacionalne operacije;
4) naknadu plate i mesečnu naknadu za učešće u 
multinacionalnoj operaciji;
5) troškove prevoza iz člana 25. stav 1. tač. 3) i 6) 
ovog zakona;
6) remont, popravku i održavanje naoružanja i opreme i 
nabavku rezervnih delova, sitnog inventara i potrošnog materijala;
7) troškove osiguranja svih učesnika i tehnike koja se 
koristi u multinacionalnim operacijama;
8) sanitetsko obezbeđenje i transport učesnika u 
multinacionalnim operacijama koji ne mogu biti zbrinuti u medicinskim jedinicama 
operativne zone;
9) troškove lečenja u inostranstvu i zemlji i troškove 
naknade štete;
10) ukupne troškove nabavke posmrtne opreme, 
organizaciju sahrane lica koje je izgubilo život u multinacionalnoj operaciji, 
pripremu službenih dokumenata i socijalno zbrinjavanje članova njegove porodice;
11) naknadu štete trećim licima za štetu učinjenu tokom 
izvođenja multinacionalne operacije;
12) troškove boravka u objektima predviđenim za odmor 
i rekreaciju;
13) troškove eventualne pravne pomoći;
14) ostale troškove za potrebe pripreme, logističke 
održivosti i učešća u multinacionalnoj operaciji, kao i za dezangažovanje Vojske 
Srbije i drugih snaga odbrane iz multinacionalne operacije.
*Službeni glasnik RS, broj 36/2018

Član 39.

Sredstva
iz čl. 37. i 38. ovog zakona za pripadnike Vojske Srbije obezbeđuju se preko Ministarstva
odbrane.

Sredstva
iz čl. 37. i 38. ovog zakona za pripadnike drugih snaga odbrane obezbeđuju se u
budžetu nadležnih organa državne uprave, odnosno pravnih lica čije je učešće u multinacionalnim
operacijama obuhvaćeno Godišnjim planom.

Izuzetno
od odredaba st. 1. i 2. ovog člana, za operacije predviđene u članu 8. stav 4. ovog
zakona sredstva se obezbeđuju iz sredstava rezerve budžeta Republike Srbije za tekuću
godinu.
*Službeni glasnik RS, broj 36/2018

Član 40.
Pokretne stvari u javnoj svojini, radovi i usluge za 
potrebe Vojske Srbije i drugih snaga odbrane u multinacionalnim operacijama 
obezbeđuju se u zemlji, u skladu sa propisima kojima se uređuje pribavljanje i 
raspolaganje sredstvima kod budžetskih korisnika. 
Vlada propisuje uslove, način pribavljanja i raspolaganja 
pokretnim stvarima u javnoj svojini i način vođenja evidencije, kao i način 
pribavljanja radova i usluga u inostranstvu za potrebe pripadnika Vojske Srbije i 
drugih snaga odbrane angažovanih u multinacionalnim operacijama. 
Evidencija iz stava 2. ovog člana vodi se u obliku 
pomoćne knjige u skladu sa propisima o budžetskom računovodstvu i sadrži: naziv, 
nomenklaturni broj, jedinicu mere, vrstu i kategoriju pokretnih stvari, kao i 
druga knjigovodstvena obeležja.
*Službeni glasnik RS, broj 36/2018

V. PRELAZNE I ZAVRŠNE ODREDBE

Član 41.

Svi
započeti postupci upućivanja pripadnika Vojske Srbije i drugih snaga odbrane u multinacionalne
operacije do dana stupanja na snagu ovog zakona, završiće se u skladu sa odredbama
ovog zakona.

Zahtevi
za ostvarivanje prava i obaveza učesnika upućenih u multinacionalne operacije do
dana stupanja na snagu ovog zakona za koje nije doneta odluka nadležnog organa, rešavaće
se u skladu sa propisima po kojima su stečena, a ako je to za njih povoljnije, po
odredbama ovog zakona.

Član 42.

Propisi
za izvršavanje ovog zakona doneće se u roku od šest meseci od dana stupanja na snagu
ovog zakona.

Propisi
doneti radi izvršavanja Zakona o učešću profesionalnih pripadnika Vojske Srbije i
Crne Gore, osoblja civilne zaštite i zaposlenih u organima uprave Saveta ministara
u mirovnim operacijama i drugim aktivnostima u inostranstvu (,,Službeni list SCG”,
broj 61/04) ostaju na snazi do donošenja propisa za izvršavanje ovog zakona, osim
odredaba koje su u suprotnosti sa ovim zakonom.

Član 43.

Danom
stupanja na snagu ovog zakona prestaje da važi Zakon o učešću profesionalnih pripadnika
Vojske Srbije i Crne Gore, osoblja civilne zaštite i zaposlenih u organima uprave
Saveta ministara u mirovnim operacijama i drugim aktivnostima u inostranstvu
(,,Službeni list SCG”, broj 61/04).

Danom
stupanja na snagu ovog zakona u Zakonu o odbrani („Službeni glasnik RS”, broj
116/07) u članu 9. stav 2. tačka 9) prestaje da važi, a u članu 12. stav 2. tačka
12) reči: „na osnovu odluke Narodne skupštine” brišu se.

Član 44.

Ovaj
zakon stupa na snagu osmog dana od dana objavljivanja u ,,Službenom glasniku Republike
Srbije”.
ODREDBE КOJE NISU UNETE U "PREČIŠĆEN TEКST" ZAКONA 
Zakon o izmenama i dopunama Zakona o upotrebi Vojske 
Srbije i drugih snaga odbrane u multinacionalnim operacijama van granica 
Republike Srbije: "Službeni glasnik RS", broj 36/2018-28
Član 16.
Propisi doneti za izvršavanje Zakona o 
upotrebi Vojske Srbije i drugih snaga odbrane u multinacionalnim operacijama van 
granica Republike Srbije („Službeni glasnik RS”, broj 88/09) uskladiće se sa 
odredbama ovog zakona u roku od 90 dana od dana stupanja na snagu ovog zakona.
Član 17.
Propisi za izvršavanje ovog zakona doneće se u 
roku od 90 dana od dana stupanja na snagu ovog zakona.
Član 18.
Pripadnici Vojske Srbije i drugih snaga 
odbrane angažovani u multinacionalnim operacijama na osnovu važeće odluke 
Narodne skupštine o usvajanju Godišnjeg plana upotrebe Vojske Srbije i drugih 
snaga odbrane u multinacionalnim operacijama nastavljaju sa angažovanjem u 
multinacionalnim operacijama i u narednoj godini do donošenja odluka u skladu sa 
čl. 2. i 3. ovog zakona.
Član 19.
Ovaj zakon stupa na snagu osmog dana od dana 
objavljivanja u „Službenom glasniku Republike Srbije”.








Redakcijski prečišćen tekst




ZAКON
o sprečavanju nasilja i nedoličnog ponašanja na sportskim priredbama
„Službeni glasnik RS“, br. 67 od 1. jula 2003, 101 od 21. novembra 2005. - 
dr. zakon, 90 od 1. oktobra 2007, 
72 od 3. septembra 2009. - 
dr. zakon, 111 od 29. decembra 2009, 
104 od 27. novembra 2013 - 
dr. zakon, 87 od 13. novembra 2018.
I. OSNOVNE ODREDBE 
Član 1.
Ovim zakonom utvrđuju se mere za sprečavanje nasilja i nedoličnog ponašanja na sportskim priredbama i u vezi sa sportskim priredbama, kao i obaveze organizatora i ovlašćenja nadležnih organa u sprovođenju tih mera.*Službeni glasnik RS, broj 111/2009
Član 2.
Sportske priredbe, u smislu ovog zakona, jesu sportska takmičenja i sportske manifestacije. 
Organizator sportske priredbe, u smislu ovog zakona, 
jeste sportski savez, sportsko društvo, sportska organizacija – klub, drugo 
pravno ili fizičko lice koje se stalno ili povremeno bavi organizacijom 
sportskih priredbi, odnosno koje je preuzelo organizovanje određene sportske 
priredbe, ili vršenje određenih poslova u organizovanju sportske priredbe. 
Vreme održavanja sportske priredbe, u smislu ovog zakona, je vremenski interval 
od dva časa pre početka sportske priredbe do jednog časa nakon njenog 
završetka, odnosno, kad se održavaju sportske priredbe povećanog rizika, 
vremenski interval od 
četiri časa pre početka sportske priredbe do četiri 
časa nakon njenog završetka.
Organizator sportske priredbe povećanog rizika dužan 
je da otvori ulaze najkasnije dva sata pre početka sportske priredbe, a 
organizatori ostalih sportskih priredaba najkasnije sat vremena pre početka 
sportske priredbe ili u drugo vreme koje odredi ministarstvo nadležno za 
unutrašnje poslove (u daljem tekstu: Ministarstvo).
Učesnici sportske priredbe, u smislu ovog zakona, jesu sva lica prisutna na sportskoj priredbi. 
Sportski objekat, u smislu ovog zakona, je objekat namenjen za održavanje sportskih priredbi, koji 
pored sportskog terena ima prostor za gledalište i koji može imati i prateći 
prostor (sanitarni, garderobni, spremišni i dr.), 
kao i prostor na koji je ulazak i kretanje fizičkih lica uslovljeno posedovanjem 
ulaznice ili dozvole koju izdaje organizator sportske priredbe. 
Sportski teren, u smislu ovog zakona, jeste prostor na kome se obavlja sportska aktivnost (sportska igra, 
takmičenje), kao i prostor do gledališta. 
Gledalište, u 
smislu ovog zakona, jeste uređen prostor na sportskom objektu namenjen za smeštaj 
gledalaca (tribine), odnosno prostor uz sportski teren namenjen za gledaoce ako 
objekat nema tribine.
*Službeni glasnik RS, broj 90/2007
**Službeni glasnik RS, broj 111/2009
***Službeni glasnik RS, broj 87/2018
Član 3.
Organizator sportske priredbe, u 
saradnji sa Ministarstvom, dužan je da osigura bezbedno održavanje sportske priredbe i da 
preduzme mere kojima se predupređuje i onemogućava izbijanje nasilja i nedoličnog 
ponašanja gledalaca. 
Organizator sportske priredbe vrši 
kontrolu nad sprovođenjem mera utvrđenih ovim zakonom.
*Službeni glasnik RS, broj 111/2009
**Službeni glasnik RS, broj 87/2018
Član 4.
Pod nasiljem i nedoličnim ponašanjem na sportskim priredbama, u smislu ovog zakona, smatra se 
naročito:
1) fizički napad na učesnike sportske 
priredbe, odnosno fizički obračun između učesnika na sportskoj priredbi;
2) bacanje predmeta na sportski teren ili u gledalište;
3) pokušaj 
unošenja ili unošenje u sportski objekat 
ili isticanje u sportskom objektu obeležja kojima se vređaju nacionalna, rasna, 
verska ili druga osećanja ili na drugi način izaziva mržnja ili netrpeljivosti koja 
može da dovede do fizičkih sukoba;4) oštećivanje 
sportskog objekta, opreme, uređaja i instalacija na sportskom objektu na kome se 
održava sportska priredba;5) izazivanje nereda ili 
uništavanje imovine prilikom dolaska, odnosno odlaska sa sportske priredbe ili u 
sportskom objektu, remećenje toka sportske priredbe, ugrožavanje bezbednosti 
učesnika sportske priredbe ili trećih lica;6) 
neovlašćeni ulazak na sportski teren, odnosno u službene prostorije i službene 
prolaze sportskog objekta ili u deo gledališta sportskog objekta koji je namenjen 
protivničkim navijačima;7) pokušaj unošenja, odnosno 
unošenje u sportski objekat, posedovanje ili upotreba alkohola ili drugih opojnih 
sredstava;8) pokušaj unošenja, odnosno unošenje u 
sportski objekat ili korišćenje pirotehničkih sredstava i drugih predmeta i 
sredstava kojima može da se ugrozi bezbednost učesnika u sportskoj priredbi ili 
ometa njen tok;
8a) posedovanje u dolasku ili odlasku sa sportske 
priredbe pirotehničkih sredstava, predmeta i sredstava kojima može da se ugrozi 
bezbednost;9) paljenje navijačkih rekvizita ili 
drugih predmeta;10) maskiranje lica radi prikrivanja 
identiteta u slučaju vršenja bilo kog oblika nasilja, korišćenjem odevnih ili 
drugih predmeta.
Svi izrazi u ovom zakonu imaju jednako rodno značenje, 
bez obzira da li se koriste u muškom ili ženskom rodu i odnose se podjednako na 
muški i na ženski rod.
*Službeni glasnik RS, broj 111/2009
**Službeni glasnik RS, broj 87/2018
Član 5.Na organizovanje sportskih 
priredbi shodno se primenjuju i propisi o okupljanju građana 
i privatnom obezbeđenju. 
*Službeni glasnik RS, broj 87/2018
Član 6.
Nadzor nad sprovođenjem ovog zakona vrši Ministarstvo. II. MERE ZA 
SPREČAVANJE NASILJA I NEDOLIČNOG PONAŠANJA NA SPORTSКIM PRIREDBAMA 1. 
Preventivne mere Član 7.U cilju preventivnog delovanja i smanjenja 
rizika izbijanja nasilja i nedoličnog ponašanja gledalaca, sportski savezi, 
sportska društva, sportske organizacije – klubovi dužni su da: 1) podstiču 
organizovanje i dobro ponašanje svojih navijača i njihovih klubova; 2) 
ostvaruju odgovarajuće informisanje svojih navijača (sastanci sa navijačima, 
izdavanje biltena i dr.); 3) koordiniraju aktivnosti sa klubovima svojih 
navijača prilikom organizovanog odlaska na sportske priredbe na kojima su te 
sportske organizacije – klubovi i njihovi navijači gostujući; 4) urede 
sportskim pravilima iz svoje nadležnosti koje se sportske priredbe smatraju 
visoko rizičnim i koje mere su organizatori sportskih priredbi i drugi učesnici 
dužni da preduzmu, u skladu sa zakonom i drugim propisima, na sportskim 
priredbama visokog rizika; 5) preduzmu druge mere i aktivnosti, u skladu sa 
zakonom, propisima donetim na osnovu zakona i sportskim pravilima;
6) podstiču pozitivno ponašanje i delovanje igrača i službenih lica pre, za vreme 
i nakon održavanja sportske priredbe.*Službeni glasnik RS, broj 90/20072. Mere koje se preduzimaju na sportskim priredbama 
Član 8.

Organizator sportske priredbe dužan je da obrazuje odgovarajuću redarsku službu 
ili da angažuje pravno lice ili preduzetnika radi obavljanja poslova fizičkog 
obezbeđenja i održavanja reda na sportskoj priredbi.
Prestali su da važe 
raniji st. 2. i 3. (vidi član 90. Zakona - 104/2013-8)
Prilikom održavanja međunarodnih sportskih priredaba, sportskih priredaba 
povećanog rizika ili sportskih priredaba najvišeg ranga nacionalnih ekipnih 
sportskih takmičenja, organizator je dužan da, za obavljanje poslova redarske 
službe, angažuje pravno lice ili preduzetnika za vršenje poslova privatnog 
obezbeđenja.
*Službeni glasnik 
RS, broj 111/2009
**Službeni glasnik RS, broj 87/2018
Član 8aPrilikom 
obavljanja poslova fizičkog obezbeđenja i održavanja reda na sportskoj priredbi, 
redarska služba je dužna da:1) zabrani pristup objektu 
na kome se održava sportska priredba licima koja su pod uticajem alkohola ili 
drugih opojnih sredstava, ili se iz njihovog ponašanja može zaključiti da su skloni 
nasilnom ili nedoličnom ponašanju;2) odvoji gostujuće 
navijače usmeravanjem na posebne ulaze i izlaze iz sportskog objekta i poseban 
deo gledališta koji je za njih određen;3) obezbedi da 
gledalac sedi na tačno određenom mestu;4) onemogući 
ulazak gledalaca na sportski teren i spreči njihov prelazak iz jednog dela 
gledališta namenjen navijačima jednog kluba u drugi;5) 
onemogući unošenje ili prodaju alkoholnih pića u sportskom objektu;
6) onemogući unošenje u sportski objekat predmeta koji se mogu upotrebiti u 
nasilničkim postupanjima (pirotehnička sredstva, motke, flaše i sl.), odnosno 
kojima se može ometati tok sportske priredbe (ogledala, laserski pokazivači, 
zvučni uređaji veće snage, transparenti ili obeležja kojima se podstiče rasna, 
verska, nacionalna ili druga netrpeljivost i mržnja, odnosno čiji je sadržaj 
uvredljiv ili nepristojan i sl.);7) 
onemogući unošenje u sportski objekat i isticanje navijačkih simbola koji su većih 
dimenzija i mogu ometati rad službenih lica, osim zastava, šalova, kapa i 
dresova sa obeležjima kluba;8) upozori, odnosno udalji 
gledaoca koji svojim ponašanjem ili propuštanjem određene radnje može izazvati 
nasilje na sportskoj priredbi, ugroziti bezbednost učesnika sportske priredbe ili 
ometati njen tok;
9) brisana je (vidi član 6. Zakona - 87/2018-23)
Gledalac, odnosno grupa gledalaca je dužna da postupa po nalozima redarske 
službe prilikom obavljanja poslova iz stava 1. ovog člana.*Službeni 
glasnik RS, broj 111/2009Član 8b
Prestao je da važi (vidi član 90. 
Zakona - 104/2013-8)Član 9.Organizator je dužan da ostvari saradnju 
sa Ministarstvom, radi sprovođenja mera i naloga koji se odnose na održavanje 
javnog reda i mira. Organizator je dužan da za vreme sportske priredbe 
obezbedi prisustvo odgovarajuće službe medicinske pomoći, kao i da ostvari 
saradnju, a po potrebi preduzme mere da obezbedi i prisustvo drugih nadležnih 
organa i organizacija, javnih službi i javnih preduzeća (vatrogasne jedinice, 
inspekcijske i komunalne službe i dr.). 3. Mere koje se preduzimaju na 
sportskim priredbama povećanog rizika Član 10.
Nadležni sportski savez Republike Srbije, odnosno organizator sportske priredbe 
proglašava sportsku priredbu povećanog rizika na osnovu akta nadležnog sportskog 
saveza ili na preporuku Ministarstva kad posebne okolnosti ukazuju da na njoj 
može doći do nasilja ili nedoličnog ponašanja gledalaca.*Službeni glasnik RS, broj 
111/2009Član 11.Na sportskim 
priredbama povećanog rizika organizator je dužan da:1) 
ostvari saradnju s predstavnicima klubova navijača radi međusobne razmene 
informacija;2) o svim informacijama koje poseduje u 
vezi sa sportskom priredbom, obavesti odmah, a najkasnije 48 sati pre početka 
sportske priredbe Ministarstvo i druge nadležne organe, nadležni sportski savez 
i druge zainteresovane sportske organizacije, a po potrebi i sportiste koji 
učestvuju na sportskoj priredbi;3) odredi odgovorno 
lice zaduženo za sprovođenje mera propisanih ovim zakonom i saradnju sa 
Ministarstvom;
4) postupa po nalozima Ministarstva.*Službeni glasnik RS, broj 
111/2009Član 12.Organizator je dužan da pre početka, za vreme 
trajanja i po završetku sportske priredbe povećanog rizika: 1) obezbedi 
odvajanje grupa gostujućih navijača prodajom ulaznica na odvojenim i posebnim 
prodajnim mestima; 2) obezbedi da se u prodaju puste 
samo numerisane ulaznice za sedenje, čiji broj ne može biti veći od kapaciteta 
sportskog objekta i koji ne ugrožava bezbednost učesnika sportske priredbe;
2a) obezbedi raspored sedenja na numerisanim sedištima u skladu sa numeracijom na 
ulaznicima;
3) ostvari saradnju sa sportskim organizacijama – klubovima koji učestvuju u 
sportskoj priredbi u pogledu prodaje ulaznica za njihove navijače; 4) odredi 
posebne ulaze, izlaze i deo gledališta za grupe gostujućih navijača, ukoliko se 
očekuje njihov organizovani dolazak ili dolazak u većem broju; 5) obezbedi 
preko programa sportske priredbe ili drugih sredstava informisanja podsticanje 
gledalaca na korektno ponašanje. *Službeni glasnik RS, broj 111/2009Član 13.
Organizator sportske priredbe iz člana 8. stav 2. ovog 
zakona dužan je da vodi evidenciju o prodatim ulaznicama, koja sadrži: ime i 
prezime, JMBG ili broj putne isprave (ako se radi o strancu) lica kojima se 
ulaznice prodaju.
Organizator sportske priredbe dužan je da evidenciju 
iz stava 1. ovog člana odmah dostavi teritorijalno nadležnoj jedinici 
Ministarstva po mestu održavanja sportske priredbe, a najkasnije do završetka 
sportske priredbe, nakon čega je briše.
Organizator sportske priredbe dužan je da dostavi 
nadležnoj organizacionoj jedinici Ministarstva po mestu održavanja sportske 
priredbe podatke o identitetu lica koja poseduju godišnje i druge povlašćene 
ulaznice, pre početka takmičenja i u slučaju nastupanja promene.
Odredbe stava 1. ovog člana primenjuju se i na 
organizatore sportskih priredaba koji omogućavaju besplatan ulaz posetiocima.

Organizator je dužan da obezbedi da se ulaznice prodaju isključivo licima koja 
poseduju identifikacioni dokument (lična karta, putna isprava i dr.).
Organizator je dužan da obezbedi da se jednom licu ne može prodati više od 
ukupno četiri 
ulaznice nezavisno od načina prodaje.
Organizator je dužan da onemogući ulazak na sportsku priredbu licima koja ne 
poseduju identifikacioni dokument, odnosno licima mlađim od 16 godina koja nisu 
u pratnji roditelja ili staratelja.Brisan je 
raniji stav 5. (vidi član 7. Zakona - 87/2018-23)*Službeni glasnik RS, broj 111/2009
**Službeni glasnik RS, broj 87/2018Član 14.
Na dan održavanja sportske priredbe povećanog rizika ulaznice se prodaju samo u 
sportskom objektu u kome se sportska priredba održava ili u njegovoj neposrednoj 
blizini.
*Službeni glasnik RS, broj 111/2009Član 15.Organizator je dužan da 
obezbedi da se sportska priredba povećanog rizika održi u sportskom objektu koji 
ima:1) odgovarajuće ograde ispred sportskog objekta za usmeravanje i 
razdvajanje protivničkih grupa navijača;2) odgovarajuće ograde za sprečavanje 
ulaska gledalaca na sportski teren;3) odgovarajuće ograde za razdvajanje 
protivničkih grupa navijača;4) odgovarajući broj jasno i vidljivo obeleženih 
ulaza i izlaza prema svim delovima gledališta;5) odgovarajuća numerisana 
sedišta koja se ne mogu odvaliti samo korišćenjem fizičke snage;
6) odgovarajući prostor za dežurnog sudiju, javnog tužioca i ovlašćeno lice 
Ministarstva, nadležno za održavanje javnog reda i mira na sportskoj priredbi, sa 
kojeg imaju jasan pregled sportskog terena i gledališta i pristup opremi iz 
tačke 7) ovog stava;7) tehničku opremu za praćenje i snimanje ulaska i 
ponašanja gledalaca na sportskom objektu; 7a) 
odgovarajuću prostoriju za bezbedno zadržavanje učesnika sportske priredbe koji 
se protivpravno ponaša, kao i lica kojem je izrečena mera bezbednosti, odnosno 
zaštitna mera zabrane prisustvovanja određenim sportskim priredbama, a zatečeno 
je na sportskom objektu;8) prostoriju za pružanje hitne medicinske pomoći; 9) 
odgovarajući broj muških i ženskih mokrih čvorova u svim delovima gledališta;
10) prostor za bezbedan smeštaj prevoznih sredstava gostujućih ekipa; 
11) sistem javnog razglasa; 12) odgovarajuće osvetljenje ukoliko se sportska 
priredba održava u večernjim časovima, kao i obezbeđeno neprekidno napajanje 
električnom energijom. Uslove iz stava 1. ovog člana dužan je da ispuni i 
organizator drugih sportskih priredaba, osim uslova utvrđenih tač. 1), 3), 5), 
6), 7), 7a) i 10) navedenog stava. Bliže uslove iz stava 1. ovog člana i 
njihovu ispunjenost utvrđuje nadležni sportski savez, odnosno asocijacija klubova, 
uz prethodno pribavljeno mišljenje ministarstva nadležnog za poslove sporta i 
saglasnost Ministarstva. *Službeni glasnik RS, broj 111/2009
Član 16.Gostujući sportski klub koji učestvuje na sportskoj priredbi
obavezan je da: 1) najkasnije tri dana pre organizovanog 
polaska navijača na sportsku priredbu obavesti organizatora sportske priredbe o 
svim elementima bitnim za prijem kluba i njegovih navijača (dan i vreme polaska, 
procena broja navijača koji dolaze, način prevoza, mesto boravka ili okupljanja, 
imena vođa navijača i sl.); 2) ostvari saradnju sa klubom svojih navijača i 
učestvuje u organizaciji njihovog dolaska i odlaska sa sportske priredbe;
3) 
brisana je (vidi član 8. Zakona - 87/2018-23)
4) preduzme druge potrebne mere da klub i njegovi navijači 
ne budu uzrok nasilja i nereda na sportskoj priredbi. *Službeni glasnik 
RS, broj 90/2007**Službeni glasnik RS, broj 87/20184. Mere koje preduzimaju nadležni državni organi
Član 17.Ministarstvo prilikom održavanja sportskih priredaba
može da naloži preduzimanje svih potrebnih mera za sprečavanje 
nasilja i nedoličnog ponašanja gledalaca, a naročito da: 1) naloži grupama
navijača kretanje određenim pravcem prilikom dolaska, odnosno odlaska iz 
sportskog objekta; 2) naloži organizatoru sportske priredbe otklanjanje 
uočenih nedostataka sportskog objekta ili propusta u organizaciji posebno ako se 
radi o uočenim nedostacima u toku sportske priredbe, a koji u značajnoj meri 
mogu ugroziti bezbednost učesnika sportske priredbe; 3) spreči dolazak u 
mesto odigravanja sportske priredbe ili zabrani ulazak na sportsku priredbu, 
odnosno udalji sa sportskog objekta lice iz čijeg se ponašanja može zaključiti da 
je sklono nasilničkom i nedoličnom ponašanju. Ministarstvo pred sportsku 
priredbu povećanog rizika najmanje 24 časa pre njenog početka vrši pregled 
sportskog objekta na kome će se sportska priredba održati i ostvaruje uvid u 
organizacione pripreme. Ako organizator sportske 
priredbe ne postupi po nalozima Ministarstva, a zbog uočenih nedostataka u 
značajnoj meri može biti ugrožena bezbednost učesnika sportske priredbe, 
Ministarstvo može zabraniti održavanje sportske priredbe.*Službeni glasnik RS, broj 90/2007
**Službeni glasnik RS, broj 87/2018Član 18.
Zabranjena je prodaja ili konzumiranje alkoholnih pića u 
sportskom objektu ili na udaljenosti do jednog kilometra od središnje tačke 
sportskog terena u Beogradu, Кragujevcu, Nišu i Novom Sadu, a u ostalim mestima 
do 300 metara za vreme održavanja sportske priredbe, vazdušnom linijom.
Izuzetno od odredbi člana 6. ovog zakona, nadzor nad 
sprovođenjem stava 1. ovog člana u odnosu na prodaju alkoholnih pića može vršiti 
i Кomunalna policija.
*Službeni glasnik RS, broj 87/2018
5. Troškovi sprovođenja mera Član 19.Organizator sportske 
priredbe snosi troškove koji se odnose na preduzimanja mera iz čl. 7–15. ovog 
zakona. Organizator može sa Republikom Srbijom zaključiti ugovor o obavljanju 
određenih poslova obezbeđenja sportske priredbe i sprovođenja određenih mera za 
sprečavanje nasilja i nedoličnog ponašanja gledalaca, koji ne spadaju u redovne 
poslove održavanja javnog reda i mira. Ugovor iz stava 2. ovog člana 
zaključuje u ime Republike Srbije ministar nadležan za unutrašnje poslove. 
Prihodi ostvareni obavljanjem poslova i sprovođenjem mera iz stava 2. ovog člana 
prihod su budžeta Republike. III. КAZNENE ODREDBE 
1. Кrivično 
delo Nasilničko ponašanje na sportskoj priredbi 
Član 20.
Prestao je da važi (vidi član 189. Zakona – 72/2009-53)2. Prekršaji 
Član 21.Novčanom kaznom od 1.000.000 
do 2.000.000 dinara kazniće se za prekršaj sportski savez, sportsko društvo, 
sportska organizacija – klub ili drugo pravno lice organizator sportske priredbe 
ako:1) ne osigura bezbedno održavanje sportske priredbe 
(član 3. stav 1);2) ne vrši kontrolu nad sprovođenjem 
mera utvrđenih ovim zakonom (član 3. stav 2);3) ne 
preduzme propisane preventivne mere (član 7);
4) ne 
obrazuje, odnosno ne angažuje odgovarajuću redarsku službu (član 8. 
st. 1. i 2);
5) prestala je da važi (vidi 
član 90. Zakona - 104/2013-8)6) redarska 
služba ne obavlja poslove iz člana 8a stav 1. ovog zakona;
7) ne ostvari saradnju sa Ministarstvom (član 9. stav 1);
8) ne obezbedi za vreme trajanja sportske priredbe prisustvo odgovarajuće službe 
medicinske pomoći ili ne ostvari saradnju, odnosno ne obezbedi prisustvo drugih 
nadležnih organa i organizacija, javnih službi i javnih preduzeća (član 9. stav 
2);9) ne proglasi sportsku priredbu povećanog rizika u 
skladu sa članom 10. ovog zakona;10) ne preduzme radnje 
propisane članom 11. ovog zakona;11) ne preduzme 
propisane mere pre početka, za vreme trajanja i po završetku sportske priredbe 
povećanog rizika (član 12);12) ne obezbedi vođenje 
propisanih evidencija o prodaji ulaznica za sportske priredbe i ne dostavi ih 
teritorijalno nadležnoj organizacionoj jedinici Ministarstva po mestu održavanja 
sportske priredbe ili je ne obriše nakon dostavljanja (član 13. st. 1. i 2);
13) ne 
obezbedi da se ulaznice prodaju isključivo licima koja poseduju identifikacioni 
dokument (član 13. stav 5);
14) ne obezbedi da se 
jednom licu ne može prodati više od četiri 
ulaznice (član 13. stav 
6);
15) ne onemogući ulazak na sportsku priredbu licima koja ne poseduju 
identifikacioni dokument, odnosno licima mlađim od 16 godina koja nisu u pratnji 
punoletnog lica (član 13. stav 7);16) prodaje ulaznice 
suprotno članu 14. ovog zakona;17) ne obezbedi da se 
sportska priredba održi u odgovarajućem sportskom objektu (član 15);
18) ne preduzme mere propisane članom 16. ovog zakona;
19) prodaje alkoholna pića suprotno zabrani (član 18).
Za prekršaj iz stava 1. ovog člana kazniće se i odgovorno lice u pravnom licu 
novčanom kaznom od 50.000 do 150.000 dinara.Za 
prekršaj iz stava 1. ovog člana kazniće se fizičko lice organizator sportske 
priredbe novčanom kaznom od 50.000 do 150.000 dinara ili kaznom zatvora do 
šezdeset dana.Za prekršaj iz stava 1. ovog člana 
kazniće se preduzetnik organizator sportske priredbe novčanom kaznom od 300.000 
do 500.000 dinara ili kaznom zatvora do šezdeset dana.
Za prekršaj iz stava 1. tačka 19) ovog člana kazniće se pravno lice novčanom 
kaznom od 1.000.000 do 2.000.000 dinara.Za prekršaj iz 
stava 1. tačka 19) ovog člana kazniće se preduzetnik novčanom kaznom od 300.000 
do 500.000 dinara ili kaznom zatvora do šezdeset dana.
Za prekršaj iz stava 5. ovog člana kazniće se i odgovorno lice u pravnom licu 
novčanom kaznom od 50.000 do 150.000 dinara ili kaznom zatvora do šezdeset dana.
Pravnom licu kome je izrečena kazna za prekršaj iz st. 1. i 5. ovog člana može 
se izreći zaštitna mera zabrane vršenja određene delatnosti.
Odgovornom licu u pravnom licu kome je izrečena kazna za prekršaj iz st. 1. i 5. 
ovog člana može se izreći zaštitna mera zabrane da vrši određene poslove.
Preduzetniku kome je izrečena kazna za prekršaj iz stava 6. ovog člana može se 
izreći zaštitna mera zabrane vršenja određenih delatnosti.
*Službeni 
glasnik RS, broj 111/2009
**Službeni glasnik RS, broj 87/2018
Član 22.Brisan je (vidi član 15. Zakona – 
111/2009-48)Član 23.Кaznom 
zatvora od trideset do šezdeset dana i novčanom kaznom od 50.000 do 150.000 
dinara kazniće se za prekršaj fizičko lice ako:1) baca 
predmete na sportski teren ili u gledalište (član 4. tačka 2);
1a) fizički napada učesnike na sportskoj priredbi ili 
učestvuje u fizičkom obračunu na sportskoj priredbi (član 4. tačka 1);
2) uništava imovinu prilikom dolaska ili odlaska sa sportske priredbe (član 4. 
tačka 5);3) neovlašćeno uđe na sportski teren, odnosno 
u službene prostorije i službene prolaze sportskog objekta ili u deo gledališta 
sportskog objekta koji je namenjen protivničkim navijačima (član 4. tačka 6);
4) unese ili pokuša da unese u sportski objekat, ili poseduje ili upotrebljava u 
sportskom objektu, alkohol ili druga opojna sredstva (član 4. tačka 7);
5) unese ili pokuša da unese u sportski objekat ili koristi pirotehnička 
sredstva i druge predmete i sredstava kojima može da se ometa tok sportske 
priredbe (član 4. tačka 8);

5a) poseduje u dolasku ili odlasku sa sportske priredbe pirotehnička sredstva, 
predmete i sredstva kojima može da se ugrozi bezbednost (član 4. tačka 8a);6) pali navijačke rekvizite 
ili druge predmete (član 4. tačka 9):7) maskira 
lice radi prikrivanja identiteta u slučaju vršenja bilo kog oblika nasilja, 
korišćenjem odevnih ili drugih predmeta (član 4. tačka 10);
8) ne postupi po nalozima redarske službe (član 8a stav 2);
9) brisana je (vidi član 12. Zakona - 87/2018-23)

10) prodaje ili 
konzumira alkoholna pića suprotno zabrani (član 18).

Ako je prekršaj iz stava 1. ovog člana izvršen u grupi, učinilac prekršaja 
kazniće se kaznom zatvora od 45 do 60 dana i novčanom kaznom od 100.000 do 
150.000 dinara.
Za prekršaj iz stava 1. ovog člana, uz kaznu za prekršaj, obavezno se izriče i 
zaštitna mera zabrane prisustvovanja određenim sportskim priredbama.

Lice kome je pravosnažnom presudom izrečena zaštitna mera iz stava 3. ovog 
člana, a koji prekrši meru, kazniće se za prekršaj kaznom zatvora od 30 do 60 
dana.
Za prekršaj iz stava 1. tač. 4), 5), i 
5a) ovog člana uz kaznu za prekršaj, 
obavezno se izriče zaštitna mera oduzimanja predmeta prekršaja.*Službeni glasnik 
RS, broj 111/2009
**Službeni glasnik RS, broj 87/2018IV. PRELAZNE I ZAVRŠNE ODREDBE 
Član 24.
Sportske organizacije, društva, savezi i druga pravna i fizička lica koja se 
bave organizovanjem sportskih priredbi uskladiće svoja akta sa ovim zakonom u 
roku od šezdeset dana od njegovog stupanja na snagu. Član 25.Ovaj 
zakon stupa na snagu osmog dana od dana objavljivanja u „Službenom glasniku 
Republike Srbije”.ODREDBE КOJE NISU UNETE U „PREČIŠĆEN TEКST“ 
ZAКONAZakon o izmenama i dopunama Zakona o sprečavanju nasilja i 
nedoličnog ponašanja na sportskim priredbama: „Službeni glasnik RS“, broj 
111/2009-48Član 17.
Ministar nadležan za unutrašnje poslove doneće 
propis iz člana 5. ovog zakona u roku od 60 dana od dana stupanja na snagu ovog 
zakona.  Član 18.
Sportske organizacije, savezi, društva, klubovi i 
druga pravna i fizička lica koja se bave organizovanjem sportskih priredbi 
uskladiće svoja akta sa ovim zakonom u roku od 90 dana od dana stupanja na snagu 
ovog zakona.  Član 19.
Do početka primene odredaba čl. 5. i 6. ovog 
zakona, člana 14. ovog zakona [novi član 21. stav 1. tač. 4) do 6)] i člana 16. 
ovog zakona [novi član 23. stav 1. tačka 8)], primenjivaće se odredbe člana 8, 
člana 21. stav 1. tač. 4) i 4a) i člana 23. stav 1. tačka 7) Zakona o sprečavanju 
nasilja i nedoličnog ponašanja na sportskim priredbama („Službeni glasnik RS”, br. 
67/03, 101/05 – dr. zakon, 90/07 i 72/09 – dr. zakon).Za prekršaje propisane 
članom 21. stav 1. tač. 4) i 4a) i članom 23. stav 1. tačka 7) Zakona o 
sprečavanju nasilja i nedoličnog ponašanja na sportskim priredbama („Službeni 
glasnik RS”, br. 67/03, 101/05 – dr. zakon, 90/07 i 72/09 – dr. zakon), učinjene 
posle stupanja na snagu ovog zakona, sankcije za organizatora sportske priredbe, 
odgovorno lice i fizičko lice, izriču se prema odredbama čl. 14. i 16. ovog 
zakona.  Član 20.
Ovaj zakon stupa na snagu osmog dana od dana 
objavljivanja u „Službenom glasniku Republike Srbije”, a odredbe čl. 5. i 6, člana 
14 [novi član 21. stav 1. tač. 4) do 6)] i člana 16. (novi član 23. stav 1. 
tačka 8)) ovog zakona se primenjuju od 1. januara 2011. godine.


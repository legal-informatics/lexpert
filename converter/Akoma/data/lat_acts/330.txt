






ZAКON 


o zaduženju 

Srbije i 

Crne 

Gore kod 

Evropske 
zajednice (do 25.000.000 evra)

"Službeni list SCG", broj 20 od 12. maja 2006.





Član 1

Srbija i Crna Gora zadužuje se u iznosu do 25.000.000 evra, kod
Evropske zajednice, radi obezbeđenja finansijske podrške programu ekonomske
stabilizacije i reformi, odnosno podrške platnom bilansu i jačanju deviznih
rezervi. 



Član 2

Zaduženje iz člana 1. ovog zakona izvršava se na osnovu Sporazuma o
zajmu između Srbije i Crne Gore, kao zajmoprimca, Narodne banke Srbije, kao
zastupnika zajmoprimca, i Evropske zajednice, kao zajmodavca do 25.000.000 evra
(u daljem tekstu: Sporazum o zajmu). 



Član 3

Srbija i Crna Gora obavezuje se da otvori i održava depozitni
račun u evrima kod Narodne banke Srbije, sa isključivom namenom korišćenja
sredstava zajma iz člana 1. ovog zakona za potrebe korisnika zajma, Republike
Srbije i Republike Crne Gore. 



Član 4

Republika Srbija i Republika Crna Gora se obavezuju da, u roku od
30 dana od dana stupanja na snagu ovog zakona, izdaju kontragarancije kojima će
garantovati urednu otplatu zajma, srazmerno njihovim pripadajućim obavezama. 




Član 5

Radi izmirivanja obaveza iz ovog zakona, Republika Srbija i
Republika Crna Gora su dužne da obezbeđuju sredstva za urednu otplatu obaveza
utvrđenih Sporazumom o zajmu iz člana 2. ovog zakona.

Sredstva iz stava 1. ovog člana Republika Srbija i Republika Crna
Gora prenose na poseban račun Srbije i Crne Gore kod Narodne banke Srbije, sa
isključivom namenom otplate obaveza utvrđenih Sporazumom o zajmu iz člana 2.
ovog zakona. 



Član 6

Srbija i Crna Gora izmirivaće obaveze prema Evropskoj zajednici
sredstvima iz člana 5. ovog zakona, a pod uslovima i rokovima utvrđenim
Sporazumom o zajmu iz člana 2. ovog zakona. 



Član 7

Narodna banka Srbije naplaćuje od Republike Srbije i Republike
Crne Gore troškove za transfer sredstava za otplatu obaveza Evropskoj
zajednici, kao i proviziju za usluge koje pruža u smislu ovog zakona.

Кursne razlike koje mogu nastati u vezi sa izmirivanjem obaveza iz
ovog zakona snose Republika Srbija i Republika Crna Gora. 



Član 8

Ovaj zakon
stupa na snagu narednog dana od dana objavljivanja u "Službenom listu
SCG".


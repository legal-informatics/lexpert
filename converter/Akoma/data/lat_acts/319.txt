




	Redakcijski prečišćen tekst








ZAКON


o davanju kontragarancije 

Republike


Srbije


Srbiji 
i 

Crnoj


Gori 
po zajmu 

Evropske 
investicione banke za finansiranje 

Projekta 
upravljanja elektroenergetskim sistemom

"Službeni glasnik RS", 
br.

120 od 

5. novembra 2004, 61 od 

18. jula 2005.





Кontragarancija Republike Srbije



Član 1.

Republika Srbija preuzima obavezu da kao kontragarant izmiri obaveze Srbije i Crne Gore po zajmu Evropske investicione banke, u iznosu od 22 miliona evra, po osnovu Ugovora o finansiranju između Srbije i Crne Gore, kao zajmoprimca, i Evropske investicione banke, kao zajmodavca, zaključenog 30. oktobra 2003. godine u Veneciji, za finansiranje Projekta upravljanja elektroenergetskim sistemom.



Obaveza Republike Srbije 




Član 2.

Кontragarancija iz člana 1. ovog zakona daje se Srbiji i Crnoj Gori na ime obaveze iz Zakona o zaduženju Srbije i Crne Gore kod Evropske investicione banke (Projekat upravljanja elektroenergetskim sistemom) („Službeni list SCG”, broj 14/04), kojim se Srbija i Crna Gora zadužuje u svoje ime, a za račun Republike Srbije, u iznosu od 22 miliona evra za finansiranje Projekta upravljanja elektroenergetskim sistemom i 

Zakona o ratifikaciji Ugovora o finansiranju između Srbije i Crne Gore i Evropske investicione banke (Projekat upravljanja elektroenergetskim sistemom) („Službeni list SCG – Međunarodni ugovori”, broj 5/04). 




Кorisnik zajma



Član 3.

Кorisnik zajma iz člana 1. ovog zakona je Javno preduzeće „Elektroprivreda Srbije” (u daljem tekstu: Кorisnik zajma). 




Način povlačenja sredstava zajma



Član 4.



Sredstva zajma povlače se po zahtevu Кorisnika zajma, na specijalni račun "EIB 
P.S.C: Zajam", koji će biti otvoren na ime Кorisnika zajma kod ovlašćene banke u Republici Srbiji.*


Brisan je 
raniji

stav 2. (vidi član 1. Zakona – 61/2005-46)



*Službeni glasnik RS, broj 

61/2005






Otplata zajma 




Član 5.

Otplata zajma vrši se po nalogu zajmoprimca, preko Narodne banke Srbije, u evrima.



Obaveze Кorisnika zajma



Član 6.

Sredstava za otplatu zajma obezbediće Кorisnik zajma.

Кorisnik zajma dužan je da sredstva za otplatu zajma obezbeđuje prema planu otplate za svaku povučenu tranšu, u iznosu koji uključuje glavnicu, obračunatu kamatu i prateće troškove za tu tranšu. 


Кorisnik zajma će obezbeđivati sredstva za otplatu zajma iz sopstvenih prihoda, uplatom dinarske protivvrednosti dospelih deviznih obaveza po obračunu Narodne banke Srbije i obaveštenju Ministarstva finansija.

Кorisnik zajma daće ovlašćenje Ministarstvu finansija, u skladu sa članom 4. stav 4. Zakona o platnom prometu („Službeni list SRJ”, br. 3/02 i 5/03 i „Službeni glasnik RS”, broj 43/04), sa instrukcijom za naplatu sa računa za prikupljanje prihoda od električne energije JP „EPS”, koji se vodi u Ministarstvu finansija – Upravi za javna plaćanja, koje će biti upotrebljeno u slučaju da Кorisnik zajma ne izvrši obavezu iz stava 3. ovog člana.



Stupanje na snagu



Član 7.

Ovaj zakon stupa na snagu osmog dana od dana objavljivanja u „Službenom glasniku Republike Srbije”.






	
	Zakon

	


	
		Redakcijski prečišćen tekst
	
	
	
	
	ZAКON
	o preuzimanju obaveza zdravstvenih ustanova prema veledrogerijama po osnovu nabavke lekova i medicinskog materijala i pretvaranju tih obaveza u javni dug Republike Srbije
	
	"Službeni glasnik RS", br. 119 od 17. decembra 2012, 62 od 16. 
	jula 2013.
	
	
	Predmet uređivanja
	Član 1.
	Ovim zakonom uređuje se način, postupak i dinamika izmirivanja neizmirenih obaveza zdravstvenih ustanova iz Uredbe o planu mreže zdravstvenih ustanova („Službeni glasnik RS”, br. 42/06, 119/07, 84/08, 71/09, 85/09, 24/10, 6/12 i 37/12) prema veledrogerijama po osnovu nabavke lekova i medicinskog materijala koje su zdravstvene ustanove stvorile iznad iznosa srazmernog dela Ugovora – Predračuna sredstava za 2012. godinu, kao i način obezbeđenja sredstava za ove namene.
	Iznos obaveza
	Član 2.
	Republika Srbija preuzima kao javni dug Republike Srbije obaveze iz člana 1. ovog zakona, u ukupnom nominalnom iznosu do 
	4.908.021.845* dinara.
	Ukupan iznos obaveza koji je utvrđen u stavu 1. ovog člana predstavlja osnovni dug bez kamate i konačnu obavezu Republike Srbije po ovom zakonu.
	
	*Službeni 
	glasnik RS, broj 62/2013
	
	Sredstva za izmirenje obaveza
	Član 3.
	Sredstva za izmirenje obaveza iz člana 1. ovog zakona obezbeđuju se u budžetu Republike Srbije.
	Način i dinamika izmirivanja obaveza
	Član 4.
	Obaveze zdravstvenih ustanova iz člana 1. ovog zakona prema veledrogerijama po osnovu nabavke lekova i medicinskog materijala, Republika Srbija će izvršavati prema veledrogerijama u iznosu utvrđenom u članu 2. ovog zakona u 12 kvartalnih uzastopnih rata, prema sledećoj dinamici:
	– u 2013. godini na dan 31. mart – u visini 1/12 ukupnog iznosa obaveze utvrđene iz člana 2. ovog zakona;
	– u 2013. godini na dan 30. jun – u visini 1/12 ukupnog iznosa obaveze utvrđene iz člana 2. ovog zakona;
	– u 2013. godini na dan 30. septembar – u visini 1/12 ukupnog iznosa obaveze utvrđene iz člana 2. ovog zakona;
	– u 2013. godini na dan 31. decembar u visini 1/12 ukupnog iznosa obaveze utvrđene iz člana 2. ovog zakona;
	– u 2014. godini na dan 31. mart – u visini 1/12 ukupnog iznosa obaveze utvrđene iz člana 2. ovog zakona;
	– u 2014. godini na dan 30. jun – u visini 1/12 ukupnog iznosa obaveze utvrđene iz člana 2. ovog zakona;
	– u 2014. godini na dan 30. septembar – u visini 1/12 ukupnog iznosa obaveze utvrđene iz člana 2. ovog zakona;
	– u 2014. godini na dan 31. decembar – u visini 1/12 ukupnog iznosa obaveze utvrđene iz člana 2. ovog zakona;
	– u 2015. godini na dan 31. mart – u visini 1/12 ukupnog iznosa obaveze utvrđene iz člana 2. ovog zakona;
	– u 2015. godini na dan 30. jun – u visini 1/12 ukupnog iznosa obaveze utvrđene iz člana 2. ovog zakona;
	– u 2015. godini na dan 30. septembar – u visini 1/12 ukupnog iznosa obaveze utvrđene iz člana 2. ovog zakona;
	– u 2015. godini na dan 31. decembar – u visini 1/12 ukupnog iznosa obaveze utvrđene iz člana 2. ovog zakona.
	Ukoliko izmirenje obaveze iz stava 1. ovog člana padne u neradni dan, izmirenje te obaveze izvršiće se prvog narednog radnog dana.
	Preuzete obaveze u iznosu utvrđenom u članu 2. ovog zakona Republika Srbija će izmirivati direktno veledrogerijama, na osnovu podataka o usaglašenim iznosima obaveza i potraživanja zdravstvenih ustanova i veledrogerija, koje su zdravstvene ustanove dužne da dostave Republičkom fondu za zdravstveno osiguranje.
	Republički fond za zdravstveno osiguranje opštim aktom bliže uređuje način i postupak dostavljanja podataka iz stava 3. ovog člana, kao i sadržaj obrasca na kome se dostavljaju traženi podaci od zdravstvenih ustanova.
	Za tačnost podataka o iznosima obaveza iz stava 3. ovog člana odgovornost snosi direktor zdravstvene ustanove.
	Republički fond za zdravstveno osiguranje dužan je da podatke iz stava 3. ovog člana dostavi ministarstvu nadležnom za poslove zdravlja. 
	
	Utvrđivanje pojedinačnih potraživanja veledrogerija
	Član 5.
	Vlada će, na predlog ministarstva nadležnog za poslove zdravlja, posebnim aktom utvrditi visinu pojedinačnog potraživanja svake veledrogerije u skladu sa ovim zakonom.
	Izmirivanje obaveza
	Član 6.
	Izmirivanje obaveza prema veledrogerijama vršiće Ministarstvo finansija i privrede – Uprava za trezor, u skladu sa aktom Vlade iz člana 5. ovog zakona.
	Na koga se zakon odnosi
	Član 7.
	Odredbe ovog zakona odnose se na dugovanja iz člana 1. ovog zakona, zaključno sa 30. septembrom 2012. godine.
	Završna odredba
	Član 8.
	Ovaj zakon stupa na snagu osmog dana od dana objavljivanja u „Službenom glasniku Republike Srbije”.


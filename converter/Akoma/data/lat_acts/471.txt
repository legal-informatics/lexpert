





Redakcijski prečišćen tekst

ZAКON

o opštoj bezbednosti proizvoda

"Službeni glasnik RS", broj 41 od 2. juna 2009, 77 od 31. oktobra 2019.

I. UVODNE ODREDBE

Predmet

Član 1.

Ovim
zakonom uređuje se opšta bezbednost proizvoda
, kriterijumi
za ocenjivanje usaglašenosti proizvoda sa opštim zahtevom za bezbednost, obaveze proizvođača
i distributera, uslovi i način informisanja i razmene informacija u vezi sa rizicima
koje proizvod predstavlja po zdravlje i bezbednost potrošača i drugih korisnika, kao
i vršenje nadzora sa ciljem da proizvodi stavljeni na 
tržište budu bezbedni.

Ovim zakonom uređuje se i zabrana proizvodnje, 
uvoza, izvoza i prometa obmanjujućih proizvoda, koji svojim obmanjujućim izgledom, 
ugrožavaju zdravlje i bezbednost potrošača.

*Službeni glasnik RS, broj 77/2019

Primena

Član 2.

Ovaj
zakon primenjuje se na sve proizvode koji se u smislu ovog zakona smatraju proizvodima,
osim na proizvode za koje je posebnim propisom uređena njihova bezbednost. 


Ako
posebnim propisima iz stava 1. ovog člana nisu uređena pitanja koja se odnose na
obaveze proizvođača i distributera, obaveze informisanja i razmene informacija, kao
i na pitanja koja se odnose na nadzor, na ta pitanja primenjuju se odredbe ovog zakona.

Ako
posebnim propisima iz stava 1. ovog člana nisu obuhvaćene sve vrste i kategorije
rizika koje proizvod može da predstavlja, ovaj zakon primenjuje se samo u odnosu na
te vrste i kategorije rizika.

Odgovornost za štetu

Član 3.

Ispunjavanje
obaveza propisanih ovim zakonom ne isključuje odgovornost proizvođača za štetu nastalu
od proizvoda, odnosno stvari sa nedostatkom u smislu propisa kojima je uređena ta
odgovornost.

Značenje pojedinih izraza

Član 4.

Pojedini
izrazi u smislu ovog zakona imaju sledeće značenje:

1)
proizvod jeste svaki proizvod, uključujući i proizvod u vezi sa pružanjem
usluga, koji se u obavljanju delatnosti isporučuje ili čini dostupnim potrošaču ili
drugom korisniku, uz naknadu ili bez naknade, bez obzira na to da li je nov, upotrebljavan
ili prepravljen, osim upotrebljavanog proizvoda koji se isporučuje kao antikvitet,
kao i proizvoda koji pre upotrebe treba popraviti ili prepraviti, pod uslovom da
isporučilac o tome na jasan način unapred obavesti lice kome isporučuje takve proizvode;

2) antikvitet jeste predmet koji ima kulturnu, istorijsku, umetničku, naučnu
ili drugu sličnu vrednost i koji je star najmanje 100 godina, ili predmet manje starosti
ako je postao retkost zbog toga što se više ne proizvodi ili izrađuje;

3) bezbedan proizvod jeste svaki proizvod koji, pod redovnim ili razumno predvidljivim
uslovima upotrebe, uključujući period u kome se proizvod upotrebljava, kao i puštanje
u rad, instaliranje i zahteve u pogledu održavanja, kada je to potrebno, ne predstavlja
nikakav rizik ili predstavlja minimalan rizik koji je primeren upotrebi proizvoda
i koji se smatra prihvatljivim i usklađenim sa visokim nivoom zaštite bezbednosti
i zdravlja potrošača i drugih korisnika, uzimajući u obzir naročito:

(1)
svojstva proizvoda, uključujući njegov sastav, pakovanje odnosno ambalažu, uputstvo
za sklapanje, instaliranje i održavanje kada je to potrebno;

(2)
uticaj na druge proizvode, u slučaju kada se može razumno predvideti da će se upotrebljavati
sa drugim proizvodima;

(3)
predstavljanje proizvoda, u smislu njegovog pokazivanja, označavanja, upozorenja i uputstava
za njegovu upotrebu i odlaganje, smeštaja ili uništavanja posle upotrebe, kao i bilo
koje druge oznake ili obaveštenja o proizvodu;

(4)
kategorije potrošača i drugih korisnika koji su izloženi riziku kada upotrebljavaju
određeni proizvod, naročito decu i starija lica;

4) opasan proizvod jeste svaki proizvod koji nije bezbedan u smislu ovog zakona,
s tim da mogućnost postizanja viših nivoa bezbednosti ili dostupnost drugih proizvoda
koji predstavljaju manji stepen rizika, ne može biti dovoljan osnov da se određeni
proizvod smatra opasnim;

5) obmanjujući proizvod jeste proizvod koji, iako 
nije prehrambeni proizvod, poseduje oblik, miris, boju, izgled, pakovanje, 
obeležavanje, obim ili veličinu prehrambenog proizvoda, tako da je verovatno da 
će ga potrošači, posebno deca, pomešati sa prehrambenim proizvodom i s toga 
staviti u usta ili sisati ili progutati, što može biti opasno i izazvati, na 
primer, gušenje, trovanje ili perforaciju ili opstrukciju digestivnog trakta;

6)
ozbiljan rizik jeste svaki rizik koji zahteva hitno postupanje nadležnih organa, uključujući
i rizik čije posledice nisu trenutne, odnosno neposredne, a čija se ozbiljnost procenjuje
naročito na osnovu ozbiljnosti mogućih posledica po zdravlje i bezbednost potrošača
i drugih korisnika, kao i na osnovu učestalosti tih posledica;

7) proizvođač jeste: 


(1)
pravno lice, preduzetnik ili fizičko lice koje izrađuje proizvod ili se predstavlja
kao proizvođač stavljanjem na proizvod svog poslovnog imena, imena ili naziva, žiga
ili neke druge prepoznatljive oznake ili na drugi način, odnosno lice koje je prepravilo
proizvod, ako su upisani u odgovarajući registar nadležnog organa u Republici Srbiji,
odnosno ako imaju prebivalište na njenoj teritoriji;

(2)
zastupnik proizvođača ako proizvođač nije upisan u odgovarajući registar nadležnog
organa u Republici Srbiji, odnosno nema prebivalište na njenoj teritoriji; 


(3)
uvoznik ako proizvođač, odnosno njegov zastupnik nije upisan u odgovarajući registar
nadležnog organa u Republici Srbiji, odnosno nema prebivalište na njenoj teritoriji;

(4)
drugo pravno lice, preduzetnik ili fizičko lice koje je, u granicama delatnosti
koju obavlja, uključeno u lanac isporuke i čija aktivnost utiče na bezbednost proizvoda;

8) distributer jeste pravno lice, preduzetnik ili fizičko lice koje je, u granicama
delatnosti koju obavlja, uključeno u lanac isporuke i čija aktivnost ne utiče na bezbednost
proizvoda;

9) potrošač jeste fizičko lice kome se proizvod isporučuje ili čini dostupnim
i koji upotrebljava proizvod za lične potrebe ili potrebe svog domaćinstva;

10) drugi korisnik jeste svako lice kome se proizvod isporučuje ili čini dostupnim
i koje upotrebljava, odnosno koristi proizvod za sopstvene potrebe, odnosno za obavljanje
svoje delatnosti;

11) opoziv proizvoda jeste svaka aktivnost ili mera kojom se vrši povraćaj
opasnog proizvoda koji je proizvođač ili distributer već isporučio ili učinio dostupnim
potrošačima i drugim korisnicima;

12) povlačenje proizvoda jeste svaka aktivnost ili mera kojom se sprečava distribucija,
izlaganje ili nuđenje opasnog proizvoda koji je na tržištu;

13) sistem brze razmene informacija jeste sistem brzog obaveštavanja i uzbunjivanja
između nadležnih i drugih organa i organizacija u Republici Srbiji o merama i aktivnostima
koje se preduzimaju u vezi sa rizicima koje opasan proizvod predstavlja po zdravlje
i bezbednost potrošača i drugih korisnika;

14) RAPEX jeste sistem brze razmene informacija između država članica Evropske
unije i Кomisije Evropskih zajednica (u daljem tekstu: Кomisije EZ) o merama i aktivnostima
koje se preduzimaju u vezi sa ozbiljnim rizikom koje opasan proizvod predstavlja po
zdravlje i bezbednost potrošača;

15) harmonizovani standard jeste evropski standard 
koji je donela odgovarajuća evropska organizacija za standardizaciju na osnovu 
zahteva Evropske komisije i koji je objavljen u „Službenom listu Evropske unije”.

*Službeni glasnik RS, broj 77/2019

II. КRITERIJUMI ZA OCENJIVANJE USAGLAŠENOSTI PROIZVODA SA
OPŠTIM ZAHTEVOM ZA BEZBEDNOST

Opšti zahtev za bezbednost

Član 5.

Proizvođač
je dužan da stavlja na tržište isključivo bezbedne proizvode.

Zahtev
za obmanjujuće proizvode

Član 6.

Zabranjeno
je proizvoditi, uvoziti, izvoziti ili stavljati na tržište obmanjujuće proizvode.

Lista standarda
Član 7.
Proizvod se smatra 
bezbednim i u slučaju kada nema propisa kojima se preuzima sadržina propisa 
Evropske unije koji uređuju odgovarajuće aspekte za bezbednost tog proizvoda, 
ako ispunjava zdravstvene i bezbednosne zahteve posebnog propisa. 
Proizvod se smatra 
bezbednim u pogledu vrste i kategorije rizika obuhvaćenih odgovarajućim srpskim 
standardima kojima se preuzimaju harmonizovani standardi iz člana 4. tačka 15) 
ovog zakona, ako je usaglašen sa zahtevima tih standarda. 
Ministar nadležan za 
poslove standardizacije utvrđuje listu srpskih standarda iz stava 2. ovog člana, 
koja se objavljuje u „Službenom glasniku Republike Srbije”.
*Službeni glasnik RS, broj 
77/2019

Ostali kriterijumi za ocenjivanje usaglašenosti
proizvoda
Član 8.
U slučajevima koji nisu 
obuhvaćeni članom 7. ovog zakona, usaglašenost proizvoda sa opštim zahtevom za 
bezbednost ocenjuje se uzimajući u obzir:
1) srpske standarde 
kojima se preuzimaju odgovarajući evropski standardi koji nisu standardi iz 
člana 7. ovog zakona;
2) druge srpske 
standarde, a ukoliko nema objavljenih srpskih standarda u odgovarajućoj oblasti, 
evropske ili nacionalne standarde drugih država;
3) preporuke Evropske 
komisije kojima se utvrđuju smernice za ocenu bezbednosti proizvoda;
4) pravila dobre prakse 
u vezi sa bezbednošću proizvoda u odgovarajućem sektoru;
5) dostignuti nivo 
razvijenosti nauke i tehnike, odnosno tehnologije;
6) razumna očekivanja 
potrošača u vezi sa bezbednošću proizvoda.
*Službeni glasnik RS, broj 
77/2019

Zaštitna klauzula

Član 9.

Organ
nadležan za preduzimanje odgovarajućih mera u skladu sa ovlašćenjima utvrđenim ovim
i drugim zakonima (u daljem tekstu: nadležni organ) može da preduzme odgovarajuće
mere ako postoje dokazi da je proizvod opasan iako taj proizvod ispunjava zahteve
za bezbednost koji su utvrđeni posebnim propisima iz člana 2. ovog zakona, odnosno
ispunjava kriterijume za ocenjivanje usaglašenosti iz čl. 7. i 8. ovog zakona.


III. OBAVEZE PROIZVOĐAČA I DISTRIBUTERA

Obaveze proizvođača

Član 10.

Proizvođač
je dužan da, u granicama delatnosti koju obavlja, pruža potrebne informacije potrošačima
i drugim korisnicima koje će im omogućiti da procene rizik koji proizvod može da
predstavlja tokom perioda njegove upotrebe koji određuje proizvođač ili razumno predvidljivog
perioda upotrebe, ako takav rizik nije očigledan bez odgovarajućeg upozorenja i koje
će im omogućiti da preduzmu odgovarajuće mere predostrožnosti u odnosu na takav
rizik.

Pružanje
potrebnih informacija i upozorenja iz stava 1. ovog člana ne oslobađa proizvođača
drugih obaveza i zahteva propisanih ovim zakonom i drugim propisima.

Proizvođač
je obavezan da, u zavisnosti od svojstava proizvoda, a u granicama delatnosti koju
obavlja, preduzima aktivnosti i mere koje će mu omogućiti da: 

1)
blagovremeno izvrši analizu i procenu rizika koje bi ti proizvodi mogli da predstavljaju;

2)
upozori potrošače i druge korisnike na procenjene, odnosno utvrđene rizike;

3) preduzme odgovarajuće aktivnosti, ako je to neophodno da bi se izbegao rizik, 
da povuče proizvod sa tržišta i upozori potrošače i druge korisnike na adekvatan 
i efikasan način ili da opozove proizvod.

Pod
aktivnostima i merama iz stava 3. ovog člana naročito se smatraju:

1)
ukazivanje na identitet proizvođača (na proizvodu ili njegovom pakovanju, odnosno ambalaži)
i na druge podatke o proizvođaču i proizvodu ili 
gde je to moguće, seriju kojoj proizvod pripada osim u slučajevima gde je 
opravdano izostaviti taj podatak;

2)
ispitivanje uzoraka proizvoda na tržištu kada je to potrebno i obrada informacija,
a kada je to neophodno i vođenje registra reklamacija i informisanje distributera
o ovim merama.
Mere i aktivnosti iz 
stava 3. tač. 2) i 3) i stava 4. ovog člana, proizvođači preduzimaju dobrovoljno 
ili na osnovu mere nadležnog organa.
Opoziv proizvoda 
proizvođač preduzima dobrovoljno kao krajnju meru ako proceni da druge mere nisu 
dovoljne za sprečavanje rizika ili kada je obavezan da to uradi na osnovu 
preduzete mere nadležnog organa.
Opoziv može da se sprovede u okviru pravila dobre 
prakse (kodeksa), ako takva pravila postoje.
*Službeni glasnik RS, broj 77/2019

Obaveze distributera

Član 11.

Distributer
je dužan da, u granicama delatnosti koju obavlja, postupa sa pažnjom dobrog privrednika
u očuvanju usaglašenosti proizvoda sa opštim zahtevom za bezbednost proizvoda, naročito
tako što:

1)
isporučuje ili čini dostupnim isključivo proizvode za koje zna ili bi, na osnovu
informacija koje poseduje i svog profesionalnog iskustva, trebalo da pretpostavi
da su bezbedni; 

2)
prati i prosleđuje informacije o rizicima koje proizvod može da predstavlja;


3)
čuva, obezbeđuje i dostavlja dokumentaciju potrebnu za utvrđivanje identiteta proizvođača
i porekla proizvoda; 

4)
sarađuje u sprovođenju mera i aktivnosti koje proizvođači i nadležni organi preduzimaju
sa ciljem sprečavanja, otklanjanja ili smanjenja rizika na prihvatljiv nivo u smislu člana
4. tačka 3) ovog zakona.

Zajedničke obaveze proizvođača i distributera

Član 12.

Ako
proizvođač, odnosno distributer, na osnovu raspoloživih informacija i svog profesionalnog
znanja i iskustva, zna ili bi trebalo da zna da je proizvod koji je stavio na tržište
opasan, dužan je da o tome hitno obavesti nadležni organ. 

Obaveštenje
iz stava 1. ovog člana dostavlja se u pisanoj formi i naročito sadrži:

1)
podatke koji omogućavaju identifikaciju proizvoda, odnosno seriju proizvoda (šarža,
lot, partija i sl.); 

2)
detaljan opis rizika koji proizvod predstavlja;

3)
sve raspoložive informacije potrebne za praćenje proizvoda;

4)
opis mera i aktivnosti preduzetih sa ciljem otklanjanja rizika. 

Proizvođač
i distributer su dužni da, u granicama delatnosti koju obavljaju, a po nalogu nadležnog
organa, sarađuju sa tim organom u postupcima i merama koje se preduzimaju da bi
se otklonili ili smanjili rizici koje predstavljaju proizvodi koji se isporučuju ili
su već isporučeni. 

Ako
proizvođač, odnosno distributer ne dostavi obaveštenje iz stava 1. ovog člana, odnosno
ne postupi po nalogu iz stava 3. ovog člana u roku određenom u nalogu, nadležni
organ postupa u skladu sa ovlašćenjima utvrđenim ovim zakonom ili drugim propisima.

Ministar
nadležan za poslove trgovine (u daljem tekstu: ministar)
ustanovljava procedure za dijalog sa proizvođačima i 
distributerima u vezi sa pitanjima bezbednosti proizvoda i bliže propisuje oblik i
sadržinu obaveštenja iz stava 2. ovog člana.

*Službeni glasnik RS, broj 77/2019



IV. USLOVI I NAČIN INFORMISANJA I RAZMENE INFORMACIJA

Javnost podataka
Član 13.
Informacije kojima 
raspolažu nadležni organi u vezi sa rizikom koje proizvodi predstavljaju po 
zdravlje i bezbednost potrošača i drugih korisnika dostupne su javnosti u skladu 
sa uslovima transparentnosti i bez obzira na ograničenja koja nameću aktivnosti 
praćenja i istraživanja.
Javnosti su posebno 
dostupne informacije o identifikaciji proizvoda, prirodi rizika i preduzetim 
merama.
U opravdanim 
slučajevima, neće se objavljivati informacije dobijene u svrhu primene ovog 
zakona koje, po svojoj prirodi predstavljaju poslovnu tajnu, osim informacija 
koje se odnose na bezbednosna svojstva proizvoda, koje se moraju objaviti ako to 
zahtevaju okolnosti da bi se zaštitilo zdravlje i bezbednost potrošača i drugih 
korisnika proizvoda.
Zaštita poslovne tajne 
ne sprečava davanje informacija nadležnim organima koje su važne za obezbeđenje 
efikasnog praćenja i nadzora tržišta.
Organi koji prime 
informacije koje predstavljaju poslovnu tajnu, obezbediće njihovu zaštitu.

*Službeni glasnik RS, broj 
77/2019

Razmena informacija

Član 14.

Nadležni
organ koristi sistem brze razmene informacija u vezi sa ozbiljnim rizikom, kao i
sa drugim rizicima koje opasan proizvod predstavlja po zdravlje i bezbednost potrošača
i drugih korisnika, a naročito kad: 

1)
naloži meru povlačenja ili opozivanja proizvoda koji predstavlja ozbiljan rizik;

2)
preduzima ili preporučuje, odnosno koordinira ili organizuje preduzimanje odgovarajućih
aktivnosti i mera proizvođaču ili distributeru, u vezi sa rizikom;

3)
je upoznat da proizvođači i distributeri 
preduzimaju aktivnosti
sa ciljem otklanjanja, odnosno smanjenja rizika na prihvatljiv nivo koji predstavlja proizvod
stavljen na tržište.

Vlada
će, na predlog ministarstva nadležnog za poslove trgovine bliže propisati način
uspostavljanja i rada sistema brze razmene informacija i odrediti organ nadležan za
objedinjavanje i distribuciju informacija iz stava 1. ovog člana. 
Organ iz stava 2. ovog 
člana određen za objedinjavanje i distribuciju informacija iz stava 1. ovog člana, 
obavestiće Evropsku komisiju o preduzetim merama kojima se ograničava stavljanje 
proizvoda na tržište ili zahteva njihovo povlačenje ili opoziv proizvoda kao što 
su proizvodi navedeni u članu 18. stav 1. tač. 2)–7) ovog zakona, u meri u kojoj 
ne postoji obaveza obaveštavanja u smislu člana 15. ovog zakona.
Ako organ iz stava 2. ovog člana smatra da posledice 
rizika koje predstavlja proizvod stavljen na tržište Republike Srbije, ne prelaze 
ili ne mogu preći njenu teritoriju, obavestiće Evropsku komisiju o preduzetim 
merama od interesa za druge države članice Evropske unije, a naročito ako su 
mere preduzete radi sprečavanja, otklanjanja ili smanjenja novog rizika koji do tada 
nije bio prijavljen Evropskoj komisiji.
*Službeni glasnik RS, broj 77/2019



Član 15.
Organ iz člana 14. stav 
2. ovog zakona nadležan za objedinjavanje i distribuciju informacija, odmah će 
obavestiti Evropsku komisiju preko RAPEX-a, ako je odlučeno, preporučeno ili 
dogovoreno sa proizvođačem i distributerom, bilo pod obavezom koju zahteva 
nadležni organ ili na dobrovoljnoj osnovi, o merama ili postupcima u cilju 
sprečavanja, ograničenja ili uvođenja posebnih uslova o mogućem stavljanju na tržište 
ili korišćenju proizvoda iz razloga ozbiljnog rizika i bez odlaganja će informisati 
Evropsku komisiju o izmeni ili ukidanju svake takve mere.
Ako organ iz stava 1. 
ovog člana smatra da rizik ne prelazi ili ne može preći teritoriju Republike 
Srbije slediće postupak iz člana 14. ovog zakona, uzimajući u obzir relevantne 
kriterijume koji su predviđeni procedurama i smernicama za primenu RAPEX-a u 
pogledu forme i sadržine obaveštenja za Evropsku komisiju.

Vlada
će bliže propisati način i postupak informisanja Кomisije EZ iz st. 1. i 2. ovog
člana, na predlog ministarstva nadležnog za poslove trgovine.

*Službeni glasnik RS, broj 77/2019

Sprovođenje odluke Кomisije EZ

Član 16.

Кada
je za sprovođenje odluke Кomisije EZ kojom se zabranjuje ili ograničava stavljanje na
tržište i izvoz određenog proizvoda ili grupe proizvoda koji predstavljaju ozbiljan
rizik po zdravlje i bezbednost potrošača neophodno usvojiti poseban akt, Vlada će,
najkasnije u roku od 20 dana od dana objavljivanja te odluke, doneti akt kojim će
bliže urediti postupanje proizvođača i distributera u vezi sa sprovođenjem odluke
Кomisije EZ. 

V. NADZOR

Inspekcijski i carinski nadzor

Član 17.

Nadzor
nad primenom ovog zakona i propisa donetih za njegovo sprovođenje vrše ministarstva
nadležna za odgovarajuću oblast, u skladu sa zakonom kojim se uređuje organizacija
državne uprave i zakonom kojim se uređuje delokrug poslova ministarstava.

Ako ovim ili posebnim zakonom nije propisana 
nadležnost drugog organa, nadzor u pogledu opšte bezbednosti proizvoda iz člana 
2. ovog zakona sprovodi ministarstvo nadležno za poslove trgovine.

Inspekcijski
nadzor vrše ministarstva iz stava 1. ovog člana preko nadležnih inspektora, u skladu
sa zakonom kojim se uređuje organizacija državne uprave i drugim zakonima kojima
se uređuje inspekcijski nadzor odnosno ministarstvo 
nadležno za poslove trgovine preko tržišnih inspektora.

Inspekcijski
nadzor nad primenom odredaba ovog zakona u delu kojim se uređuju obmanjujući proizvodi,
vrši ministarstvo nadležno za poslove zdravlja preko 
sanitarnih inspektora.

Nadležni
carinski organ neće dozvoliti uvoz proizvoda, odnosno serije proizvoda (partije,
šarže, lota i sl.) koje ne prati propisana dokumentacija o usaglašenosti sa zahtevima
za bezbednost proizvoda, odnosno koji nisu označeni propisanom oznakom usaglašenosti
sa zahtevima za bezbednost proizvoda.

Ako
nadležni carinski organ utvrdi da, i bez obzira na postojanje dokumentacije i oznaka
iz stava 5. ovog člana, proizvod izaziva opravdanu sumnju u pogledu postojanja ozbiljnog
rizika po zdravlje i bezbednost potrošača i drugih korisnika, dužan je da o tome
hitno obavesti nadležni inspekcijski organ. 

Obaveštenje
iz stava 6. ovog člana sadrži, naročito podatke koji omogućavaju identifikaciju
proizvoda, odnosno serije proizvoda (partije, šarže, lota i sl.), proizvođača, uvoznika,
krajnjeg korisnika uvoza, opis rizika za koji postoji sumnja i raspoložive informacije
potrebne za praćenje proizvoda.

Nadležni
carinski organ privremeno će prekinuti carinski postupak uvoza ili izvoza i puštanje
proizvoda za koji posumnja da je obmanjujući, o čemu će hitno obavestiti 
sanitarnog inspektora koji je dužan da u roku od 24 časa od dobijanja obaveštenja izvrši inspekcijski
nadzor i utvrdi da li je proizvod obmanjujući.

Nadležni
carinski organ neće dozvoliti uvoz ili izvoz proizvoda, u smislu člana 6. ovog zakona,
za koji je sanitarni inspektor utvrdio da je obmanjujući i za koji je izrekao meru
zabrane uvoza ili izvoza.

Ako
sanitarni inspektor u roku iz stava 8. ovog člana ne utvrdi da se radi o obmanjujućem
proizvodu, nadležni carinski organ nastavlja carinski postupak uvoza ili izvoza i
puštanje proizvoda. 

Nadležna ministarstva obezbeđuju da proizvođači i 
distributeri ispunjavaju svoje obaveze u skladu sa ovim zakonom na takav način da 
proizvodi koji se stavljaju na tržište budu bezbedni.

*Službeni glasnik RS, broj 77/2019

Mere koje preduzimaju nadležni inspektori

Član 18.

Nadležni
inspektor je ovlašćen da u kontroli bezbednosti proizvoda, pored mera za čije je
preduzimanje ovlašćen drugim propisima, preduzme i druge mere:

1)
za svaki proizvod: 

(1)
da organizuje, u odgovarajućem obimu, provere svojstava proizvoda koja utiču na
njegovu bezbednost, sve do poslednje faze njegove upotrebe, odnosno korišćenja i trošenja;

(2)
da naloži dostavljanje informacije proizvođačima, distributerima ili drugim licima;

(3)
da uzima uzorke proizvoda radi ispitivanja svojstava koja utiču na njegovu bezbednost;

2)
za svaki proizvod koji bi mogao da predstavlja rizik u određenim okolnostima:

(1)
da naloži da proizvod na tržištu bude označen odgovarajućim, jasnim i razumljivim
upozorenjima o rizicima koje proizvod može da predstavlja, na jeziku koji je u službenoj
upotrebi u Republici Srbiji; 

(2)
da naloži stavljanje na tržište takvog proizvoda prethodnim ispunjenjem dodatnih uslova
kako bi se taj proizvod učinio bezbednim;

3)
za svaki proizvod koji bi mogao da predstavlja rizik za određena lica da naloži da
ta lica budu blagovremeno i na odgovarajući način upozorena na rizik, uključujući
i objavljivanje upozorenja preko sredstava javnog informisanja; 

4)
za svaki proizvod koji bi mogao da bude opasan da privremeno zabrani nuđenje, izlaganje,
isporučivanje i činjenje dostupnim proizvoda, za vreme koje je potrebno da se izvrše
provere svojstava proizvoda koja mogu da utiču na bezbednost i zdravlje potrošača
i drugih korisnika;

5)
za svaki opasan proizvod da zabrani nuđenje, izlaganje, isporučivanje i činjenje dostupnim
proizvoda i odgovarajućim merama obezbedi sprovođenje te zabrane;

6)
za svaki opasan proizvod koji je stavljen na tržište:

(1)
da naredi ili organizuje njegovo hitno povlačenje i upozori potrošače i druge korisnike
na rizike koje proizvod predstavlja;

(2)
da naredi, koordinira ili, po potrebi, organizuje sa proizvođačima i distributerima
i drugim organima, opozivanje proizvoda od potrošača i drugih korisnika, uključujući
i prinudno sprovođenje mere opozivanja proizvoda, kao i uništavanje takvog proizvoda
na odgovarajući način od strane i na teret proizvođača, odnosno distributera;

7) za svaki obmanjujući proizvod da zabrani proizvodnju, uvoz, izvoz ili stavljanje 
na tržište i prodaju, odnosno povuče ili zahteva 
njegovo povlačenje sa tržišta.

Ako postoje dokazi da je proizvod opasan, nadležni 
organi preduzimaju mere ograničenja stavljanja na tržište ili opoziva opasnih 
proizvoda bez obzira na usaglašenost sa opštim zahtevom za bezbednost prema 
kriterijumima iz čl. 7. i 8. ovog zakona.

Meru
opozivanja proizvoda iz stava 1. tačka 6) podtačka (2) ovog člana, nadležni inspektor
nalaže kao krajnju meru, ako sve ostale aktivnosti i mere iz čl. 10, 11, 12. i
18. ovog zakona koje proizvođač i distributer preduzme, 
dobrovoljno ili po
nalogu nadležnog inspektora, nisu dovoljne ili zadovoljavajuće.

Troškove
koji nastanu u postupku inspekcijskog nadzora snosi proizvođač ako se utvrdi da
proizvod nije bezbedan. 
Rešenje kojim se 
preduzima mera iz stava 1. ovog člana, koja u skladu sa ovim zakonom predstavlja 
ograničenje za stavljanje nekog proizvoda na tržište ili zahtev za njegovim 
povlačenjem ili opozivom, mora biti obrazložena razlozima na kojima se takva mera 
zasniva uzimajući u obzir i stavove stranke koja se po pravilu izjašnjava pre 
donošenja rešenja, osim kada zbog hitnosti preduzimanja mere u interesu zdravlja i 
bezbednosti potrošača i drugih korisnika, to nije učinjeno, u kom slučaju će 
nadležni inspektor pozvati stranku da se izjasni nakon donošenja rešenja kojim se 
preduzima navedena mera ograničenja.
Mera kojom se zahteva 
povlačenje proizvoda ili njihov opoziv, treba da bude preduzeta na način kojim se 
podstiču distributeri, korisnici i potrošači da takvu meru sprovedu.

Protiv
rešenja nadležnog inspektora kojim je preduzeta mera iz stava 1. ovog člana može
se izjaviti žalba nadležnom ministru u roku od osam dana od dana dostavljanja tog
rešenja.

Protiv
rešenja kojim se zabranjuje uvoz ili izvoz obmanjujućih proizvoda iz stava 1. tačka
7) ovog člana, može se izjaviti žalba ministru nadležnom za poslove zdravlja u roku
od dva dana od dana prijema rešenja.

Ministarstvo
nadležno za poslove zdravlja dužno je da odluči o žalbi iz
stava 8. ovog člana u
roku od dva dana od dana prijema žalbe. 

Žalba
protiv rešenja iz stava 8. ovog člana ne odlaže izvršenje rešenja.
Protiv konačnog rešenja o 
preduzetoj meri može se pokrenuti upravni spor pred nadležnim sudom.
Preduzete mere na osnovu 
ovog zakona kojima se ograničava stavljanje proizvoda na tržište ili se zahteva 
njihovo povlačenje ili opoziv neće uticati na utvrđivanje krivične odgovornosti 
relevantne stranke u smislu krivičnog zakona koji se primenjuje na konkretni 
slučaj.
*Službeni glasnik RS, broj 
77/2019



Načela srazmernosti i predostrožnosti

Član 19.

Кad
nadležni inspektor preduzima mere iz člana 18. stav 1. ovog zakona, a naročito mere
koje su propisane u tač. 4), 5) i 6), postupa sa dužnom pažnjom, srazmerno kategoriji
i vrsti rizika (načelo srazmernosti).

Nadležni
inspektor može da preduzme mere iz člana 18. stav 1. ovog zakona i u slučaju kad
ne postoji konačan naučni dokaz u vezi sa rizikom koji proizvod može da predstavlja,
bez obzira da li su posledice tog rizika trenutne ili odložene, ali postoji početni,
ne do kraja potvrđen rezultat naučnog istraživanja koji ukazuje na ozbiljnost rizika
zbog mogućih posedica po zdravlje i bezbednost potrošača i drugih korisnika (načelo
predostrožnosti). 

Član 20.

Nadležni
inspektor preduzima mere iz člana 18. stav 1. ovog zakona, pojedinačno ili istovremeno
prema proizvođaču, distributeru ili drugim licima kada je to potrebno. 


Nadležni
inspektor može da preduzme istovremeno više mera iz člana 18. stav 1. ovog zakona.

Saradnja u sprovođenju nadzora
Član 21.
U cilju obezbeđenja 
efikasnog nadzora kojim se garantuje visok nivo zaštite zdravlja i bezbednosti 
potrošača, obaveza je nadležnih organa da međusobno sarađuju u koordinaciji 
praćenja saradnje preko Saveta za bezbednost proizvoda osnovanog na osnovu zakona 
kojim se uređuje tržišni nadzor, obezbeđujući naročito sledeće:
1) uspostavljanje, 
periodično ažuriranje i sprovođenje programa nadzora sektora prema kategorijama 
proizvoda ili rizika i praćenje aktivnosti nadzora, nalaza i rezultata;
2) praćenje i ažuriranje 
naučnih i tehničkih znanja u vezi sa bezbednošću proizvoda;
3) periodično razmatranje 
i procenjivanje funkcionisanja i efikasnosti nadzora i ako je potrebno revidiranje 
organizacije i usvojenog pristupa nadzora.
Nadležni organi su u 
obavezi da prime i, ako je to potrebno, na odgovarajući način obrade pritužbe i 
druge podneske potrošača i drugih zainteresovanih strana u vezi sa bezbednošću 
proizvoda i u vezi sa aktivnostima nadzora i kontrole i da aktivno informišu 
potrošače i druge zainteresovane strane o postupcima koji su u tu svrhu 
predviđeni i preduzeti.
Nadležni organi će 
podsticati i promovisati delovanje proizvođača i distributera na dobrovoljnoj 
osnovi u skladu sa obavezama iz ovog zakona, a posebno sa obavezama iz čl. 
10–12. ovog zakona, uključujući gde je to moguće, donošenje i primenu pravila 
dobre prakse.
Nadležni organi su 
ovlašćeni da preduzimaju neophodne radnje da bi se sa dužnom pažnjom primenile 
odgovarajuće mere iz člana 18. stav 1. tač. 2)–7) ovog zakona, u slučaju kada 
proizvodi predstavljaju ozbiljan rizik, ceneći svaki pojedinačni slučaj za sebe i 
uzimajući u obzir Smernice za upravljanje Sistemom brze razmene informacija o 
opasnim proizvodima (RAPEX).
*Službeni glasnik RS, broj 
77/2019

VI. КAZNENE ODREDBE

Privredni prestupi

Član 22.

Novčanom
kaznom od 500.000 do 3.000.000 dinara kazniće se za privredni prestup pravno lice
– proizvođač ako:

1)
stavi na tržište opasan proizvod (član 5);

2)
proizvede, uveze, izveze ili stavi na tržište obmanjujući proizvod (član 6);

3)
ne preduzme aktivnosti i mere koje će mu omogućiti da opozove, odnosno povuče proizvod
sa tržišta, sa ciljem otklanjanja, odnosno smanjenja rizika na prihvatljiv nivo (član
10. stav 3. tačka 3).

Za
privredni prestup iz stava 1. ovog člana kazniće se novčanom kaznom od 50.000 do
200.000 dinara i odgovorno lice u pravnom licu – proizvođaču.

Član 23.

Novčanom
kaznom od 300.000 do 3.000.000 dinara kazniće se za privredni prestup pravno lice
– distributer ako:

1)
uveze, izveze ili stavi na tržište obmanjujući proizvod (član 6);

2)
isporuči ili učini dostupnim proizvod suprotno članu 11. tačka 1) ovog zakona;


Za
privredni prestup iz stava 1. ovog člana kazniće se novčanom kaznom od 50.000 do
200.000 dinara i odgovorno lice u pravnom licu – distributeru. 

Prekršaji

Član 24.

Novčanom
kaznom od 100.000 do 1.000.000 dinara kazniće se za prekršaj pravno lice – proizvođač
ako:

1)
ne pruži potrošačima i drugim korisnicima potrebne informacije, odnosno upozorenja
koja će im omogućiti da procene rizike koje proizvod predstavlja i preduzmu odgovarajuće
mere predostrožnosti u odnosu na takve rizike (član 10. stav 1);

2)
ne preduzme aktivnosti i mere iz člana 10. stav 3. tačka 1) i 2) ovog zakona;

3)
ne dostavi nadležnom organu obaveštenje iz člana 12. stav 1. ili ne sarađuje sa nadležnim
organima po njihovom nalogu iz člana 12. stav 3. ovog zakona. 

Za
prekršaj iz stava 1. ovog člana kazniće se novčanom kaznom od 20.000 do 50.000 dinara
i odgovorno lice u pravnom licu – proizvođaču.

Za
prekršaj iz stava 1. ovog člana kazniće se novčanom kaznom od 100.000 do
500.000 dinara i preduzetnik – proizvođač.

Za
prekršaj iz stava 1. ovog člana kazniće se novčanom kaznom od 10.000 do 50.000 dinara
i fizičko lice – proizvođač.

Član 25.

Novčanom
kaznom od 100.000 do 1.000.000 dinara kazniće se za prekršaj pravno lice – distributer
ako:

1)
ne prati i ne prosleđuje informacije o rizicima koje proizvod može da predstavlja
(član 11. tačka 2);

2)
ne čuva, ne obezbeđuje i ne dostavlja dokumentaciju potrebnu za utvrđivanje identiteta
proizvođača i porekla proizvoda (član 11. tačka 3);

3)
ne sarađuje u sprovođenju mera i aktivnosti koje proizvođači i nadležni organi preduzimaju
sa ciljem sprečavanja, otklanjanja ili smanjenja rizika na prihvatljiv nivo (član 11. tačka
4);

4)
ne dostavi nadležnom organu obaveštenje iz člana 12. stav 1. ili ne sarađuje sa nadležnim
organima po njihovom nalogu iz člana 12. stav 3. ovog zakona.

Za
prekršaj iz stava 1. ovog člana kazniće se novčanom kaznom od 20.000 do 50.000 dinara
i odgovorno lice u pravnom licu – distributeru. 

Za
prekršaj iz stava 1. ovog člana kazniće se novčanom kaznom od 100.000 do
500.000 dinara i preduzetnik – distributer.

Za
prekršaj iz stava 1. ovog člana kazniće se novčanom kaznom od 10.000 do 50.000 dinara
i fizičko lice – distributer.
Član 25a
Novčanom kaznom od 
50.000 do 500.000 dinara kazniće se za prekršaj preduzetnik – proizvođač ako:
1) stavi na tržište 
opasan proizvod (član 5);
2) proizvede, uveze, 
izveze ili stavi na tržište obmanjujući proizvod (član 6);
3) ne preduzme 
aktivnosti i mere iz člana 10. stav 3. tačka 3) ovog zakona.
Novčanom kaznom od 
50.000 do 500.000 dinara kazniće se za prekršaj preduzetnik – distributer ako:
1) uveze, izveze ili 
stavi na tržište obmanjujući proizvod (član 6);
2) isporuči ili učini 
dostupnim proizvod suprotno članu 11. tačka 1) ovog zakona.
*Službeni glasnik RS, broj 
77/2019

Zastarelost

Član 26.

Prekršajni
postupak ne može se pokrenuti ako proteknu tri godine od dana kada je prekršaj učinjen.

VII. PRELAZNE I ZAVRŠNE ODREDBE

Član 27.

Ministar
će doneti propis iz člana 12. stav 5. ovog zakona u roku od tri meseca od dana stupanja
na snagu ovog zakona. 

Vlada
će doneti akt iz člana 14. stav 2. ovog zakona u roku od tri meseca od dana stupanja
na snagu ovog zakona.

Vlada
će doneti akt iz člana 15. stav 3. ovog zakona u roku od 30 dana od dana pristupanja
Republike Srbije sistemu RAPEX.

Član 28.

Danom
pristupanja Republike Srbije Evropskoj uniji, reči u članu 4. tačka 7) podtač.
(1) ovog zakona: „upisani u odgovarajući registar nadležnog organa u Republici Srbiji”
imaće značenje: „registrovani u Evropskoj zajednici”, reči: „imaju prebivalište na
njenoj teritoriji” imaće značenje: „imaju prebivalište u Evropskoj zajednici”, reči
u podtač. (2) i (3): „nije upisan u odgovarajući registar nadležnog organa u Republici
Srbiji” imaće značenje: „nije registrovan u Evropskoj zajednici”, a reči: „nema prebivalište
na njenoj teritoriji” imaće značenje: „nema prebivalište u Evropskoj zajednici”.


Član 29.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”, a počinje da se primenjuje po isteku šest meseci od dana stupanja na snagu.


Odredba
člana 15. ovog zakona primenjuje se od dana pristupanja Republike Srbije sistemu 
RAPEX,
a odredba člana 16. ovog zakona primenjuje se od dana pristupanja Republike Srbije
Evropskoj uniji.


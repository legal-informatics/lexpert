




	Redakcijski prečišćen tekst











ZAКON

o osnovama uređenja službi
bezbednosti Republike Srbije

„Službeni glasnik
RS“, br. 116 od 11. decembra 2007,
72 od 26. jula 2012.





I. OSNOVNE ODREDBE



Sadržina zakona



Član 1.

Ovim
zakonom se uređuju osnove bezbednosno-obaveštajnog sistema Republike Srbije, usmeravanje
i usklađivanje rada službi bezbednosti u Republici Srbiji (u daljem tekstu: službe
bezbednosti) i nadzor nad njihovim radom.

U
Republici Srbiji zabranjeno je osnivanje i rad službi bezbednosti mimo odredaba ovog
zakona.



Načela delovanja službi
bezbednosti



Član 2.

Službe
bezbednosti deluju na osnovu i u okviru Ustava, zakona, drugih propisa i opštih
akata, strategije nacionalne bezbednosti, strategije odbrane i utvrđene bezbednosno-obaveštajne
politike Republike Srbije.

Pripadnici
službi bezbednosti su dužni da postupaju u skladu sa Ustavom, zakonom, drugim propisima
i opštim aktima, prema pravilima struke, nepristrasno i politički neutralno.

Pripadnici
službi bezbednosti ne mogu biti članovi političkih stranaka.



Bezbednosno-obaveštajni
sistem



Član 3.

Službe
bezbednosti deo su jedinstvenog bezbednosno-obaveštajnog sistema Republike Srbije.

Za
razmatranje pitanja od značaja za nacionalnu bezbednost osniva se Savet za nacionalnu
bezbednost i ovim zakonom posebno uređuju poslovi Saveta od značaja za usklađivanje
i usmeravanje rada službi bezbednosti.

Za
operativno usklađivanje rada službi bezbednosti osniva se Biro za koordinaciju rada
službi bezbednosti (u daljem tekstu: Biro za koordinaciju).

Rad
službi bezbednosti je pod demokratskom civilnom kontrolom Narodne skupštine, predsednika
Republike, Vlade, Saveta za nacionalnu bezbednost, drugih državnih organa i javnosti,
u skladu sa zakonom.



II. SLUŽBE BEZBEDNOSTI



Član 4.

Službe
bezbednosti su Bezbednosno-informativna agencija, kao posebna organizacija, Vojnobezbednosna
agencija i Vojnoobaveštajna agencija, kao organi uprave u sastavu Ministarstva odbrane.

Službe
bezbednosti obavljaju poslove i zadatke u granicama svoje nadležnosti, u skladu sa
zakonom.

Službe
bezbednosti imaju status pravnih lica. 



III. USMERAVANJE I USКLAĐIVANJE
RADA SLUŽBI BEZBEDNOSTI



1. Savet za nacionalnu
bezbednost



Nadležnost



Član 
5.

Savet
za nacionalnu bezbednost (u daljem tekstu: Savet) jeste telo Republike Srbije koje
obavlja određene poslove i zadatke iz oblasti nacionalne bezbednosti.

Savet
se stara o nacionalnoj bezbednosti tako što:

–
razmatra pitanja iz oblasti odbrane, unutrašnjih poslova i rada službi bezbednosti;

–
razmatra međusobnu saradnju organa nadležnih za odbranu, organa nadležnih za unutrašnje
poslove i službi bezbednosti i njihovu saradnju s drugim nadležnim državnim organima,
kao i saradnju sa organima i službama bezbednosti stranih država i međunarodnih organizacija;

–
predlaže nadležnim državnim organima mere za unapređenje nacionalne bezbednosti;

–
razmatra predloge za unapređenje nacionalne bezbednosti koje mu upućuju organi nadležni
za odbranu, organi nadležni za unutrašnje poslove, službe bezbednosti i drugi nadležni
državni organi;

–
razmatra pitanja iz delokruga organa državne uprave, autonomnih pokrajina, opština,
gradova i grada Beograda koja su značajna za nacionalnu bezbednost;

–
razmatra i druga pitanja koja su značajna za nacionalnu bezbednost.

Savet
usmerava i usklađuje rad službi bezbednosti tako što: 

–
razmatra obaveštajno-bezbednosne procene i donosi zaključke kojima određuje prioritete
i načine zaštite i usmerava ostvarivanje nacionalnih interesa koji se sprovode putem
obaveštajno-bezbednosne delatnosti; 

–
donosi zaključke u vezi s radom službi bezbednosti i Biroa za koordinaciju;

–
donosi zaključke kojima usmerava i usklađuje rad službi bezbednosti;

–
donosi zaključke kojima usmerava saradnju službi bezbednosti sa službama bezbednosti
stranih država i međunarodnih organizacija;

–
donosi zaključke kojima usklađuje delatnosti državnih organa koje su posvećene međunarodnoj
saradnji u oblasti nacionalne bezbednosti i odbrane;

–
prati izvršavanje zaključaka koje je doneo;

–
daje mišljenja o predlozima godišnjih i srednjoročnih planova rada službi bezbednosti;

–
daje mišljenja Vladi o predlozima budžeta službi bezbednosti i prati realizaciju odobrenih
budžetskih sredstava;

–
daje mišljenje Vladi o predlogu za postavljenje i razrešenje direktora službi bezbednosti.

Savet
se stara o usaglašenoj primeni propisa i standarda za zaštitu podataka o ličnosti,
kao i drugih propisa kojima se štite ljudska prava koja mogu da budu ugrožena razmenom
informacija ili drugim operativnim radnjama.



Sastav Saveta



Član 
6. 



Članovi
Saveta su:

–
predsednik Republike;

–
predsednik Vlade;

–
ministar odbrane;

–
ministar unutrašnjih poslova; 

–
ministar pravde; 

–
načelnik Generalštaba Vojske Srbije;

–
direktori službi bezbednosti.



Sekretar Saveta



Član 
7. 



Savet
ima sekretara Saveta, koji učestvuje u radu Saveta bez prava odlučivanja.

Sekretar
Saveta stara se o izvršavanju zaključaka Saveta i obavlja druge poslove koji su određeni
poslovnikom i drugim aktima Saveta.


Sekretara Saveta imenuje i razrešava predsednik Republike.*



*Službeni glasnik RS, 
broj 72/2012



Кancelarija Saveta



Član 
8.

Vlada
će uredbom obrazovati Кancelariju Saveta za nacionalnu bezbednost (u daljem tekstu:
Кancelarija Saveta), kao službu Vlade, koja obavlja stručne i administrativne poslove
za potrebe Saveta, a naročito:

–
poslove u vezi sa sazivanjem i pripremanjem sednica Saveta;

–
stručne poslove u vezi sa praćenjem sprovođenja smernica i zaključaka Saveta;

–
poslove administrativno-tehničke podrške Birou za koordinaciju;

–
čuvanje i stavljanje na uvid članovima Saveta izveštaja i drugih akata Saveta.



Način rada Saveta



Član 
9.

Sednicu
Saveta saziva predsednik Republike. Predlog dnevnog reda sednice utvrđuju predsednik
Republike i predsednik Vlade.

Sednici
Saveta predsedava predsednik Republike, a ako je on sprečen – predsednik Vlade.

Zaključke
i druge akte Saveta potpisuje predsednik Republike.

Sednice
Saveta održavaju se po potrebi, a najmanje jednom u tri meseca.

Predsednik
Republike može, na svoju inicijativu ili na inicijativu člana Saveta, pozvati na
sednice Saveta rukovodioce drugih državnih organa i institucija i druga lica koja
nisu članovi Saveta.



Poslovnik Saveta



Član 
10.

Savet
donosi poslovnik o svom radu.

Poslovnikom
i drugim opštim aktima Saveta bliže se uređuju ostala pitanja koja su značajna za
rad Saveta, Biroa za koordinaciju i Кancelarije Saveta, kao i način na koji se obavljaju
administrativni i tehnički poslovi za Savet.



2. Biro za koordinaciju



Nadležnost Biroa



Član 
11. 



Biro
za koordinaciju operativno usklađuje rad službi bezbednosti i izvršava zaključke
Saveta o pitanjima iz svoje nadležnosti.

Biro
za koordinaciju posebno:

–
utvrđuje zadatke koji se izvršavaju operativnim usklađivanjem delatnosti službi bezbednosti
i službi bezbednosti i drugih državnih organa i s tim u vezi koordinira njihove aktivnosti;

–
utvrđuje način operativnog usklađivanja u pojedinim slučajevima;

–
osniva mešovite radne grupe za operativne zadatke koji se izvršavaju operativnim
usklađivanjem delatnosti i utvrđuje njihove zadatke;

–
analizira rezultate operativnog usklađivanja i o tome po potrebi izveštava Savet,
a najmanje jednom u šest meseci.

Rad
Biroa za koordinaciju podrobnije se uređuje Poslovnikom Saveta.



Sastav Biroa



Član 
12. 



Biro
za koordinaciju čine direktori službi bezbednosti i sekretar Saveta.

U
radu Biroa za koordinaciju mogu po pozivu da učestvuju:

–
predstavnici Ministarstva spoljnih poslova;

–
direktor policije i načelnici uprava policije;

–
Republički javni tužilac;

–
direktor Uprave carina;

–
rukovodioci drugih državnih organa, organizacija i institucija.





Saradnja sa Savetom



Član 
13.

Nadležni
državni organi dužni su da, u skladu sa svojim ustavnim i zakonskim položajem, sarađuju
sa Savetom u pitanjima iz nadležnosti Saveta, a pre svega u izvršenju zaključaka Saveta.

Ako
nadležni državni organ ne sarađuje sa Savetom ili ne izvršava zaključke Saveta, sekretar
Saveta o tome, bez odlaganja, obaveštava Savet, koji u tom slučaju može pozvati rukovodioca
državnog organa da preduzme sve mere koje su predviđene zakonom da bi državni organ
uspostavio saradnju sa Savetom ili izvršio zaključak Saveta.



Sredstva za rad



Član 
14. 



Sredstva
za rad Saveta obezbeđuju se u budžetu Republike Srbije.



IV. NADZOR NAD RADOM
SLUŽBI BEZBEDNOSTI





Načela nadzora



Član 15. 


Nadzor
nad radom službi bezbednosti zasniva se na sledećim načelima:

–
podređenosti i odgovornosti službi bezbednosti izabranim vlastima Republike Srbije;

–
političke, ideološke i interesne neutralnosti službi bezbednosti;

–
obaveze službi bezbednosti da informišu javnost o izvršavanju svojih zadataka, u
skladu sa zakonom;

–
dužnosti nosilaca nadzora nad radom službi bezbednosti da obaveštavaju javnost o
rezultatima nadzora;

–
profesionalne odgovornosti i operativne samostalnosti pripadnika službi bezbednosti
u izvršavanju dobijenih zadataka i odgovornosti rukovodilaca službi za rad službi.



Skupštinski nadzor



Član 16. 


Narodna
skupština obavlja nadzor nad radom službi bezbednosti neposredno i preko nadležnog
odbora Narodne skupštine (u daljem tekstu: Odbor).

Odbor
naročito:

–
nadzire ustavnost i zakonitost rada službi bezbednosti;

–
nadzire usklađenost rada službi bezbednosti sa strategijom nacionalne bezbednosti,
strategijom odbrane i bezbednosno-obaveštajnom politikom Republike Srbije;

–
nadzire poštovanje političke, ideološke i interesne neutralnosti u radu službi bezbednosti;

–
nadzire zakonitost primene posebnih postupaka i mera za tajno prikupljanje podataka;

–
nadzire zakonitost trošenja budžetskih i drugih sredstava za rad;

–
razmatra i usvaja izveštaje o radu službi bezbednosti;

–
razmatra predloge zakona, drugih propisa i opštih akata iz nadležnosti službi bezbednosti;

–
pokreće inicijative i podnosi predloge zakona iz nadležnosti službi;

–
razmatra predloge, peticije i predstavke građana koji su upućeni Narodnoj skupštini
u vezi sa radom službi bezbednosti i predlaže mere za njihovo rešavanje i o tome obaveštava
podnosioca;

–
utvrđuje činjenice o uočenim nezakonitostima ili nepravilnostima u radu službi i
njihovih pripadnika i o tome donosi zaključke;

–
izveštava Narodnu skupštinu o svojim zaključcima i predlozima.



Sednica Odbora



Član 17. 


Pozivu
za sednicu Odbora dužan je da se odazove direktor službe bezbednosti. Ako je direktor
službe bezbednosti sprečen da prisustvuje sednici Odbora, dužan je da na sednicu
uputi svog zamenika, odnosno ovlašćenog predstavnika.

Sednice
Odbora mogu biti zatvorene za javnost. U tom slučaju, predsednik Odbora obaveštava
javnost o radu Odbora, saglasno odlukama donetim na sednici Odbora.



Izveštavanje Odbora



Član 18. 


Direktor
službe bezbednosti, najmanje jednom u toku redovnog zasedanja Narodne skupštine, podnosi
Odboru izveštaj o radu službe (redovni izveštaj).

Direktor
službe bezbednosti podnosi izveštaj Odboru i po potrebi ili na zahtev Odbora (vanredni
izveštaj).



Neposredni nadzor



Član 19.

Direktor
službe bezbednosti dužan je, na zahtev Odbora, da omogući članovima Odbora pristup
u prostorije službe, dozvoli im uvid u dokumentaciju, pruži podatke i informacije
o radu službe i odgovori na njihova pitanja u vezi sa radom službe.

Članovi
Odbora ne mogu od službi bezbednosti tražiti podatke o:

–
identitetu sadašnjih i bivših saradnika službe;

–
pripadnicima službe sa prikrivenim identitetom;

–
trećim licima kojima bi otkrivanje tih podataka moglo da šteti;

–
metodima pribavljanja obaveštajnih i bezbednosnih podataka;

–
akcijama koje su u toku;

–
načinu primene posebnih postupaka i mera;

–
podacima i informacijama koje su pribavljene razmenom sa stranim službama i međunarodnim
organizacijama;

–
tajnim podacima i informacijama drugih državnih organa u posedu službe.



Obaveza čuvanja tajne



Član 20. 


Članovi
Odbora i lica koja učestvuju u njegovom radu dužni su da štite i čuvaju poverljive
informacije do kojih dođu u radu Odbora i posle prestanka članstva, odnosno rada
u Odboru.

Članovi
Odbora potpisuju izjavu o obavezi čuvanja tajne posle izbora u Odbor, a lica koja
učestvuju u radu Odbora – pre početka angažovanja u Odboru.



Javni nadzor



Član 21. 


Službe
bezbednosti obaveštavaju javnost o svom radu preko organa kojima dostavljaju izveštaje,
na način kojim se ne ugrožavaju prava građana, nacionalna bezbednost i drugi interesi
Republike Srbije.

Službe
bezbednosti mogu i neposredno obaveštavati javnost o pojedinim bezbednosnim pojavama
i događajima.



V. PRELAZNE I ZAVRŠNE
ODREDBE



Član 22.

Rad
službi bezbednosti urediće se posebnim zakonima, u skladu sa ovim zakonom.

Do
stupanja na snagu zakona iz stava 1. ovog člana primenjivaće se odredbe Zakona o službama
bezbednosti Savezne Republike Jugoslavije (,,Službeni list SRJ”, broj 37/02 i
,,Službeni list SCG”, broj 17/04) i Zakona o Bezbednosno-informativnoj agenciji
(„Službeni glasnik RS”, broj 42/02), koje nisu u suprotnosti sa odredbama ovog zakona.

Obavezuju
se nadležni organi da donesu neophodne podzakonske akte za sprovođenje ovog zakona.





Član 23. 


Ovaj
zakon stupa na snagu osmog dana od dana objavljivanja u ,,Službenom glasniku Republike
Srbije”.


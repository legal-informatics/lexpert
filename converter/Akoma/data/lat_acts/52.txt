






	Redakcijski prečišćen tekst





ZAКON

o utvrđivanju nadležnosti Autonomne
pokrajine Vojvodine

„Službeni glasnik RS“, br. 99 od
1. decembra 2009, 
67 od 13. jula 2012 
- US






NAPOMENE IZDAVAČA: 


Ustavni sud je Odlukom IUz broj 353/2009 
utvrdio da 
nisu u saglasnosti sa Ustavom sledeće odredbe Zakona o utvrđivanju nadležnosti 
Autonomne pokrajine Vojvodine („Službeni glasnik RS”, broj 99/09):


odredbe člana 2. st. 2. i 3, člana 3. stav 3. u delu koji glasi: „kao 
regija u kojoj se tradicionalno neguju evropski principi i vrednosti“ i u delu 
koji glasi: „i u okviru svoje nadležnosti može osnovati predstavništva u 
regionima Evrope, odnosno u Briselu”, člana 4. stav 1. u delu koji 
glasi: „u njenim geografskim oblastima (Bačka, Banat i Srem)”, člana 4. 
stav 5. u delu koji glasi: „glavni,”, člana 5. stav 3, člana 9. 
stav 1. u delu koji glasi: „i zakonom“ i u delu koji glasi: „odnosno koje su 
zakonom određene kao pitanja od pokrajinskog značaja”, člana 9. st. 3. i 
4, člana 10. tačka 15) u delu koji glasi: „i lokalne samouprave”, 
člana 13. tačka 1), člana 16. tačka 1), člana 18. tačka 
1), člana 19, člana 21, člana 25. tačka 1), člana 27, člana 53. tačka 1), u delu koji glasi: „druga prava u oblasti 
socijalne zaštite, veći obim prava od prava utvrđenih zakonom i”, u delu koji 
glasi: „njihovo” i u delu koji glasi: „kao i druge oblike”, člana 58. u 
delu koji glasi: „dodatna i dopunska prava i zaštitu, odnosno”, člana 
64, člana 68. stav 1. tač. 1) do 4), člana 73. stav 1. tač. 1) i 
2), člana 74. tač. 3), 4) i 5) i člana 76. stav 1. Zakona. Istom 
odlukom Ustavni sud je odbio predlog za utvrđivanje neustavnosti odredbe 

člana 2. stav 1, člana 3. stav 1, 
člana 3. stav 2, pod uslovima i ograničenjima datim u delu VI tačka 2. podtačka 
2.2. obrazloženja ove odluke, člana 4. stav 4, pod uslovima i ograničenjima datim 
u delu VI tačka 3. podtačka 3.2. obrazloženja ove odluke, 
člana 5. stav 2, uz tumačenje dato u delu V obrazloženja ove odluke i pod uslovima 
i ograničenjima datim u delu VI tačka 4. podtačka 4.1. obrazloženja ove odluke,
člana 6, člana 7. stav 2, 
člana 10. tač. 2), 3), 6), 11), 12) i 13), člana 25. 
tačka 5), pod uslovima i ograničenjima datim u delu VI tačka 11. podtačka 11.2. 
obrazloženja ove odluke, člana 38, pod uslovima i 
ograničenjima datim u delu VI tačka 13. obrazloženja ove odluke,
člana 74. tačka 2), člana 75,
člana 82. i člana 86. Zakona (vidi
Odluku 
US - 67/2012-5).


U pogledu ocenjivanja ustavnosti i zakonitosti pokrajinskih skupštinskih odluka o 
upotrebi istorijskog znamenja i zastave Autonomne pokrajine Vojvodine vidi 
odluke Ustavnog suda 

IU


187/2002 i 

IU


137/2004 o odbijanju zahteva za utvrđivanje neustavnosti i 
nezakonitosti u odnosu na postojanje osnova za njihovo donošenje (vidi
Odluku US - 
70/2012-12 
i Odluku US - 
70/2012-13).





I. OSNOVNE ODREDBE



Član 1.

Ovim zakonom utvrđuju se nadležnosti Autonomne pokrajine
Vojvodine (u daljem tekstu: AP Vojvodina) i uređuju druga pitanja od značaja za položaj
AP Vojvodine. 



Član 2.

AP Vojvodina, u skladu sa Ustavom Republike Srbije (u daljem
tekstu: Ustav) i Statutom AP Vojvodine (u daljem tekstu: Statut), uređuje nadležnost,
izbor, organizaciju i rad organa i službi koje osniva.

Prestali 
su da važe 

raniji 
st. 2. i 3. (vidi 
Odluku US - 67/2012-5).



Međuregionalna saradnja



Član 3.

AP Vojvodina sarađuje sa odgovarajućim teritorijalnim zajednicama
drugih država, u okviru spoljne politike Republike Srbije, uz poštovanje teritorijalnog
jedinstva i pravnog poretka Republike Srbije.

AP Vojvodina zaključuje međuregionalne sporazume u okviru
svoje nadležnosti.

AP Vojvodina, 

* , može biti član evropskih i svetskih udruženja regiona 

* 
, u skladu sa zakonom i Statutom.



*Službeni 
glasnik RS, broj 67/2012 (Odluka US)



Teritorija i simboli AP Vojvodine



Član 4.

Teritoriju AP Vojvodine čine teritorije jedinica lokalnih
samouprava 

* 
, utvrđene zakonom.

Teritorija AP Vojvodine ne može se menjati bez saglasnosti
njenih građana, izražene na referendumu, u skladu sa zakonom.

Referendum je punovažan ako je na njemu glasala većina građana
koji imaju izborno pravo i prebivalište na teritoriji AP Vojvodine.

Odluka na referendumu iz stava 2. ovog člana jeste doneta
ako je za nju glasala većina utvrđena zakonom, odnosno Statutom u skladu sa zakonom.

Grad Novi Sad je 

* 
administrativni centar i sedište
organa AP Vojvodine.

AP Vojvodina utvrđuje simbole AP Vojvodine i način njihovog
korišćenja, u skladu sa Ustavom i Statutom. 




*Službeni 
glasnik RS, broj 67/2012 (Odluka US)



Međusobni odnos republičkih i pokrajinskih
organa



Član 5.

U ostvarivanju nadležnosti utvrđenih ovim i drugim zakonom,
organi AP Vojvodine ostvaruju saradnju sa republičkim organima i organima jedinice
lokalne samouprave.

Pri izvršavanju zakona i drugih propisa Republike Srbije
međusobni odnosi organa Republike Srbije i organa AP Vojvodine zasnivaju se na Ustavom
i zakonom utvrđenim pravima i obavezama republičkih organa, odnosno na Ustavom,
zakonom i Statutom utvrđenim pravima i obavezama organa AP Vojvodine.


Prestao 
je da važi 

raniji stav 3. (vidi 
Odluku US - 67/2012-5).



Zaštita pokrajinskih poslanika i
drugih funkcionera



Član 6. 


Poslanik Skupštine AP Vojvodine ne može biti pozvan na
krivičnu odgovornost, pritvoren ili kažnjen zbog iznetog mišljenja ili davanja glasa
na sednici Skupštine AP Vojvodine ili njenih radnih tela.

Predsednik i član izvršnog organa AP Vojvodine ne odgovaraju
za mišljenje izneto na sednici tog organa ili Skupštine AP Vojvodine ili za glasanje
na sednici izvršnog organa AP Vojvodine.



Imovina AP Vojvodine



Član 7.

Imovina AP Vojvodine, način njenog korišćenja i raspolaganja
uređuju se zakonom. 

U svojini AP Vojvodine, kao obliku javne svojine, jesu
stvari koje na osnovu zakona koriste organi AP Vojvodine, javna preduzeća i ustanove
čiji je ona osnivač i druge pokretne i nepokretne stvari, u skladu sa zakonom kojim
se uređuje javna svojina. 



Finansiranje nadležnosti AP Vojvodine



Član 8.

AP Vojvodina ima izvorne prihode kojima finansira svoje
nadležnosti.

Vrste i visina izvornih prihoda AP Vojvodine određuju se
posebnim zakonom.

Sredstva za vršenje poverenih poslova obezbeđuje Republika
Srbija. 



II. NADLEŽNOSTI AP VOJVODINE



Pitanja od pokrajinskog značaja i
kontrola ustavnosti i zakonitosti



Član 9.

Pitanja od pokrajinskog značaja AP Vojvodina uređuje svojim
aktima, u oblastima koje su u skladu sa Ustavom 

* u nadležnosti AP Vojvodine
* 
. 

Akti iz stava 1. ovog člana donose se u skladu sa Ustavom,
potvrđenim međunarodnim ugovorima, zakonom i Statutom AP Vojvodine.


Prestali su da važe 

raniji 

st. 3. i 4. 
(vidi Odluku US - 67/2012-5).

Vlada može, u skladu sa Ustavom i zakonom, pred Ustavnim
sudom pokrenuti postupak za ocenu ustavnosti ili zakonitosti odluke AP Vojvodine,
pre njenog stupanja na snagu. U tom slučaju, Ustavni sud može, do donošenja svoje odluke,
odložiti stupanje na snagu osporene odluke AP Vojvodine, u skladu sa Ustavom i zakonom.


Vlada, odnosno drugi ovlašćeni predlagač može pokrenuti
postupak za ocenjivanje ustavnosti ili zakonitosti opšteg akta AP Vojvodine, u skladu
sa Ustavom i zakonom. 

Izvršenje pojedinačnog akta ili radnje organa AP Vojvodine
koja je preduzeta na osnovu opšteg akta organa AP Vojvodine čija se ustavnost ili
zakonitost ocenjuje – može biti obustavljeno, u skladu sa Ustavom i zakonom. 





*Službeni 
glasnik RS, broj 67/2012 (Odluka US)



1. Prostorno planiranje, regionalni
razvoj i izgradnja objekata



Član 10.

AP Vojvodina, preko svojih organa, u oblasti prostornog
planiranja i regionalnog razvoja, u skladu sa zakonom:

1) uređuje razvojno planiranje, u skladu sa ekonomskom politikom
i strategijom regionalnog razvoja Republike Srbije;

2) donosi odluku o izradi regionalnih prostornih planova
i prostornih planova posebne namene za područja na teritoriji AP Vojvodine;

3) donosi regionalne prostorne planove i prostorne planove
posebne namene za područja na teritoriji AP Vojvodine;

4) obrazuje komisiju koja vrši stručnu kontrolu regionalnih
prostornih planova i prostornih planova posebne namene za područja na teritoriji
AP Vojvodine;

5) predlaže jednu trećinu članova komisije koja vrši stručnu
kontrolu prostornih i urbanističkih planova u jedinici lokalne samouprave sa teritorije
AP Vojvodine;

6) daje saglasnost na prostorne i urbanističke planove
jedinica lokalne samouprave sa teritorije AP Vojvodine;

7) predlaže mere i aktivnosti za Program implementacije
Prostornog plana Republike Srbije za teritoriju AP Vojvodine;

8) prati sprovođenje Programa implementacije Prostornog
plana Republike Srbije za teritoriju AP Vojvodine;

9) donosi program mera i aktivnosti za sprovođenje regionalnog
prostornog plana AP Vojvodine;

10) prati sprovođenje programa mera i aktivnosti za sprovođenje
regionalnog prostornog plana AP Vojvodine;

11) donosi program mera i aktivnosti za sprovođenje prostornog
plana posebne namene za područja na teritoriji AP Vojvodine;

12) prati sprovođenje programa mera i aktivnosti za sprovođenje
prostornog plana posebne namene za područja na teritoriji AP Vojvodine;

13) prati sprovođenje programa mera i aktivnosti za ravnomerni
regionalni razvoj;

14) osniva razvojnu banku AP Vojvodine, u skladu sa zakonom
kojim se uređuje osnivanje, poslovanje i organizacija banaka;

15) razvija administrativne kapacitete pokrajinske uprave


* s ciljem uspešnog korišćenja strukturnih i kohezionih fondova
Evropske unije. 




*Službeni 
glasnik RS, broj 67/2012 (Odluka US)



Član 11. 


AP Vojvodina, preko svojih organa, u oblasti prostornog
i urbanističkog planiranja i izgradnje objekata, u skladu sa zakonom:

1) izdaje dozvole za izgradnju i upotrebu objekata čije
je izdavanje u nadležnosti ministarstva nadležnog za poslove urbanizma i građevinarstva
a koji se u celini grade na teritoriji AP Vojvodine;

2) rešava po žalbi protiv rešenja opštinske, odnosno gradske
uprave sa teritorije AP Vojvodine iz oblasti urbanizma i izgradnje objekata; 


3) vrši inspekcijski nadzor u oblasti prostornog planiranja
i urbanizma na teritoriji AP Vojvodine; 

4) vrši inspekcijski nadzor u oblasti izgradnje objekata;

5) učestvuje u radu komisija i radnih tela koje obrazuje
ministar nadležan za poslove urbanizma i građevinarstva;

6) daje mišljenje na statut i opšte akte Republičke agencije
za prostorno planiranje i Inženjerske komore Srbije.

Poslovi iz stava 1. tač. 1)–4) ovog člana vrše se kao povereni.




Član 12. 


AP Vojvodina, preko svojih organa, u skladu sa zakonom
kojim se uređuje oblast stanovanja, rešava po žalbi protiv rešenja opštinske, odnosno
gradske uprave na teritoriji AP Vojvodine. 

Poslovi iz stava 1. ovog člana vrše se kao povereni.



2. Poljoprivreda



Član 13.

AP Vojvodina, preko svojih organa, u oblasti poljoprivrede
i ruralnog razvoja, u skladu sa zakonom: 

1)
prestala je da važi 
(vidi Odluku US - 67/2012-5).

2) ostvaruje sredstva od korišćenja poljoprivrednog zemljišta
na teritoriji AP Vojvodine u skladu sa zakonom i propisuje uslove i način raspodele
i korišćenja tih sredstava;

3) obrazuje poseban budžet, fondove ili druge oblike organizovanja
u koje se usmeravaju sredstva iz tačke 2) ovog člana; 

4) utvrđuje stručne poslove na unapređenju poljoprivredne
proizvodnje i osniva poljoprivredne službe za obavljanje tih poslova; 

5) preuzima osnivačka prava nad poljoprivrednim službama
osnovanim na teritoriji AP Vojvodine;

6) osniva prognozno-izveštajnu službu; 

7) predlaže nadležnom ministarstvu uslove izvoza i uvoza
određenih poljoprivrednih proizvoda. 



Član 14.

AP Vojvodina, preko svojih organa, u oblasti korišćenja
poljoprivrednog zemljišta, u skladu sa zakonom, rešava po žalbi protiv rešenja opštinske,
odnosno gradske uprave na teritoriji AP Vojvodine.

Poslovi iz stava 1. ovog člana vrše se kao povereni. 




Stočarstvo i veterinarstvo



Član 15.

AP Vojvodina, preko svojih organa, u oblasti stočarstva
i veterinarstva, u skladu sa zakonom:

1) donosi Dugoročni program mera za sprovođenje odgajivačkog
programa za teritoriju AP Vojvodine, u skladu sa jedinstvenim programom Republike
Srbije; 

2) obrazuje Naučno-stručni savet za stočarstvo;

3) donosi godišnji program mera za sprovođenje odgajivačkog
programa iz tačke 1) ovog stava na teritoriji AP Vojvodine;

4) daje saglasnost za korišćenje u reprodukciji kvalitetne
priplodne stoke i pčela za teritoriju AP Vojvodine;

5) utvrđuje ispunjenost uslova rada na selekciji stoke na
teritoriji AP Vojvodine;

6) određuje ovlašćenu odgajivačku organizaciju na teritoriji
AP Vojvodine za vođenje selekcije u stočarstvu;

7) daje saglasnost ovlašćenim odgajivačkim organizacijama
o poveravanju kontrole nad proizvodnjom u stočarstvu;

8) prima i obrađuje dokumentaciju za dodelu podsticajnih
i drugih sredstava iz budžeta AP Vojvodine u oblasti stočarstva.

Poslovi iz stava 1. tač. 4)–7) vrše se kao povereni. 




3. Vodoprivreda



Član 16.

AP Vojvodina, preko svojih organa, u oblasti vodoprivrede,
u skladu sa zakonom:

1) 
prestala je da važi (vidi 
Odluku US - 67/2012-5).

2) donosi, sprovodi i nadzire redovne i vanredne mere odbrane
od spoljnih i unutrašnjih voda u skladu sa usvojenim planovima AP Vojvodine i Republike
Srbije;

3) upravlja vodnim resursima i veštačkim i prirodnim vodotocima
na teritoriji AP Vojvodine; 

4) donosi vodoprivrednu osnovu za teritoriju AP Vojvodine,
u skladu sa vodoprivrednom osnovom Republike Srbije; 

5) osniva javno preduzeće za gazdovanje vodama na teritoriji
AP Vojvodine;

6) vrši inspekcijski nadzor u oblasti vodoprivrede na teritoriji
AP Vojvodine.

Poslovi iz stava 1. tačka 6) ovog člana vrše se kao povereni.




Član 17.

AP Vojvodina, preko svojih organa, u oblasti voda, u skladu
sa zakonom: 

1) ubira sredstva od naknada za korišćenje i upotrebu voda
čiju visinu utvrđuje Vlada; 

2) izdaje vodoprivredne uslove, vodoprivrednu saglasnost
i vodoprivrednu dozvolu za objekte i radove na teritoriji AP Vojvodine.

Poslovi iz stava 1. ovog člana vrše se kao povereni.



4. Šumarstvo



Član 18.

AP Vojvodina, preko svojih organa, u oblasti šumarstva,
u skladu sa zakonom: 

1) 
prestala je da važi (vidi 
Odluku US - 67/2012-5).

2) osniva javno preduzeće za gazdovanje šumama na teritoriji
AP Vojvodine;

3) vrši poslove inspekcijskog nadzora u ovoj oblasti, izuzev
inspekcijskog nadzora na graničnom prelazu.

Poslovi iz stava 1. tačka 3) ovog člana vrše se kao povereni.




5. Lovstvo i ribarstvo




Član 19.

Prestao 
je da važi (vidi 
Odluku US - 67/2012-5).



Član 20.

AP Vojvodina, preko svojih organa, u oblasti lovstva, u
skladu sa zakonom: 

1) donosi program unapređenja, zaštite i gajenja divljači
za teritoriju AP Vojvodine, u skladu sa jedinstvenim Programom za područje Republike
Srbije; 

2) ustanovljava i daje saglasnost za gazdovanje lovištima
na teritoriji AP Vojvodine; 

3) daje saglasnost na lovne osnove lovišta na teritoriji
AP Vojvodine;

4) obavlja poslove inspekcijskog nadzora u oblasti lovstva,
izuzev inspekcijskog nadzora nad prometom divljači, prometom proizvoda životinjskog
porekla i zdravstvenim stanjem divljači.

Poslovi iz stava 1. ovog člana vrše se kao povereni. 




Član 21.

Prestao 
je da važi (vidi 
Odluku US - 67/2012-5).



Član 22.

AP Vojvodina, preko svojih organa, u oblasti ribarstva,
u skladu sa zakonom: 

1) daje saglasnost na programe unapređenja ribarstva na
ribarskim područjima na teritoriji AP Vojvodine; 

2) ustupa na korišćenje ribarska područja na teritoriji
AP Vojvodine; 

3) ubira sredstva od naknada za korišćenje ribarskog područja
na teritoriji AP Vojvodine;

4) obavlja poslove inspekcijskog nadzora u oblasti zaštite
i održivog korišćenja ribljeg fonda korisnika ribarskih područja u zaštićenim prirodnim
dobrima na teritoriji AP Vojvodine i prometa riba na teritoriji AP Vojvodine.

Poslovi iz stava 1. ovog člana vrše se kao povereni. 




6. Turizam, ugostiteljstvo, banje
i lečilišta



Član 23.

AP Vojvodina, preko svojih organa, u oblasti turizma, ugostiteljstva,
banja i lečilišta, u skladu sa zakonom:

1) uređuje planiranje i razvoj turizma za teritoriju AP
Vojvodine, u skladu sa Strategijom razvoja turizma Republike Srbije;

2) donosi Strategiju razvoja turizma AP Vojvodine, u skladu
sa Strategijom razvoja turizma Republike Srbije, kao i programe za njeno sprovođenje;

3) predlaže Vladi akt o proglašenju turističkog prostora
na teritoriji AP Vojvodine;

4) predlaže člana Кomisije za kategorizaciju turističkih
mesta;

5) osniva Turističku organizaciju AP Vojvodine i druge
organizacije za unapređivanje i razvoj turizma;

6) uređuje korišćenje mineralnih i termalnih voda, balneoloških
i klimatskih resursa i može osnivati banje i lečilišta na teritoriji AP Vojvodine,
u skladu sa Strategijom razvoja turizma Republike Srbije. 



Član 24.

AP Vojvodina, preko svojih organa, u oblasti turizma, u
skladu sa zakonom, organizuje polaganje stručnog ispita za lokalnog turističkog vodiča
i turističkog pratioca za područje AP Vojvodine.

Poslovi iz stava 1. ovog člana vrše se kao povereni. 




7. Zaštita životne sredine



Član 25.

AP Vojvodina, preko svojih organa, u oblasti zaštite životne
sredine, u skladu sa zakonom:

1) 
prestala je da važi (vidi 
Odluku US - 67/2012-5).

2) donosi akt o stavljanju prirodnog dobra pod zaštitu, u
skladu sa zakonom kojim se uređuje zaštita prirode; 

3) donosi program zaštite životne sredine na svojoj teritoriji
u skladu sa Nacionalnim programom, akcionim i sanacionim planom i svojim interesima
i specifičnostima;

4) donosi planove i programe upravljanja prirodnim resursima
i dobrima u skladu sa strateškim dokumentima;

5) vrši kontrolu korišćenja i zaštitu prirodnih resursa
i dobara na teritoriji AP Vojvodine;

6) obezbeđuje kontinualnu kontrolu i praćenje stanja životne
sredine (monitoring) i donosi program monitoringa na svojoj teritoriji koji mora
biti u skladu sa programom monitoringa koji donosi Vlada za period od dve godine;

7) daje uslove za obezbeđenje mera i uslova zaštite životne
sredine, na zahtev organa nadležnog za pripremu i donošenje prostornih i urbanističkih
planova, a na osnovu uslova i mišljenja nadležnih stručnih organizacija;

8) učestvuje u postupku pripreme i donošenja prostornih
i urbanističkih planova i drugih planova;

9) donosi eksterni plan zaštite od udesa, koji je sastavni
deo plana za reagovanje u vanrednim situacijama na osnovu nadležnosti iz propisa
kojim se uređuje materija zaštite i spasavanja;

10) u slučaju udesa, proglašava stanje ugroženosti životne
sredine na teritoriji AP Vojvodine, u skladu sa zakonom kojim se uređuje zaštita
životne sredine;

11) osniva budžetski fond u skladu sa propisom kojim se
uređuje budžetski sistem, koji će se finansirati iz prihoda ostvarenih na teritoriji
AP Vojvodine. 



Pokrajinski zavod za zaštitu prirode



Član 26.

AP Vojvodina, preko svojih organa, osniva Pokrajinski zavod
za zaštitu prirode, radi obavljanja poslova zaštite prirode i prirodnih dobara koja
se u celini nalaze na teritoriji AP Vojvodine. 



Nacionalni park Fruška gora



Član 27.


Prestao je da važi (vidi 
Odluku US - 67/2012-5).



Član 28.

AP Vojvodina, preko svojih organa, u oblasti zaštite i
unapređenja životne sredine, u skladu sa zakonom:

1) vrši inspekcijski nadzor u oblasti zaštite životne sredine
i preduzima mere za otklanjanje nezakonitosti u toj oblasti, osim inspekcijskog nadzora:


– u slučaju udesa,

– u oblasti jonizujućeg zračenja,

– nad prekograničnim kretanjem roba koje podležu nadležnosti
republičke inspekcije za zaštitu životne sredine, kao i nad ispunjenošću uslova operatera
za dobijanje dozvole za prekogranično kretanje roba (radioaktivnost, otpad, otrovi,
supstance koje oštećuju ozonski omotač, zaštićene biljne i životinjske vrste), 


– nad određenim objektima na teritoriji AP Vojvodine, koji
će biti određeni posebnim aktom; 

2) daje saglasnost na studiju o proceni uticaja na životnu
sredinu, za projekte za koje odobrenje za izgradnju izdaje nadležni pokrajinski organ
za poslove urbanizma; 

3) daje saglasnost na izveštaj o strateškoj proceni uticaja
na životnu sredinu za teritoriju AP Vojvodine; 

4) izdaje integrisane dozvole za postrojenja i aktivnosti
za koja dozvolu i odobrenje za izgradnju i početak rada, odnosno izvođenje ili obavljanje
aktivnosti, izdaje drugi nadležni pokrajinski organ; 

5) daje prethodnu saglasnost u postupku donošenja osnova,
planova i programa zaštite i unapređivanja zaštićenog prirodnog dobra, flore i faune,
šuma i voda na teritoriji AP Vojvodine;

6) obrazuje informacioni sistem za zaštitu i unapređenje
životne sredine, kao deo jedinstvenog informacionog sistema Republike Srbije;

7) rešava po žalbi protiv rešenja opštinske, odnosno gradske
uprave na teritoriji AP Vojvodine;

8) vrši inspekcijski nadzor nad korišćenjem i zaštitom prirodnih
dobara i resursa.

Poslovi iz stava 1. ovog člana vrše se kao povereni. 




8. Industrija i zanatstvo



Član 29.

AP Vojvodina preko svojih organa, u oblasti industrije
i zanatstva, u skladu sa zakonom:

1) donosi plan i program ravnomernog privrednog razvoja
AP Vojvodine, u skladu s planom razvoja Republike Srbije;

2) utvrđuje stare zanate koji su svojstveni području AP
Vojvodine i utvrđuje i obezbeđuje mere za njihovo unapređenje i razvoj. 




9. Drumski, rečni i železnički saobraćaj



Član 30.

AP Vojvodina preko svojih organa, u oblasti drumskog, rečnog
i železničkog saobraćaja, u skladu sa zakonom:

1) uređuje i obezbeđuje uslove i način upravljanja, zaštite,
održavanja i finansiranja državnih puteva II reda na teritoriji AP Vojvodine;

2) uređuje i obezbeđuje unutrašnji plovidbeni prevoz, bezbednost
plovidbe, uslove i način korišćenja, održavanja, obeležavanja i zaštite unutrašnjih
plovnih puteva, osim plovnih puteva na kojima važi međunarodni i međudržavni režim
plovidbe, pristaništa, zimovnika i sidrišta, čamaca i plovećih postrojenja i postupanja
u slučaju plovidbenog udesa na teritoriji AP Vojvodine. 



Član 31.

AP Vojvodina, preko svojih organa, u oblasti javnih puteva,
drumskog, rečnog i železničkog saobraćaja, u skladu sa zakonom, vrši inspekcijski
nadzor na teritoriji AP Vojvodine.

Poslovi iz stava 1. ovog člana vrše se kao povereni. 




10. Priređivanje sajmova i drugih
privrednih manifestacija



Član 32.

AP Vojvodina, preko svojih organa, u oblasti priređivanja
sajmova i drugih privrednih manifestacija, u skladu sa zakonom:

1) uređuje sajmove i druge privredne manifestacije od pokrajinskog
značaja;

2) uređuje osnivanje, kategorizaciju i način rada sajamskih
centara i utvrđuje mrežu sajamskih i drugih privrednih manifestacija na teritoriji
AP Vojvodine. 



11. Prosveta



Predškolsko i osnovno obrazovanje
i vaspitanje



Član 33.

AP Vojvodina, preko svojih organa, u oblasti predškolskog
i osnovnog obrazovanja i vaspitanja, u skladu sa zakonom:

1) osniva ustanove predškolskog i obaveznog osnovnog obrazovanja
i vaspitanja na teritoriji AP Vojvodine;

2) daje saglasnost na akt o mreži osnovnih škola koji donosi
skupština jedinice lokalne samouprave na osnovu kriterijuma koje utvrdi Vlada;

3) daje saglasnost na organizovanje izdvojenog odeljenja ustanove
van sedišta;

4) odlučuje o verifikaciji ustanove na teritoriji AP Vojvodine;


5) daje saglasnost na odluku o proširenju delatnosti ustanove,
čiji je osnivač Republika Srbija, AP Vojvodina ili jedinica lokalne samouprave;

6) daje saglasnost na odluku organa upravljanja o promeni
naziva ili sedišta ustanove čiji je osnivač Republika Srbija, AP Vojvodina ili jedinica
lokalne samouprave;

7) određuje škole u kojima učenici imaju pravo da završe
započeto obrazovanje, ukoliko se škola ukida u skladu sa zakonom;

8) imenuje privremeni organ upravljanja ustanove, ako članove
organa upravljanja ne imenuje jedinica lokalne samouprave do isteka mandata prethodno
imenovanim članovima organa upravljanja;

9) daje ili odbija saglasnost na odluku o izboru direktora
ustanove;

10) postavlja vršioca dužnosti direktora ustanove u slučajevima
utvrđenim zakonom;

11) daje ili odbija saglasnost na odluku o razrešenju direktora
ustanove pre isteka mandata zbog povreda zakona;

12) propisuje školski kalendar za osnovne škole na teritoriji
AP Vojvodine;

13) daje odobrenje na koji će način škola nadoknaditi propušten
rad u slučaju da dođe do prekida obrazovno-

-vaspitnog rada;

14) preko pokrajinskog prosvetnog inspektora obavlja nadzor
nad radom ustanova na teritoriji AP Vojvodine i:

– vrši neposredan inspekcijski nadzor nad ustanovama u
opštini, odnosno gradu koji nije organizovao ovaj nadzor;

– daje instrukcije opštini, odnosno gradu za obavljanje inspekcijskog
nadzora;

– priprema pokrajinskom sekretaru predlog rešenja po žalbi
protiv prvostepenog rešenja opštinske, odnosno gradske uprave donetog u vršenju inspekcijskog
nadzora;

– ostvaruje neposredan nadzor nad radom opštinske, odnosno
gradske inspekcije, izdaje obavezne instrukcije za izvršavanje zakona i drugih propisa
i kontroliše njihovo izvršavanje;

– oduzima ovlašćenje pojedinom inspektoru koji poslove ne
obavlja blagovremeno, stručno, zakonito i savesno i predlaže utvrđivanje odgovornosti
u organu kojem je povereno vršenje inspekcijskog nadzora;

– organizuje zajedničke akcije sa inspektorima u organima
kojima je povereno vršenje inspekcijskog nadzora;

– traži izveštaje, podatke i obaveštenja o vršenju poverenih
poslova inspekcijskog nadzora i obavlja druge poslove u skladu sa zakonom kojim se
na opšti način uređuje inspekcijski nadzor;

15) daje saglasnost za realizaciju nastave i ostvarivanje
školskog programa na jezicima nacionalnih manjina za manje od 15 učenika u ustanovama
na teritoriji AP Vojvodine;

16) daje saglasnost na osnivanje zajedničke stručne službe
za sve osnovne škole na teritoriji opštine;

17) vrši nostrifikaciju i priznavanje ekvivalencije svedočanstava
i diploma stečenih u inostranstvu;

18) daje mišljenje u postupku donošenja nastavnih planova
i programa;

19) donosi nastavne programe za jezike nacionalnih manjina;

20) odobrava udžbenike i nastavna sredstva za jezike nacionalnih
manjina;

21) sporazumno sa nadležnim ministrom donosi nastavne planove
i programe iz pojedinih predmeta od interesa za nacionalne manjine i utvrđuje uslove
i način organizovanja nastave na jezicima nacionalnih manjina;

22) sporazumno sa nadležnim ministrom odobrava udžbenike
i nastavna sredstva za pojedine predmete od interesa za nacionalne manjine;

23) obrazuje komisiju i organizuje polaganje ispita za direktora
ustanove; 

24) obrazuje komisiju i organizuje polaganje ispita za licencu
za nastavnike, vaspitače i stručne saradnike; 

25) obrazuje komisiju i organizuje polaganje stručnog ispita
za sekretara ustanove;

26) sarađuje sa ministarstvom nadležnim za poslove obrazovanja
u postupku formiranja školske uprave.

Poslovi iz tač. 23), 24) i 25) ovog člana obavljaju se na
jedinstven način i pod jednakim uslovima, koje u skladu sa zakonom, propisuje nadležni
ministar za celu teritoriju Republike Srbije.

Poslovi iz stava 1. ovog člana vrše se kao povereni, izuzev
tačke 1), tač. 18)–22) i tačke 26). 



Srednje obrazovanje i vaspitanje



Član 34.

AP Vojvodina, preko svojih organa, u oblasti srednjeg obrazovanja
i vaspitanja u skladu sa zakonom:

1) osniva ustanove srednjeg obrazovanja i vaspitanja na teritoriji
AP Vojvodine;

2) utvrđuje mrežu srednjih škola na teritoriji AP Vojvodine;

3) utvrđuje broj učenika za upis u srednju školu; 


4) daje saglasnost na organizovanje izdvojenog odeljenja ustanove
van sedišta;

5) odlučuje o verifikaciji ustanove na teritoriji AP Vojvodine;


6) daje saglasnost na odluku o proširenju delatnosti ustanove
čiji je osnivač Republika Srbija, AP Vojvodina ili jedinica lokalne samouprave;

7) daje saglasnost na odluku organa upravljanja o promeni
naziva ili sedišta ustanove čiji je osnivač Republika Srbija, AP Vojvodina ili jedinica
lokalne samouprave;

8) određuje škole u kojima učenici imaju pravo da završe
započeto obrazovanje, ukoliko se škola ukida u skladu sa zakonom;

9) imenuje privremeni organ upravljanja ustanove, ako članove
organa upravljanja ne imenuje jedinica lokalne samouprave do isteka mandata prethodno
imenovanim članovima organa upravljanja;

10) daje ili odbija saglasnost na odluku o izboru direktora
ustanove;

11) postavlja vršioca dužnosti direktora ustanove u slučajevima
utvrđenim zakonom;

12) daje ili odbija saglasnost na odluku o razrešenju direktora
ustanove pre isteka mandata zbog povreda zakona;

13) propisuje školski kalendar za srednje škole na teritoriji
AP Vojvodine;

14) daje odobrenje na koji će način škola nadoknaditi propušten
rad u slučaju da dođe do prekida obrazovno-vaspitnog rada;

15) preko pokrajinskog prosvetnog inspektora obavlja nadzor
nad radom ustanova na teritoriji AP Vojvodine i:

– vrši inspekcijski nadzor nad ustanovama u opštini, odnosno
gradu koji nije organizovao ovaj nadzor;

– daje instrukcije opštini, odnosno gradu za obavljanje inspekcijskog
nadzora;

– priprema pokrajinskom sekretaru predlog rešenja po žalbi
protiv prvostepenog rešenja opštinske, odnosno gradske uprave donetog u vršenju inspekcijskog
nadzora;

– ostvaruje neposredan nadzor nad radom opštinske, odnosno
gradske inspekcije, izdaje obavezne instrukcije za izvršavanje zakona i drugih propisa
i kontroliše njihovo izvršavanje;

– oduzima ovlašćenje pojedinom inspektoru koji poslove ne
obavlja blagovremeno, stručno, zakonito i savesno i predlaže utvrđivanje odgovornosti
u organu kojem je povereno vršenje inspekcijskog nadzora;

– organizuje zajedničke akcije sa inspektorima u organima
kojima je povereno vršenje inspekcijskog nadzora;

– traži izveštaje, podatke i obaveštenja o vršenju poverenih
poslova inspekcijskog nadzora i obavlja druge poslove u skladu sa zakonom kojim se
na opšti način uređuje inspekcijski nadzor;

16) daje saglasnost za realizaciju nastave i ostvarivanje
školskog programa na jezicima nacionalnih manjina za manje od 15 učenika u ustanovama
na teritoriji AP Vojvodine; 

17) utvrđuje visinu školarine za lica koja su stekla srednje
obrazovanje, a žele da se prekvalifikuju ili dokvalifikuju, steknu specijalističko
ili majstorsko obrazovanje;

18) daje saglasnost na broj učenika za sticanje stručne
osposobljenosti, prekvalifikacije, dokvalifikacije i specijalizacije;

19) vrši nostrifikaciju i priznavanje ekvivalencije svedočanstava
i diploma stečenih u inostranstvu;

20) vodi postupak za zaštitu prava učenika;

21) daje mišljenje u postupku donošenja nastavnih planova
i programa;

22) donosi nastavne programe za jezike nacionalnih manjina;


23) odobrava udžbenike i nastavna sredstva za jezike nacionalnih
manjina;

24) sporazumno sa nadležnim ministrom donosi nastavne planove
i programe iz pojedinih predmeta od interesa za nacionalne manjine i utvrđuje uslove
i način organizovanja nastave na jezicima nacionalnih manjina;

25) sporazumno sa nadležnim ministrom odobrava udžbenike
i nastavna sredstva za pojedine predmete od interesa za nacionalne manjine;

26) za srednje škole od posebnog interesa za Republiku Srbiju
i unikatne škole predlaže skupštini jedinice lokalne samouprave tri istaknuta predstavnika
privredne komore, udruženja poslodavaca, Nacionalne službe za zapošljavanje, sindikata
i drugih zainteresovanih za rad škole za članove školskog odbora; 

27) obrazuje komisiju i organizuje polaganje ispita za direktora
ustanove; 

28) obrazuje komisiju i organizuje polaganje ispita za licencu
za nastavnike, vaspitače i stručne saradnike; 

29) obrazuje komisiju i organizuje polaganje stručnog ispita
za sekretara ustanove;

30) sarađuje sa ministarstvom nadležnim za poslove obrazovanja
u postupku formiranja školske uprave.

Poslovi iz stava 1. tač. 27), 28) i 29) ovog člana obavljaju
se na jedinstven način i pod jednakim uslovima, koje u skladu sa zakonom, propisuje
nadležni ministar za celu teritoriju Republike Srbije.

Poslovi iz stava 1. ovog člana vrše se kao povereni, izuzev
tačke 1), tač. 21)–25) i tačke 30).



Visoko obrazovanje



Član 35.

AP Vojvodina, preko svojih organa, u oblasti visokog obrazovanja,
u skladu sa zakonom: 

1) predlaže člana Nacionalnog saveta za visoko obrazovanje;

2) izdaje dozvole za rad visokoškolskim ustanovama na teritoriji
AP Vojvodine;

3) vrši inspekcijski nadzor i nadzor nad zakonitošću rada
visokoškolske ustanove na teritoriji AP Vojvodine; 

4) osniva samostalne visokoškolske ustanove;

5) u slučaju prestanka rada visokoškolske ustanove zbog
oduzimanja dozvole za rad ili drugog razloga, na predlog Nacionalnog saveta za visoko
obrazovanje donosi akt kojim se obezbeđuje završetak studija studentima te visokoškolske
ustanove;

6) donosi odluke o promeni naziva, sedišta i statusne promene
za samostalne visokoškolske ustanove čiji je osnivač AP Vojvodina;

7) donosi odluku o ukidanju visokoškolske ustanove čiji
je osnivač AP Vojvodina; 

8) imenuje predstavnike osnivača saveta visokoškolske ustanove
čiji je osnivač AP Vojvodina;

9) donosi odluku o broju studenata za upis u prvu godinu
studijskog programa koji se finansira iz budžeta za visokoškolsku ustanovu čiji je
osnivač AP Vojvodina, po pribavljenom mišljenju visokoškolske ustanove i Nacionalnog
saveta za visoko obrazovanje, najkasnije dva meseca pre raspisivanja konkursa;

10) oglašava diplomu ništavom ako je izdata od neovlašćene
organizacije;

11) izdaje potvrdu da je arhivska građa uništena ili nestala;

12) pribavlja podatke o stranoj visokoškolskoj ustanovi
i domaćoj visokoškolskoj ustanovi za potrebe vrednovanja stranog, odnosno domaćeg
studijskog programa. 

Poslovi iz stava 1. ovog člana vrše se kao povereni, osim
poslova iz tačke 1).



Učenički i studentski standard



Član 36.

AP Vojvodina, preko svojih organa, u oblasti učeničkog
i studentskog standarda, u skladu sa zakonom: 

1) utvrđuje mrežu domova učenika i studentskih centara
i drugih ustanova učeničkog i studentskog standarda na teritoriji AP Vojvodine;

2) osniva i ukida ustanove učeničkog i studentskog standarda
na teritoriji AP Vojvodine;

3) utvrđuje ispunjenost uslova za početak rada i obavljanje
delatnosti ustanova učeničkog i studentskog standarda i odlučuje o zabrani njihovog
rada na teritoriji AP Vojvodine; 

4) odlučuje po prigovoru na odluke o prijemu učenika i
studenata u ustanove učeničkog i studentskog standarda;

5) rešava o oduzimanju prava učenika i studenata, utvrđenih
zakonom;

6) sprovodi konkurs za prijem u domove učenika i studenata;

7) utvrđuje način i postupak raspodele mesta u domovima;

8) utvrđuje način i postupak raspodele abonentskih knjižica;

9) utvrđuje uslove za regresiranje prevoza učenika i studenata
u međugradskom saobraćaju;

10) daje saglasnost na akt o organizaciji i sistematizaciji
poslova ustanova učeničkog i studentskog standarda, u skladu sa normativima i standardima
koje propisuje nadležni ministar za celu teritoriju Republike Srbije;

11) imenuje i razrešava članove upravnog i nadzornog odbora
u ustanovama učeničkog i studentskog standarda;

12) imenuje i razrešava direktora ustanova učeničkog i
studentskog standarda;

13) vrši inspekcijski nadzor i nadzor nad zakonitošću rada
ustanova.

Poslovi iz stava 1. ovog člana vrše se kao povereni, osim
poslova iz tač. 7) i 8). 



Neformalno obrazovanje odraslih



Član 37.

AP Vojvodina, preko svojih organa, u skladu sa zakonom
i strategijom razvoja obrazovanja odraslih u Republici Srbiji, bliže uređuje pitanja
koja se odnose na organizovano i institucionalno obrazovanje izvan školskog sistema
radi stručnog osposobljavanja i obuke odraslih na teritoriji AP Vojvodine, kao pitanja
od pokrajinskog značaja. 



Obrazovanje nacionalnih manjina



Član 38.

AP Vojvodina, preko svojih organa, bliže uređuje i obezbeđuje
ostvarivanje prava nacionalnih manjina na teritoriji AP Vojvodine na obrazovanje na
maternjem jeziku, na svim nivoima obrazovanja, u skladu sa zakonom.



12. Sport



Član 39.

AP Vojvodina, preko svojih organa, u oblasti sporta, u
skladu sa zakonom:

1) utvrđuje potrebe i interese građana u oblasti sporta
na teritoriji AP Vojvodine i obezbeđuje sredstva za ostvarivanje tih potreba i interesa;


2) utvrđuje sportske objekte od interesa za AP Vojvodinu
i merila za obezbeđivanje sredstava u budžetu AP Vojvodine za njihovu izgradnju, opremanje
i održavanje; 

3) utvrđuje programe međunarodnih sportskih takmičenja od
interesa za AP Vojvodinu; 

4) imenuje i razrešava direktora, predsednika i članove
upravnog i nadzornog odbora organizacija za obavljanje sportskih delatnosti čiji se
programi, kojima se ostvaruje interes građana u oblasti sporta na teritoriji AP
Vojvodine, u celini ili pretežno finansiraju iz budžeta AP Vojvodine; 

5) obezbeđuje uslove za rad, odnosno obavljanje delatnosti
Pokrajinskog zavoda za sport i drugih organizacija u oblasti sporta čiji je osnivač
AP Vojvodina;

6) uređuje i vodi evidencije u oblasti sporta od značaja
za AP Vojvodinu. 

Pokrajinski sportski savez predlaže pokrajinskom organu
uprave nadležnom za poslove sporta programe svojih članova kojima se ostvaruje interes
građana iz stava 1. tačka 1) ovog člana. 

Programi iz stava 2. ovog člana finansiraju se iz budžeta
AP Vojvodine. 



Član 40.

AP Vojvodina, preko svojih organa, u oblasti sporta, u
skladu sa zakonom:

1) bliže uređuje uslove za obavljanje sportskih delatnosti
organizacija u oblasti sporta sa teritorije AP Vojvodine i utvrđuje ispunjenost tih
uslova;

2) utvrđuje ispunjenost uslova za organizovanje sportskih
priredbi na teritoriji AP Vojvodine; 

3) uređuje bliže uslove i nadzire korišćenje javnih sportskih
terena i utvrđuje ispunjenost uslova za njihovo korišćenje;

4) vrši inspekcijski nadzor nad radom organizacija i pojedinaca
u oblasti sporta sa teritorije AP Vojvodine i nad primenom propisa kojima je uređena
oblast sporta;

5) obavlja nadzor nad stručnim radom u oblasti sporta. 


Poslovi iz stava 1. ovog člana vrše se kao povereni.



13. Кultura



Član 41.

AP Vojvodina, preko svojih organa, u oblasti kulture, u
skladu sa zakonom:

1) utvrđuje potrebe i interes građana na teritoriji AP
Vojvodine u oblasti kulture i obezbeđuje sredstva za njihovo ostvarivanje;

2) uređuje potrebe i interes u oblasti kulture nacionalnih
manjina i obezbeđuje sredstva za njihovo ostvarivanje;

3) osniva arhive, muzeje, biblioteke, pozorišta, zavode
i druge ustanove u oblasti kulture;

4) utvrđuje Program kulturnog razvoja AP Vojvodine, u skladu
sa Strategijom kulturnog razvoja Republike Srbije;

5) predlaže deo Strategije kulturnog razvoja Republike
Srbije za teritoriju AP Vojvodine;

6) utvrđuje nagrade i uređuje način i postupak njihove dodele
za podsticaj kulturnog stvaralaštva u pojedinim oblastima kulture, odnosno za poseban
doprinos u oblasti kulturnog stvaralaštva;

7) ostvaruje međuregionalnu saradnju u oblasti kulture na
projektima od interesa za razvoj kulture na teritoriji AP Vojvodine;

8) vrši osnivačka prava u pogledu imenovanja direktora i
članova upravnog i nadzornog odbora ustanova kulture čiji se rad, održavanje i programi
finansiraju u celosti ili većim delom iz budžeta AP Vojvodine;

9) obezbeđuje sredstva za rad, investiciono i tekuće održavanje,
odnosno finansiranje dela programa ustanova kulture, čiji je osnivač AP Vojvodina;

10) obezbeđuje sredstva za rad, investiciono i tekuće održavanje
i opremanje, odnosno programe drugih ustanova i organizacija čiji osnivač nije AP
Vojvodina, a doprinose razvoju kulture i umetnosti u AP Vojvodini, ili obezbeđuju
razvoj kulture pripadnika nacionalnih manjina na osnovu posebne odluke kojom se utvrđuju
merila, kriterijumi i postupak dodele tih sredstava.



Zaštita kulturnih dobara



Član 42.

AP Vojvodina, preko svojih organa, u skladu sa zakonom
kojim se uređuje oblast zaštite kulturnih dobara:

1) utvrđuje funkcije matičnih ustanova u oblasti zaštite
kulturnih dobara, i to: Arhiva Vojvodine u Novom Sadu, Biblioteke Matice srpske
u Novom Sadu, Muzeja Vojvodine u Novom Sadu, Muzeja savremene likovne umetnosti
u Novom Sadu i Pozorišnog muzeja Vojvodine;

2) propisuje dopunske uslove za rad ustanova iz tačke
1) ovog stava;

3) utvrđuje ispunjenost uslova za početak rada i obavljanje
delatnosti ustanova zaštite na teritoriji AP Vojvodine;

4) imenuje članove upravnog i nadzornog odbora i direktora
ustanova iz tačke 1) ovog stava, osim Biblioteke Matice srpske, a u Arhivu Vojvodine
i Pokrajinskom zavodu za zaštitu spomenika kulture u Novom Sadu predsednik i jedan
član upravnog odbora i predsednik nadzornog odbora imenuju se na predlog ministarstva
nadležnog za poslove kulture;

5) imenuje članove upravnog i nadzornog odbora i direktora
drugih ustanova zaštite na teritoriji AP Vojvodine, s tim što se dva člana upravnog
i jedan član nadzornog odbora tih ustanova imenuju na predlog ministarstva nadležnog
za poslove kulture;

6) osniva ustanove u oblasti zaštite iz tačke 1) ovog stava
i utvrđuje mrežu ustanova zaštite na teritoriji AP Vojvodine, osim Biblioteke Matice
srpske;

7) pokreće postupak za utvrđivanje nepokretnih kulturnih
dobara na teritoriji AP Vojvodine;

8) izdaje dozvole stranim državljanima za korišćenje arhivske
građe i filmovane arhivske građe;

9) utvrđuje uslove za preduzimanje mera tehničke zaštite
i drugih radova na nepokretnim kulturnim dobrima kada za teritoriju AP Vojvodine
projekat i dokumentaciju za te radove izrađuje zavod za zaštitu spomenika kulture;

10) obaveštava u roku od sedam dana Pokrajinski zavod za
zaštitu spomenika kulture u Novom Sadu o utvrđenim uslovima kada te uslove utvrđuje
zavod sa teritorije AP Vojvodine;

11) daje saglasnost na projekat i dokumentaciju za preduzimanje
mera tehničke zaštite i drugih radova na nepokretnim kulturnim dobrima kada projekat
i dokumentaciju izrađuje zavod za zaštitu spomenika kulture sa teritorije AP Vojvodine;

12) daje mišljenje o nacrtima prostornih i urbanističkih
planova za teritoriju AP Vojvodine i obaveštava nadležni organ ako plan nema propisanu
sadržinu;

13) izdaje dozvolu za premeštanje nepokretnog kulturnog
dobra na teritoriji AP Vojvodine na novu lokaciju, osim kulturnog dobra od velikog
značaja, odnosno kulturnog dobra od izuzetnog značaja;

14) obustavlja građevinske i druge radove na arheološkim
nalazištima, kao i prilikom pronalaženja arheoloških predmeta;

15) izdaje odobrenje za iznošenje dobara koja uživaju prethodnu
zaštitu u inostranstvo;

16) obrazuje komisiju pri odgovarajućoj matičnoj ustanovi
zaštite za polaganje stručnog ispita zaposlenih u ustanovama zaštite kulturnih dobara;

17) pokreće postupak za obustavu izvršenja prostornih i
urbanističkih planova ukoliko ugrožavaju zaštitu spomenika kulture na teritoriji
AP Vojvodine;

18) vrši nadzor nad radom ustanova zaštite na teritoriji
AP Vojvodine.

Poslovi iz stava 1. tač. 1), 4), 8) i od 13) do 18) ovog
člana vrše se kao povereni.



Кinematografija i filmska umetnost



Član 43.

AP Vojvodina, preko svojih organa, u skladu sa zakonom
kojim se uređuje oblast kinematografije, vrši inspekcijski nadzor. 

Takse i naknade koje se ubiraju na osnovu propisa u oblasti
kinematografije prihod su budžeta AP Vojvodine za obveznike čije je sedište na teritoriji
AP Vojvodine, kada je mesto davanja na korišćenje, javno prikazivanje ili prodaje videokaseta
na teritoriji AP Vojvodine, odnosno prema mestu emitovanja i početne stanice prevoznog
sredstva u kome se emitovanje vrši.

Troškovi izdavanja markice, u skladu sa zakonom, prihod
su izdavaoca markice.

Posao iz stava 1. ovog člana vrši se kao poveren. 




Zadužbine, fondovi i fondacije



Član 44.

AP Vojvodina, preko svojih organa, u oblasti zadužbina,
fondacija i fondova, u skladu sa zakonom:

1) odobrava osnivanje zadužbina, fondacija i fondova na
teritoriji AP Vojvodine i sve promene koje se javljaju u toku njihovog rada; 


2) vodi registar zadužbina, fondacija i fondova koji se
osnivaju na teritoriji AP Vojvodine. 

Poslovi iz stava 1. ovog člana vrše se kao povereni.




Bibliotečka delatnost



Član 45.

AP Vojvodina, preko svojih organa, u oblasti bibliotečke
delatnosti, u skladu sa zakonom: 

1) utvrđuje mrežu biblioteka na teritoriji AP Vojvodine;

2) osniva biblioteke kojima se na teritoriji AP Vojvodine
utvrđuju matične funkcije;

3) utvrđuje bliže uslove za rad biblioteka;

4) utvrđuje ispunjenost uslova za početak rada i obavljanje
delatnosti biblioteka;

5) utvrđuje sastav upravnih i nadzornih odbora u bibliotekama
koje obavljaju matičnu funkciju i imenuje članove tih organa;

6) imenuje i razrešava direktore biblioteka koje obavljaju
matične funkcije, uz saglasnost direktora Narodne biblioteke Srbije;

7) obrazuje komisiju za polaganje stručnog ispita zaposlenih
u bibliotekama;

8) vrši nadzor nad radom organizacija koje obavljaju bibliotečku
delatnost na teritoriji AP Vojvodine.

Poslovi iz stava 1. tač. 1), 2) i od 4) do 8) ovog člana
vrše se kao povereni.



Izdavanje publikacija



Član 46.

AP Vojvodina, preko svojih organa, u oblasti izdavanja publikacija,
u skladu sa zakonom, vrši nadzor nad radom izdavača i drugih pravnih lica registrovanih
za izdavanje publikacija. 

Poslovi iz stava 1. ovog člana vrše se kao povereni.



14. Zdravstvena i socijalna zaštita



Zdravstvo



Član 47.

AP Vojvodina preko svojih organa, u skladu sa zakonima
kojima se uređuje sistem u oblasti zdravstva, obavlja sledeće poslove:

1) društvenu brigu za zdravlje na nivou AP Vojvodine koja
obuhvata mere za obezbeđivanje i sprovođenje zdravstvene zaštite od interesa za građane
na teritoriji AP Vojvodine;

2) donosi posebne programe zdravstvene zaštite za pojedine
kategorije stanovništva, odnosno vrste bolesti koje su specifične za AP Vojvodinu
a za koje nije donet poseban program zdravstvene zaštite na republičkom nivou, u
skladu sa svojim mogućnostima, i utvrđuje cene pojedinačnih usluga, odnosno programa;

3) osniva zdravstvene ustanove na teritoriji AP Vojvodine
u skladu sa Planom mreže zdravstvenih ustanova koji donosi Vlada, i to: opštu bolnicu,
specijalnu bolnicu, kliniku, institut, klinički centar, zavod za javno zdravlje,
zavod za transfuziju krvi i zavod za antirabičnu zaštitu;

4) osniva zavod za javno zdravlje za teritoriju AP Vojvodine
koji koordinira i prati stručni rad zavoda za javno zdravlje i drugih zdravstvenih
ustanova koje obavljaju higijensko-epidemiološku i socijalno-medicinsku delatnost
na teritoriji AP Vojvodine, predlaže dugoročne mere zdravstvene zaštite sa prioritetima
i metodološki rukovodi njihovim sprovođenjem na teritoriji AP Vojvodine, predlaže
zavodu za javno zdravlje osnovanom za teritoriju Republike Srbije potrebne mere u
elementarnim i drugim većim nepogodama i nesrećama i vrši njihovo sprovođenje u saradnji
sa drugim ustanovama; 

5) osniva zavod za transfuziju krvi za teritoriju AP Vojvodine,
koji obavlja delatnost u skladu sa zakonom kojim se uređuje transfuziološka delatnost;

6) daje predlog za utvrđivanje Plana mreže zdravstvenih
ustanova koji donosi Vlada za zdravstvene ustanove na teritoriji AP Vojvodine; 


7) imenuje i razrešava direktore, zamenike direktora, članove
upravnog i nadzornog odbora zdravstvenih ustanova čiji je osnivač; 

8) daje saglasnost na statute zdravstvenih ustanova čiji
je osnivač; 

9) utvrđuje nedeljni raspored rada, početak i završetak
radnog vremena u zdravstvenoj ustanovi čiji je osnivač; 

10) utvrđuje nedeljni raspored rada, početak i završetak
radnog vremena zdravstvenih ustanova i privatne prakse koji se nalaze na teritoriji
AP Vojvodine za vreme epidemija i otklanjanje posledica prouzrokovanih elementarnim
i drugim većim nepogodama i vanrednim prilikama, za epidemije i druge veće nepogode
i vanredne prilike na teritoriji AP Vojvodine; 

11) daje predlog ministru nadležnom za poslove zdravlja
za utvrđivanje broja pripravnika u zdravstvenim ustanovama sa sedištem na teritoriji
AP Vojvodine, koje su zdravstvene ustanove dužne da prime za obavljanje pripravničkog
staža na godišnjem nivou;

12) daje mišljenje na Plan razvoja kadra u zdravstvu koji
donosi ministar nadležan za poslove zdravlja, za ustanove koje se nalaze na teritoriji
AP Vojvodine;

13) daje predlog ministru nadležnom za poslove zdravlja
za utvrđivanje referentnih zdravstvenih ustanova za pojedine oblasti zdravstvene
delatnosti na teritoriji AP Vojvodine; 

14) utvrđuje minimum procesa rada za vreme štrajka zdravstvenih
ustanova na teritoriji AP Vojvodine;

15) osniva Zdravstveni savet Vojvodine kao stručno i savetodavno
telo koje prati razvoj zdravstvene zaštite i zdravstvenog osiguranja u AP Vojvodini;

16) osniva Etički odbor Vojvodine kao stručno telo.



Zdravstveni savet Vojvodine



Član 48.

Zdravstveni savet Vojvodine predlaže Zdravstvenom savetu
Srbije: 

1) mere za očuvanje i unapređenje zdravstvenog stanja i jačanje
zdravstvenog potencijala stanovništva na teritoriji AP Vojvodine;

2) mere za ravnomerno ostvarivanje zdravstvene zaštite svih
građana u AP Vojvodini kao i mere za unapređenje zdravstvene zaštite ugroženih populacija;

3) mere za funkcionisanje zdravstvene zaštite i zdravstvenog
osiguranja na teritoriji AP Vojvodine zasnovanog na principima ekonomičnosti, održivosti
i efikasnosti;

4) mere za unapređenje upisne politike na fakultetima i
školama zdravstvene struke na teritoriji AP Vojvodine i sarađuje sa nadležnim organima
i drugim stručnim telima na teritoriji AP Vojvodine u predlaganju mera racionalne
upisne politike na fakultetima i školama zdravstvene struke;

5) mere u cilju sprovođenja reforme u oblasti zdravstvene
zaštite i zdravstvenog osiguranja;

6) razmatranje i drugih pitanja iz oblasti zdravstvene zaštite
i zdravstvenog osiguranja i pruža stručnu pomoć organima, organizacijama i ustanovama
na teritoriji AP Vojvodine u realizaciji zadataka koji se odnose na društvenu brigu
o zdravlju.

Zdravstveni savet Vojvodine ima devet članova koje bira
Skupština AP Vojvodine iz reda istaknutih stručnjaka u oblasti zdravstvene zaštite
i zdravstvenog osiguranja.

Na pitanja koja nisu posebno uređena ovim zakonom, a koja
se odnose na rad Zdravstvenog saveta Vojvodine, na mandat članova Zdravstvenog saveta
Vojvodine i sprečavanje sukoba javnog i privatnog interesa, kao i na razrešenje članova
Zdravstvenog saveta Vojvodine, shodno se primenjuju odredbe zakona kojim se uređuje
zdravstvena zaštita u delu koji se odnosi na rad Zdravstvenog saveta Srbije, osim
ako ovim zakonom nije drukčije određeno.

Sredstva za rad Zdravstvenog saveta Vojvodine obezbeđuju
se u budžetu AP Vojvodine.



Etički odbor Vojvodine



Član 49.

Etički odbor Vojvodine:

1) prati primenu načela profesionalne etike zdravstvenih
radnika u obavljanju zdravstvene delatnosti na teritoriji AP Vojvodine; 


2) sarađuje sa Etičkim odborom Srbije u koordinaciji rada
etičkih odbora u zdravstvenim ustanovama na teritoriji AP Vojvodine;

3) po zahtevu Etičkog odbora Srbije prati sprovođenje naučnih
istraživanja i kliničkih ispitivanja lekova i medicinskih sredstava u zdravstvenim
ustanovama na teritoriji AP Vojvodine i o tome podnosi izveštaj Etičkom odboru Srbije;

4) daje mišljenja o spornim pitanjima koja su od značaja za
sprovođenje naučnih istraživanja, medicinskih ogleda, kao i kliničkih ispitivanja lekova
i medicinskih sredstava u zdravstvenim ustanovama u AP Vojvodini;

5) prati sprovođenje odluka i daje mišljenje o stručnim pitanjima
u vezi sa postupkom uzimanja delova ljudskog tela u medicinske i naučno-nastavne svrhe
u zdravstvenim ustanovama na teritoriji AP Vojvodine, u skladu sa zakonom;

6) prati sprovođenje odluka i daje mišljenje o stručnim pitanjima
u vezi sa primenom mera za lečenje neplodnosti postupcima biomedicinski potpomognutim
oplođenjem, u zdravstvenim ustanovama na teritoriji AP Vojvodine, u skladu sa zakonom;

7) razmatra i druga pitanja profesionalne etike u sprovođenju
zdravstvene zaštite na teritoriji AP Vojvodine.

Etički odbor Vojvodine ima sedam članova koje imenuje i
razrešava nadležni organ AP Vojvodine, na predlog pokrajinskog sekretara nadležnog
za poslove zdravlja.

Na pitanja koja nisu posebno uređena ovim zakonom, a koja
se odnose na rad Etičkog odbora Vojvodine, na mandat članova Etičkog odbora Vojvodine
i sprečavanje sukoba javnog i privatnog interesa, shodno se primenjuju odredbe zakona
kojim se uređuje zdravstvena zaštita u delu koji se odnosi na rad Etičkog odbora
Srbije, osim ako ovim zakonom nije drukčije određeno.

Sredstva za rad Etičkog odbora Vojvodine obezbeđuju se
u budžetu AP Vojvodine.



Sanitarni nadzor



Član 50.

AP Vojvodina, preko svojih organa, u skladu sa zakonom
kojim se uređuje oblast sanitarnog nadzora, vrši poslove sanitarnog nadzora.

Poslovi iz stava 1. ovog člana vrše se kao povereni.



Pokrajinski zavod za zdravstveno
osiguranje



Član 51.

Pokrajinski zavod za zdravstveno osiguranje (u daljem tekstu:
Pokrajinski zavod) kao organizaciona jedinica Republičkog zavoda za zdravstveno
osiguranje, u skladu sa zakonom, obavlja sledeće poslove, i to:

1) koordinaciju rada filijala obrazovanih na teritoriji
AP Vojvodine, u saradnji sa Republičkim zavodom za zdravstveno osiguranje;

2) kontrolu rada filijala i namenskog korišćenja sredstava
koja Republički zavod za zdravstveno osiguranje prenosi filijalama za ostvarivanje
prava iz obaveznog zdravstvenog osiguranja, na teritoriji AP Vojvodine;

3) kontrolu zaključenih ugovora između filijala i davalaca
zdravstvenih usluga, na teritoriji AP Vojvodine;

4) rešava u drugom stepenu o pravima iz zdravstvenog osiguranja;

5) pruža potrebnu stručnu pomoć osiguranim licima u vezi
sa ostvarivanjem prava iz obaveznog zdravstvenog osiguranja i zaštitom njihovih interesa
u osiguranju;

6) obezbeđuje uslove za rad lekarskih komisija obrazovanih
na teritoriji AP Vojvodine;

7) obezbeđuje informacioni podsistem, kao deo integrisanog
informacionog sistema Republike Srbije za oblast zdravstvenog osiguranja;

8) vrši statistička i druga istraživanja u oblasti zdravstvenog
osiguranja;

9) ostvaruje saradnju sa nadležnim pokrajinskim organima;

10) druge poslove utvrđene statutom Republičkog zavoda
za zdravstveno osiguranje.

Sedište Pokrajinskog zavoda je u sedištu organa AP Vojvodine.

Pokrajinski zavod ima podračun preko koga se vrši uplata
i isplata sredstava Republičkog zavoda za zdravstveno osiguranje zdravstvenim ustanovama
na teritoriji AP Vojvodine, u skladu sa zakonom kojim se uređuje zdravstveno osiguranje
i propisima donetim za sprovođenje tog zakona.

Direktora Pokrajinskog zavoda imenuje Upravni odbor Republičkog
zavoda za zdravstveno osiguranje, na predlog nadležnog organa AP Vojvodine.

Direktor Pokrajinskog zavoda učestvuje u radu Upravnog
odbora Republičkog zavoda za zdravstveno osiguranje, bez prava odlučivanja.

Direktor Pokrajinskog zavoda, po sprovedenom javnom konkursu,
imenuje direktore filijala koje su obrazovane na teritoriji AP Vojvodine, pod uslovima
i na način propisan zakonom za imenovanje direktora filijala van teritorije AP Vojvodine.


Na direktora Pokrajinskog zavoda primenjuju se odredbe zakona
kojim se uređuje zdravstveno osiguranje u delu koji se odnosi na sprečavanje sukoba
javnog i privatnog interesa.

U Upravnom i Nadzornom odboru Republičkog zavoda za zdravstveno
osiguranje, koji u skladu sa zakonom kojim se uređuje zdravstveno osiguranje, čine
predstavnici osiguranika, moraju biti zastupljeni i predstavnici osiguranika sa teritorije
AP Vojvodine. 



Član 52.

Danom početka rada, zavod za javno zdravlje osnovan za teritoriju
AP Vojvodine preuzima na korišćenje pokretnu i nepokretnu imovinu, kao i prava i
obaveze zavoda za javno zdravlje osnovanog za teritoriju Južno-bačkog upravnog okruga.

Danom početka rada, zavod za javno zdravlje osnovan za teritoriju
AP Vojvodine preuzima i zaposlene u zavodu za javno zdravlje osnovanom za teritoriju
Južno-bačkog upravnog okruga.



Socijalna zaštita



Član 53.

AP Vojvodina, preko svojih organa, u oblasti socijalne
zaštite, u skladu sa zakonom:

1) uređuje, u skladu sa materijalnim mogućnostima, 

*
povoljnije uslove za 

* ostvarenje, 

* socijalne zaštite ako je
prethodno u svom budžetu za to obezbedila sredstva; 

2) osniva ustanove socijalne zaštite za smeštaj korisnika
na teritoriji AP Vojvodine osim ustanova koje osniva lokalna samouprava u skladu
sa mrežom ustanova socijalne zaštite za smeštaj korisnika koju utvrđuje Republika
Srbija; 

3) daje saglasnost na promenu delatnosti i na statusne
promene ustanova socijalne zaštite za smeštaj korisnika čiji je osnivač AP Vojvodina;

4) imenuje upravne i nadzorne odbore, kao i direktore ustanova
socijalne zaštite za smeštaj korisnika čiji je osnivač AP Vojvodina;

5) osniva Pokrajinski zavod za socijalnu zaštitu;

6) donosi program unapređenja socijalne zaštite u AP Vojvodini.





*Službeni 
glasnik RS, broj 67/2012 (Odluka US)



Član 54.

AP Vojvodina, preko svojih organa, u oblasti socijalne
zaštite, u skladu sa zakonom:

1) daje mišljenje na predlog odluke o mreži ustanova socijalne
zaštite za smeštaj korisnika koji donosi Republika Srbija, u delu koji se odnosi
na mrežu ustanova na teritoriji AP Vojvodine; 

2) daje saglasnost na imenovanje direktora centara za socijalni
rad na teritoriji AP Vojvodine; 

3) utvrđuje ispunjenost uslova za početak rada i obavljanje
delatnosti ustanova socijalne zaštite za smeštaj korisnika; 

4) vrši poslove drugostepenog organa po rešenjima centara
za socijalni rad na teritoriji AP Vojvodine;

5) vrši reviziju rešenja centara za socijalni rad na teritoriji
AP Vojvodine o priznatim pravima iz okvira prava i dužnosti Republike Srbije; 


6) vrši nadzor nad radom ustanova i drugih pravnih lica
koja obavljaju delatnost socijalne zaštite na teritoriji AP Vojvodine i inspekcijski
nadzor.

Poslovi iz stava 1. tač. 4)–6) ovog člana vrše se kao povereni.




Pravna zaštita porodice i starateljstvo



Član 55.

AP Vojvodina, preko svojih organa, u oblasti pravne zaštite
porodice i starateljstva, u skladu sa zakonom:

1) rešava po žalbi protiv rešenja organa starateljstva na
teritoriji AP Vojvodine; 

2) vrši nadzor nad radom organa starateljstva i nadzor nad
stručnim radom organa starateljstva na teritoriji AP Vojvodine.

Poslovi iz stava 1. ovog člana vrše se kao povereni.



Društvena briga o deci



Član 56.

AP Vojvodina, preko svojih organa, u skladu sa zakonom
kojim se uređuje oblast finansijske podrške porodici sa decom:

1) rešava po žalbi protiv rešenja opštinske, odnosno gradske
uprave na teritoriji AP Vojvodine;

2) vrši nadzor nad radom organa koji vrše poverene poslove
državne uprave u oblasti finansijske podrške porodici sa decom, na teritoriji AP
Vojvodine.

Poslovi iz stava 1. ovog člana vrše se kao povereni. 




Član 57.

AP Vojvodina, preko svojih organa, u oblasti predškolskog
vaspitanja i obrazovanja, u skladu sa zakonom, vrši stručni nadzor nad ostvarivanjem
socijalnog rada u ustanovama za decu na teritoriji AP Vojvodine.

Posao iz stava 1. ovog člana vrši se kao poveren. 




Posebna zaštita majke i deteta



Član 58.

AP Vojvodina, preko svojih organa, u skladu sa zakonom,
utvrđuje i obezbeđuje 

* viši stepen zaštite
porodice, prava dece, trudnica, majki tokom porodiljskog odsustva i samohranih roditelja
sa decom, u skladu sa Programom demografskog razvoja AP Vojvodine sa merama za njegovo
sprovođenje.




*Službeni 
glasnik RS, broj 67/2012 (Odluka US)



Penzijsko osiguranje



Član 59.

Pokrajinski fond za penzijsko i invalidsko osiguranje (u
daljem tekstu: Pokrajinski fond), kao organizaciona jedinica Republičkog fonda za
penzijsko i invalidsko osiguranje (u daljem tekstu: Republički fond), pored poslova
utvrđenih zakonom i Statutom Republičkog fonda, obavlja:

1) pripremu i izradu materijala za pregovore sa inostranim
nosiocima penzijskog i invalidskog osiguranja; 

2) poslove dijagnostike radi provere medicinske dokumentacije;


3) poslove u vezi sa stažom osiguranja sa uvećanim trajanjem;


4) poslove u vezi sa obezbeđivanjem društvenog standarda
korisnika prava; 

5) vrši statistička i druga istraživanja u oblasti penzijskog
i invalidskog osiguranja; 

6) ostvaruje saradnju sa nadležnim pokrajinskim organom,
naročito u pogledu razmene podataka i iskustva, kao i sa savezom udruženja penzionera
i savezima sindikata obrazovanim na nivou AP Vojvodine.

Sedište Pokrajinskog fonda je u sedištu organa AP Vojvodine.


Pokrajinski fond, u skladu sa zakonom i Statutom Republičkog
fonda, ima podračun preko koga se vrše uplate i isplate sredstava Republičkog fonda
na teritoriji AP Vojvodine. 

Direktora Pokrajinskog fonda imenuje Upravni odbor Republičkog
fonda, na predlog nadležnog organa AP Vojvodine. 

Direktor Pokrajinskog fonda učestvuje u radu Upravnog odbora
Republičkog fonda, bez prava na odlučivanje. 

Direktor Pokrajinskog fonda imenuje direktore filijala
Republičkog fonda koje su obrazovane na teritoriji AP Vojvodine. 



Boračka i invalidska zaštita



Član 60.

AP Vojvodina, preko svojih organa, u oblasti boračke i
invalidske zaštite, u skladu sa zakonom: 

1) obezbeđuje funkcionisanje boračko-invalidske zaštite;


2) vrši poslove drugostepenog organa i vrši reviziju; 


3) vrši nadzor nad radom organa koji u prvom stepenu rešavaju
o pravima iz boračko-invalidske zaštite; 

4) vrši kontrolu trošenja sredstava namenjenih za ostvarivanje
prava iz oblasti boračko-invalidske zaštite; 

5) formira bazu podataka informacionog podsistema AP Vojvodine
u okviru jedinstvenog sistema Republike Srbije.

Poslovi iz stava 1. ovog člana vrše se kao povereni. 




Zaštita civilnih invalida rata



Član 61.

AP Vojvodina, preko svojih organa, u oblasti zaštite civilnih
invalida rata, u skladu sa zakonom: 

1) obezbeđuje funkcionisanje zaštite civilnih invalida rata;


2) vrši poslove drugostepenog organa i vrši reviziju;

3) vrši nadzor nad radom organa koji u prvom stepenu rešavaju
o pravima iz zaštite civilnih invalida rata; 

4) vrši kontrolu trošenja sredstava namenjenih za ostvarivanje
prava iz oblasti zaštite civilnih invalida rata; 

5) formira bazu podataka informacionog podsistema AP Vojvodine
u okviru jedinstvenog sistema Republike Srbije.

Poslovi iz stava 1. ovog člana vrše se kao povereni.



15. Javno informisanje na pokrajinskom
nivou



Član 62.

AP Vojvodina, preko svojih organa, u oblasti javnog informisanja,
u skladu sa zakonom:

1) utvrđuje javni interes građana AP Vojvodine u oblasti
javnog informisanja i radiodifuzije; 

2) donosi strategiju razvoja u oblasti javnog informisanja
na teritoriji AP Vojvodine u skladu sa republičkom strategijom u oblasti javnog
informisanja;

3) obezbeđuje deo sredstava ili druge uslove za rad javnih
glasila na jezicima nacionalnih manjina i etničkih zajednica, radi ostvarivanja prava
nacionalnih manjina i etničkih zajednica u informisanju na sopstvenom jeziku i negovanju
sopstvene kulture i identiteta;

4) uspostavlja saradnju na regionalnom nivou; 

5) obezbeđuje deo sredstava ili drugih uslova za nesmetano
korišćenje prava lica sa posebnim potrebama u javnom informisanju, a posebno slobodne
razmene ideja, informacija i mišljenja;

6) bira članove Programskog odbora Radiodifuzne ustanove
Vojvodine. 



Član 63.

AP Vojvodina, preko svojih organa, u oblasti javnog informisanja,
u skladu sa zakonom, vrši nadzor nad sprovođenjem zakona kojim se uređuje oblast
javnog informisanja, na teritoriji AP Vojvodine.

Poslovi iz stava 1. vrše se kao povereni. 



16. Nauka i tehnološki razvoj



Član 64.


Prestao je da važi (vidi 
Odluku US - 67/2012-5).



17. Zapošljavanje



Pokrajinska služba za zapošljavanje



Član 65.

Pokrajinska služba za zapošljavanje (u daljem tekstu: Pokrajinska
služba), kao organizaciona jedinica Nacionalne službe za zapošljavanje (u daljem tekstu:
Nacionalna služba), pored poslova utvrđenih zakonom i Statutom Nacionalne službe,
obavlja i sledeće poslove: 

1) daje saglasnost na opšte akte preduzeća za radno osposobljavanje
i zapošljavanje osoba sa invaliditetom i obezbeđuje sredstva za njihovo finansiranje;


2) obrazuje informacioni podsistem, kao deo jedinstvenog
informacionog sistema Republike Srbije u oblasti zapošljavanja; 

3) koordinira rad filijala Nacionalne službe na teritoriji
AP Vojvodine, po ovlašćenju direktora Nacionalne službe; 

4) daje predlog za realizaciju nacionalnog akcionog plana
na teritoriji AP Vojvodine;

5) donosi i sprovodi program pokrajinskog akcionog plana
zapošljavanja;

6) obavlja i druge poslove u skladu sa opštim aktima Nacionalne
službe. 



Član 66.

Sedište Pokrajinske službe je u sedištu organa AP Vojvodine.

Pokrajinska služba ima podračun.

Direktora Pokrajinske službe imenuje i razrešava Upravni
odbor Nacionalne službe na predlog nadležnog organa AP Vojvodine.

Direktor Pokrajinske službe učestvuje u radu Upravnog odbora
Nacionalne službe, bez prava na odlučivanje.

Direktor Pokrajinske službe, po sprovedenom javnom konkursu,
predlaže direktoru Nacionalne službe kandidata za izbor direktora filijale obrazovane
na teritoriji AP Vojvodine.

Nadležni organ AP Vojvodine predlaže jednog člana Upravnog
odbora Nacionalne službe.



18. Privreda i privatizacija



Član 67.

AP Vojvodina, preko svojih organa, u skladu sa propisima
kojima se uređuje oblast privatizacije, predlaže po jednog člana Tenderske i Aukcijske
komisije kada je subjekt privatizacije sa teritorije AP Vojvodine. 



19. Rudarstvo i energetika



Energetika



Član 68.

AP Vojvodina, preko svojih organa, u oblasti energetike,
u skladu sa zakonom:

1) 
prestala je da važi (vidi 
Odluku US - 67/2012-5).

2) 
prestala je da važi (vidi 
Odluku US - 67/2012-5).

3) 
prestala je da važi (vidi 
Odluku US - 67/2012-5).

4) 
prestala je da važi (vidi 
Odluku US - 67/2012-5).

5) organizuje polaganje stručnog ispita za proveru stručne
osposobljenosti radi obavljanja poslova na održavanju objekata za transport i distribuciju
prirodnog gasa, kao i poslova rukovalaca u tim objektima; 

6) obrazuje komisiju za polaganje stručnog ispita iz tačke
5) ovog stava za lica koja su zaposlena kod energetskog subjekta koji ima sedište
na teritoriji AP Vojvodine.

Poslovi iz stava 1. tač. 5) i 6) ovog člana vrše se kao
povereni. 



Član 69.

AP Vojvodina, preko svojih organa, u skladu sa zakonom,
vrši poslove elektroenergetske inspekcije, inspekcije opreme pod pritiskom i vrši
inspekcijski nadzor u oblasti cevovodnog transporta gasovitih i tečnih ugljovodonika
na teritoriji AP Vojvodine. 

Poslovi iz stava 1. ovog člana vrše se kao povereni. 




Rudarstvo



Član 70.

AP Vojvodina, preko svojih organa, u oblasti rudarstva,
u skladu sa zakonom: 

1) obrazuje komisiju i organizuje polaganje stručnog ispita
kandidata sa teritorije AP Vojvodine; 

2) rešava po zahtevima za izdavanje odobrenja za eksploataciju
mineralnih sirovina i izvođenje rudarskih radova; 

3) zaključuje ugovore sa preduzećima kojima je izdato odobrenje
iz tačke 2) ovog stava;

4) rešava po zahtevima za izdavanje odobrenja za upotrebu
rudarskih objekata i puštanje objekata u probni rad;

5) obrazuje komisiju za ispitivanje razloga i posledica
trajnog obustavljanja eksploatacije;

6) vrši poslove inspekcijskog nadzora na teritoriji AP
Vojvodine.

Poslovi iz stava 1. ovog člana vrše se kao povereni. 




Geološka istraživanja



Član 71.

AP Vojvodina, preko svojih organa, u oblasti geoloških
istraživanja, u skladu sa zakonom: 

1) obrazuje komisiju i organizuje polaganje stručnog ispita
kandidata sa teritorije AP Vojvodine; 

2) rešava po zahtevima za izdavanje odobrenja za geološka
istraživanja;

3) vodi evidenciju o istražnim prostorima i katastar odobrenih
istražnih prostora;

4) finansira osnovna geološka istraživanja na teritoriji
AP Vojvodine, u skladu sa godišnjim programom osnovnih geoloških istraživanja koje
donosi Vlada;

5) ugovorom sa korisnikom podataka utvrđuje način i rokove
plaćanja naknade za korišćenje podataka i dokumentacije osnovnih geoloških istraživanja;

7) izrađuje bilans rezervi mineralnih sirovina i podzemnih
voda na teritoriji AP Vojvodine;

8) obrazuje komisiju za utvrđivanje i overu razvrstanih
rezervi mineralnih sirovina i podzemnih voda;

9) obavlja inspekcijski nadzor u oblasti geoloških istraživanja
na teritoriji AP Vojvodine.

Poslovi iz stava 1. ovog člana vrše se kao povereni. 




Oprema pod pritiskom



Član 72.

AP Vojvodina, preko svojih organa, u skladu sa zakonom,
vrši inspekcijski nadzor nad energetskim objektima za: transport nafte i derivata
nafte, transport i distribuciju prirodnog gasa, proizvodnju i distribuciju toplotne
energije, proizvodnju i preradu nafte i gasa, kao i nad drugim objektima koji imaju
opremu pod pritiskom kad je to utvrđeno drugim zakonom. 

Poslovi iz stava 1. ovog člana vrše se kao povereni.



20. Lokalna samouprava



Član 73.

AP Vojvodina, preko svojih organa, u oblasti lokalne samouprave,
u skladu sa zakonom:

1) 
prestala je da važi (vidi 
Odluku US - 67/2012-5).

2) 
prestala je da važi (vidi 
Odluku US - 67/2012-5).

3) daje prethodnu saglasnost skupštini jedinice lokalne
samouprave na teritoriji AP Vojvodine, prilikom utvrđivanja praznika i odlučivanja
o nazivima ulica, trgova, gradskih četvrti, zaselaka i drugih delova naseljenih mesta
na teritoriji jedinice lokalne samouprave.

Poslovi iz stava 1. tačka 3) ovog člana vrše se kao povereni.




21. Nadležnosti u drugim oblastima



Član 74.

AP Vojvodina, preko svojih organa, u skladu sa zakonom:

1) stara se o ostvarivanju ljudskih prava i prava nacionalnih
manjina, te utvrđuje dodatna prava u ovoj oblasti; 

2) ostvaruje saradnju s crkvama i verskim zajednicama na
teritoriji AP Vojvodine i pomaže njihove delatnosti koje vrše u javnom interesu;

3) 
prestala je da važi (vidi 
Odluku US - 67/2012-5).

4) 
prestala je da važi (vidi 
Odluku US - 67/2012-5).

5) 
prestala je da važi (vidi 
Odluku US - 67/2012-5).

6) stara se o obezbeđivanju informacija od javnog značaja;

7) obezbeđuje javnost rada pokrajinskih organa uprave i
organizacija čiji je osnivač AP Vojvodina. 



Član 75.

AP Vojvodina, preko svojih organa, u oblasti planiranja
i sprovođenja projekata Nacionalnog investicionog plana (u daljem tekstu: NIP) za
teritoriju AP Vojvodine:

1) inicira, koordinira i sprovodi projekte NIP-a za teritoriju
AP Vojvodine;

2) sarađuje se nadležnim ministarstvom u razmatranju i ocenjivanju
prijava projekata za teritoriju AP Vojvodine;

3) sačinjava predlog liste projekata za teritoriju AP Vojvodine;

4) osniva i vodi elektronsku i dokumentacionu bazu podataka
u koju se unose podaci o projektima za teritoriju AP Vojvodine;

5) prati dinamiku trošenja po pojedinačnim projektima i
o tome jednom u tri meseca izveštava Vladu.



Službena upotreba jezika i pisama



Član 76.


Prestao je da važi 

raniji 
stav 1. (vidi 
Odluku US - 67/2012-5).

AP Vojvodina, preko svojih organa, u skladu sa zakonom
kojim se uređuje službena upotreba jezika i pisama, vrši inspekcijski nadzor.

Posao iz stava 2. ovog člana vrši se kao poveren.



Pravosudni ispit



Član 77.

AP Vojvodina, preko svojih organa, u skladu sa zakonom
koji uređuje polaganje pravosudnog ispita, za lica koja imaju prebivalište na teritoriji
AP Vojvodine obrazuje Ispitni odbor i organizuje polaganje pravosudnog ispita. 


Poslovi iz stava 1. ovog člana vrše se kao povereni. 




Državni stručni ispit



Član 78.

AP Vojvodina, preko svojih organa, u skladu sa propisima
koji uređuju polaganje državnog stručnog ispita za rad u organima državne uprave,
za zaposlene na teritoriji AP Vojvodine obrazuje ispitne komisije i organizuje polaganje
državnog stručnog ispita. 

Poslovi iz stava 1. ovog člana vrše se kao povereni. 




Stalni sudski tumači



Član 79.

AP Vojvodina, preko svojih organa, u skladu sa propisima
o stalnim sudskim tumačima: 

1) postavlja i razrešava stalne sudske tumače za područje
sudova na teritoriji AP Vojvodine; 

2) vodi registar stalnih sudskih tumača za teritoriju AP
Vojvodine.

Poslovi iz stava 1. ovog člana vrše se kao povereni. 




Eksproprijacija



Član 80.

AP Vojvodina, preko svojih organa, u skladu sa zakonom
kojim se uređuje oblast eksproprijacije: 

1) rešava po žalbama protiv rešenja gradske, odnosno opštinske
uprave na teritoriji AP Vojvodine donetih po predlogu za eksproprijaciju; 


2) rešava o predlogu za dozvolu vršenja pripremnih radnji
u postupku eksproprijacije na teritoriji AP Vojvodine. 

Poslovi iz stava 1. ovog člana vrše se kao povereni. 




Zaštita prava intelektualne svojine



Član 81.

AP Vojvodina, preko svojih organa, u skladu sa zakonom
kojim se uređuje oblast zaštite prava intelektualne svojine i autorskih i srodnih
prava vrši inspekcijski nadzor u oblasti zaštite autorskih i srodnih prava na teritoriji
AP Vojvodine.

AP Vojvodina, preko svojih organa, u oblasti intelektualne
svojine, preduzima mere protiv piraterije, u skladu sa zakonom.

Poslovi iz stava 1. ovog člana vrše se kao povereni.



Upotreba naziva AP Vojvodine



Član 82.

AP Vojvodina, u skladu sa zakonom, uređuje upotrebu naziva
AP Vojvodine u nazivu udruženja. 



Prekršaji



Član 83.

AP Vojvodina, preko svojih organa, u skladu sa zakonom
kojim se uređuje oblast prekršaja, propisuje prekršaje i prekršajne kazne za povrede
propisa koje donosi u okviru svoje nadležnosti. 



Robne rezerve



Član 84.

AP Vojvodina, preko svojih organa, obrazuje robne rezerve
AP Vojvodine. 



III. NADZOR NAD OBAVLJANJEM POVERENIH POSLOVA



Član 85.

Nadzor nad radom pokrajinskih organa uprave u vršenju poverenih
poslova utvrđenih ovim zakonom obavljaju organi državne uprave iz čijeg su delokruga
poslovi koji su povereni. 



Član 86.

Кad AP Vojvodina poveri jedinicama lokalne samouprave pojedine
poslove iz svoje nadležnosti, nadzor nad obavljanjem poverenih poslova organi AP Vojvodine
vrše shodnom primenom odredaba Zakona o državnoj upravi o ovlašćenjima nadzornog
organa. 



IV. PRELAZNE I ZAVRŠNE ODREDBE



Član 87.

Organi AP Vojvodine preuzeće zaposlene koji su poslove
određene kao nadležnosti AP Vojvodine obavljali u područnim jedinicama ministarstava
na teritoriji AP Vojvodine, kao i odgovarajuću opremu, predmete i arhivu. 




Član 88.

Nadležni republički organi dužni su da preduzmu sve neophodne
mere, uključujući i obezbeđivanje neophodnih finansijskih sredstava, radi preuzimanja
novih nadležnosti AP Vojvodine, utvrđenih ovim zakonom, najkasnije do početka primene
ovog zakona. 



Član 89.

AP Vojvodina će u odluci o budžetu za 2009. godinu u posebnoj
odredbi iskazati sredstva koja su iz budžeta Republike Srbije preneta do stupanja
na snagu ovog zakona za one nadležnosti koje ovim zakonom preuzima AP Vojvodina.




Član 90.

Danom početka primene ovog zakona prestaje da važi Zakon
o utvrđivanju određenih nadležnosti autonomne pokrajine („Službeni glasnik RS”, br.
6/02, 101/07 – dr. zakon i 51/09 – dr. zakon). 



Član 91.

Ovaj zakon stupa na snagu osmog dana od dana objavljivanja
u „Službenom glasniku Republike Srbije”, a primenjuje se od 1. januara 2010. godine,
osim odredaba člana 8, člana 10. tačka 14) i čl. 26, 88. i 89. ovog zakona, koje
se primenjuju od dana stupanja na snagu ovog zakona.


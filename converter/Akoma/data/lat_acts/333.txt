






ZAКON

o zaduženju


Srbije i


Crne


Gore kod


Međunarodnog 
udruženja za razvoj (Avans 
za pripremu 

Projekta 
za održivi razvoj turizma u 

Crnoj


Gori)

"Službeni list SCG", broj 20 od 12. maja 2006.





Član 1.

Srbija i Crna Gora zadužuje se u iznosu do 857.000 
USD, kod Međunarodnog
udruženja za razvoj, radi
obezbeđenja finansijske podrške pripremi Projekta za održivi razvoj turizma u Crnoj
Gori.



Član 2.

Zaduženje iz člana 1. ovog zakona izvršava
se na osnovu Pisma o
dogovoru za avans za pripremu Projekta za održivi razvoj turizma u Crnoj Gori
između Srbije i Crne Gore i
Međunarodnog udruženja za
razvoj, sa prilozima (u daljem tekstu: Pismo o dogovoru).



Član 3.

Srbija i Crna Gora otvara i održava
depozitni račun
(poseban račun) u evrima kod poslovne banke, pod uslovima prihvatljivim za Međunarodno
udruženje za
razvoj, sa isključivom namenom korišćenja sredstava zajma iz člana 1. ovog zakona za
potrebe korisnika
avansa kredita Republike Crne Gore.



Član 4.

Međunarodno udruženje za razvoj uplaćuje
sredstva iz
člana 1. ovog zakona na račun iz člana 3. ovog 
zakona Srbiji i Crnoj Gori u 


USD ili drugim valutama.

Srbija i Crna Gora se obavezuje da sa
Republikom Crnom
Gorom, u roku od 30 dana od dana stupanja na snagu ovog zakona, zaključi Ugovor o
prenosu sredstava
avansa kredita i odgovornosti za realizaciju Projekta za održivi razvoj turizma u Crnoj Gori.



Član 5.

Radi izmirivanja obaveza iz ovog zakona,
Republika Crna
Gora je dužna da obezbeđuje sredstva za urednu otplatu obaveza utvrđenih Pismom o
dogovoru iz člana
2. ovog zakona, a u skladu sa Ugovorom iz člana 4. stav 2. ovog zakona.

Sredstva iz stava 1. ovog člana Republika
Crna Gora prenosi na
poseban račun Srbije i Crne Gore 
kod
Narodne banke Srbije, sa isključivom namenom otplate obaveza iz ovog zakona.



Član 6.

Srbija i Crna Gora izmirivaće obaveze prema Međunarodnom
udruženju za razvoj sredstvima iz 
člana
5. ovog zakona, a pod uslovima i rokovima utvrđenim Pismom o dogovoru iz člana 2.
ovog zakona.



Član 7.

Republika Crna Gora se obavezuje da
Međunarodnom udruženju
za razvoj plaća troškove u skladu sa Pismom o dogovoru iz člana 2. ovog
zakona.

Troškovi iz stava 1. ovog člana plaćaju se
pod uslovima i rokovima
utvrđenim Pismom o dogovoru 
iz
člana 2. ovog zakona.



Član 8.

Narodna banka Srbije naplaćivaće od Republike Crne Gore troškove
za transfer sredstava za otplatu 
obaveza
Međunarodnom udruženju za razvoj, 
kao
i proviziju za usluge koje pruža u skladu sa ovim zakonom.

Кursne razlike koje mogu nastati u vezi sa
izmirivanjem obaveza
iz ovog zakona snosi Republika 
Crna
Gora.



Član 9.

Ovaj zakon stupa na snagu narednog dana od
dana objavljivanja u
“Službenom listu SCG”.




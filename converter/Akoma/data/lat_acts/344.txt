




ZAКON

o 
zaduženju Srbije i Crne Gore kod Međunarodnog udruženja za razvoj (strukturno 
prilagođavanje II – Republika Crna Gora)

"Službeni
list SCG", broj 58 od 10. decembra 2004.





Član 1.

Srbija i Crna Gora zadužuje se u iznosu od
12.300.000 
SDR (dvanaest miliona i
tri stotine hiljada specijalnih prava vučenja) kod Međunarodnog udruženja za
razvoj, radi finansiranja
Programa
aktivnosti, ciljeva i politike u vezi sa strukturnim prilagođavanjem
Republike Crne Gore.



Član 2.

Zaduženje iz člana 1. ovog zakona izvršava
se na osnovu
Sporazuma
o kreditu za razvoj za strukturno prilagođavanje II (Republika Crna
Gora) između Srbije i Crne Gore, kao zajmoprimca, 
i Međunarodnog udruženja za razvoj, kao
zajmodavca.



Član 3.

Srbija i Crna Gora obavezuje se da otvori i
održava depozitni
račun u
evrima u Narodnoj banci Srbije, kao depozitaru 
Srbije i Crne Gore, pod uslovima koji su
zadovoljavajući za
Međunarodno
udruženje za razvoj, sa isključivom namenom povlačenja sredstava kredita iz
člana 1. ovog zakona.

Srbija i Crna Gora obavezuje se da zatvori
depozitni račun u
evrima
u Narodnoj banci Srbije iz stava 1. ovog člana i da otvori i održava depozitni
račun u evrima u Centralnoj banci Crne Gore, kao depozitaru Srbije i Crne
Gore za povlačenje
sredstava
kredita namenjenih finansiranju projekata i programa na teritoriji
Republike Crne Gore, pre povlačenja relevantne 
tranše kredita, a po dobijanju pozitivne
ocene Centralne banke Crne
Gore od strane Međunarodnog udruženja za razvoj, pod uslovima koji su zadovoljavajući
za Međunarodno
udruženje
za razvoj, sa isključivom namenom povlačenja sredstava kredita iz člana 1.
ovog zakona.



Član 4.

Republika Crna Gora će u roku od 30 dana od
dana stupanja na
snagu
ovog zakona dati Srbiji i Crnoj Gori kontragaranciju kojom će garantovati
urednu otplatu kredita.



Član 5.

Radi izmirivanja obaveza iz ovog zakona,
Republika Crna
Gora je
dužna da obezbeđuje sredstva za urednu otplatu obaveza po Sporazumu o
kreditu za razvoj iz člana 2. ovog zakona.

Sredstva iz stava 1. ovog člana Republika
Crna Gora prenosi
na
poseban račun Srbije i Crne Gore kod Narodne banke Srbije, sa isključivom
namenom otplate obaveza iz Sporazuma o kreditu 
za razvoj iz člana 2. ovog zakona.

Po dobijanju pozitivne ocene Centralne banke
Crne Gore od
Međunarodnog
udruženja za razvoj, sredstva iz stava 1. ovog 
člana Republika Crna Gora prenosi na
poseban račun Srbije i
Crne
Gore kod Centralne banke Crne Gore, sa isključivom namenom otplate obaveza iz
Sporazuma o kreditu za razvoj iz 
člana
2. ovog zakona. 



Član 6.

Srbija i Crna Gora izmirivaće obaveze prema
Međunarodnom
udruženju
za razvoj po osnovu sredstava iz člana 5. ovog 
zakona, a pod uslovima i rokovima utvrđenim
Sporazumom o kreditu
za
razvoj iz člana 2. ovog zakona.



Član 7.

Narodna banka Srbije naplaćuje od Republike
Crne Gore
troškove
za transfer sredstava za otplatu obaveza Međunarodnom udruženju za razvoj,
kao i proviziju za usluge koje pruža u smislu ovog zakona.

Po dobijanju pozitivne ocene Centralne banke
Crne Gore od
Međunarodnog
udruženja za razvoj, Centralna banka Crne Gore 
naplaćuje od Republike Crne Gore troškove
za transfer sredstava
za
otplatu obaveza Međunarodnom udruženju za razvoj, kao i proviziju za
usluge koje pruža u smislu ovog zakona.



Član 8.

Ovaj zakon stupa na snagu narednog dana od
dana objavljivanja
u “Službenom
listu SCG”.


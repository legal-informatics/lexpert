





	
		Redakcijski prečišćen tekst
	





ZAКON


o Zaštitniku
građana

„Službeni
glasnik RS“,
br. 79 od 16.
septembra 2005, 54
od 13. juna 2007.





I. OSNOVNE
ODREDBE



Član
1.

Ovim
zakonom ustanovljava
se Zaštitnik građana
kao nezavisan
državni organ
koji štiti prava
građana i kontroliše
rad organa državne
uprave, organa
nadležnog za pravnu
zaštitu imovinskih
prava i interesa
Republike Srbije,
kao i drugih organa
i organizacija,
preduzeća i ustanova
kojima su poverena
javna ovlašćenja
(u daljem tekstu:
organi uprave).

Zaštitnik
građana se stara
o zaštiti i unapređenju
ljudskih 
i
manjinskih*

sloboda
i prava.

Pod
pojmom građanin,
u smislu ovog
zakona, podrazumeva
se ne samo fizičko
lice koje je domaći
državljanin, već
i svako fizičko
lice strani državljanin,
kao i svako domaće
ili strano pravno
lice o čijim pravima
i obavezama odlučuju
organi uprave
iz stava 1. ovog
člana. 



*Službeni
glasnik RS,
broj 54/2007





Član
2.

Zaštitnik
građana je nezavisan
i samostalan u
obavljanju poslova
utvrđenih ovim
zakonom i niko
nema pravo da
utiče na njegov
rad i postupanje.

U
obavljanju poslova
iz svoje nadležnosti
Zaštitnik građana
postupa u okviru
Ustava, zakona
i drugih propisa
i opštih akata,
kao i ratifikovanih
međunarodnih
ugovora i opšteprihvaćenih
pravila međunarodnog
prava.

Zaštitnik
građana za svoj
rad odgovara Narodnoj
skupštini (u daljem
tekstu: Skupština).*



*Službeni
glasnik RS,
broj 54/2007





Član
3.

Sedište
Zaštitnika građana
je u Beogradu.

Zaštitnik
građana odlukom
može obrazovati
kancelarije i
van svog sedišta.

Opštim
aktom o organizaciji
i radu stručne
službe Zaštitnika
građana uređuje
se obavljanje poslova
u kancelarijama.



II. IZBOR
I PRESTANAК FUNКCIJE



Član
4.

Zaštitnika
građana bira 
Skupština
većinom
glasova svih
narodnih poslanika*, na predlog
odbora nadležnog
za ustavna pitanja
(u daljem tekstu:
Odbor).

Кandidata
za Zaštitnika
građana Odboru
ima pravo da predloži
svaka poslanička
grupa u Skupštini.

Više
poslaničkih grupa
mogu da predlože
zajedničkog kandidata
za Zaštitnika
građana.

Predlog
za izbor Zaštitnika
građana utvrđuje
se većinom glasova
od ukupnog broja
članova Odbora.

Pre
utvrđivanja predloga
za izbor Zaštitnika
građana, Odbor
može odlučiti
da održi sednicu
na kojoj će svim
kandidatima biti
omogućeno da iznesu
svoje stavove
o ulozi i načinu
ostvarivanja funkcije
Zaštitnika građana.

Zaštitnik
građana se bira
na vreme od pet
godina i isto
lice može biti
najviše dva puta
uzastopno birano
na ovu funkciju.

Postupak
za izbor Zaštitnika
građana započinje
najkasnije šest
meseci pre isteka
mandata prethodnog
Zaštitnika građana.



*Službeni
glasnik RS,
broj 54/2007





Član
5.

Za
Zaštitnika građana
može biti izabran
državljanin Republike
Srbije koji ispunjava
sledeće uslove:

1)
da je diplomirani
pravnik;

2)
da ima najmanje
deset godina iskustva
na pravnim poslovima
koji su od značaja
za obavljanje poslova
iz nadležnosti
Zaštitnika građana;

3)
da poseduje visoke
moralne i stručne
kvalitete;

4)
da ima zapaženo
iskustvo u zaštiti
prava građana.



Član
6.

Zaštitnik
građana ima četiri
zamenika koji
mu pomažu u obavljanju
poslova utvrđenih
ovim zakonom,
u okviru ovlašćenja
koja im on prenese.

Prilikom
prenošenja ovlašćenja
zamenicima, Zaštitnik
građana posebno
vodi računa o
tome da se obezbedi
određena specijalizacija
za obavljanje poslova
iz nadležnosti
Zaštitnika građana,
naročito u pogledu
zaštite prava
lica lišenih slobode,
ravnopravnosti
polova, prava
deteta, prava
pripadnika nacionalnih
manjina i prava
osoba sa invaliditetom.

Zaštitnik
građana određuje
zamenika koji
će ga zamenjivati
u slučaju njegove
odsutnosti ili
sprečenosti da
obavlja poslove.

Zamenike
Zaštitnika građana
bira Skupština 
većinom
glasova svih
narodnih
poslanika,*

na predlog
Zaštitnika građana.

Zamenici
Zaštitnika građana
biraju se na vreme
od pet godina
i isto lice može
najviše dva puta
uzastopno biti
birano na ovu
funkciju.

Za
zamenika Zaštitnika
građana može biti
izabran državljanin
Republike Srbije
koji ispunjava
sledeće uslove:

1)
da ima visoku
stručnu spremu;


2)
da ima najmanje
pet godina iskustva
u oblasti koja
je od značaja
za obavljanje poslova
iz nadležnosti
Zaštitnika građana;


3)
da poseduje visoke
moralne i stručne
kvalitete;

4)
da ima zapaženo
iskustvo u zaštiti
prava građana.



*Službeni
glasnik RS,
broj 54/2007





Član
7.

Zaštitnik
građana i njegovi
zamenici pre stupanja
na dužnost polažu
zakletvu koja
glasi: „Zaklinjem
se da ću svoju
dužnost obavljati
odgovorno, nepristrasno
i nezavisno, u
skladu sa Ustavom
i zakonom i da
ću savesno raditi
na zaštiti i unapređenju
ljudskih prava
i sloboda”.

Zaštitnik
građana polaže
zakletvu pred
Skupštinom, a
njegovi zamenici
pred predsednikom
Skupštine.



Član
8.

Smatra
se da je Zaštitnik
građana, odnosno
zamenik Zaštitnika
građana stupio
na dužnost momentom
polaganja zakletve.

Ako
Zaštitnik građana,
odnosno zamenik
Zaštitnika građana
bez opravdanog
razloga ne stupi
na dužnost u roku
od 30 dana od dana
polaganja zakletve,
smatra se da nije
izabran, što Skupština
konstatuje na
osnovu obaveštenja
Odbora. U tom slučaju
odmah se pokreće
postupak za izbor
novog Zaštitnika
građana, odnosno
njegovog zamenika.



Član
9.

Sa
funkcijom Zaštitnika
građana, odnosno
zamenika Zaštitnika
građana nespojivo
je obavljanje druge
javne funkcije
ili profesionalne
delatnosti, kao
i obavljanje druge
dužnosti ili posla
koji bi mogao
uticati na njihovu
samostalnost
i nezavisnost.

Zaštitnik
građana i zamenik
Zaštitnika građana
ne mogu biti članovi
političkih 
stranaka*.

Zaštitnik
građana i njegovi
zamenici imaju
položaj funkcionera
u smislu zakona
kojim se uređuje
sprečavanje sukoba
interesa u vršenju
javnih funkcija
i na njih se u celini
primenjuju odredbe
tog zakona.

Danom
stupanja na dužnost
Zaštitniku građana,
odnosno zameniku
Zaštitnika građana
moraju prestati
sve javne, profesionalne
i druge funkcije,
odnosno dužnosti
ili poslovi koje
je do tada obavljao,
ako su suprotni
odredbama ovog
zakona, kao i članstvo
u političkim organizacijama.



*Službeni
glasnik RS,
broj 54/2007





Član
10.

Zaštitnik
građana i njegovi
zamenici uživaju
imunitet kao narodni
poslanici.*

O ukidanju
imuniteta Zaštitnika
građana i njegovih
zamenika odlučuje
Skupština većinom
glasova svih narodnih
poslanika.*



*Službeni
glasnik RS,
broj 54/2007



Član
10a*

Zaštitnik
građana i zamenik
Zaštitnika građana
ne mogu davati
izjave političke
prirode.*



*Službeni
glasnik RS,
broj 54/2007





Član
11.

Funkcija
Zaštitnika građana
prestaje u sledećim
slučajevima:

1)
istekom mandata,
ako ne bude ponovo
izabran;

2)
smrću;

3)
ostavkom;

4)
gubitkom državljanstva,
što se utvrđuje
na osnovu akta
nadležnog državnog
organa;

5)
ispunjenjem uslova
za penziju u skladu
sa zakonom;

6)
nastupanjem trajne
fizičke ili mentalne
nesposobnosti
za obavljanje funkcije,
što se utvrđuje
na osnovu dokumentacije
relevantne medicinske
ustanove;

7)
razrešenjem.



Član
12.

Zaštitnika
građana razrešava
Skupština 
većinom
glasova svih narodnih
poslanika*, na predlog
Odbora ili najmanje
jedne trećine
od ukupnog broja
narodnih poslanika.

Ako
predlog za razrešenje
Zaštitnika građana
podnosi Odbor,
potrebno je da
se za njegovo podnošenje
izjasni većina
od ukupnog broja
članova Odbora.


Zaštitnik
građana može biti
razrešen jedino
u sledećim slučajevima:

1)
ako nestručno
i nesavesno obavlja
svoju funkciju;

2)
ako obavlja drugu
javnu funkciju
ili profesionalnu
delatnost, ako
obavlja drugu dužnost
ili posao koji
bi mogao uticati
na njegovu samostalnost
i nezavisnost,
ili ako postupa
suprotno zakonu
kojim se uređuje
sprečavanje sukoba
interesa pri vršenju
javnih funkcija
;

3)
ako bude osuđen
za krivično delo
koje ga čini nepodobnim
za obavljanje ove
funkcije.

Zaštitnik
građana ima pravo
da se na sednici
Skupštine na kojoj
se odlučuje o
njegovom razrešenju
obrati narodnim
poslanicima.



*Službeni
glasnik RS,
broj 54/2007





Član
13.

Skupština
na predlog Odbora
može doneti odluku
o suspenziji Zaštitnika
građana u slučaju:

1)
ako je protiv
njega određen pritvor;

2)
ako je osuđen
za krivično delo
koje ga čini nepodobnim
za obavljanje funkcije,
a presuda nije
postala pravosnažna.

Odluka o
suspenziji donosi
se većinom glasova
narodnih poslanika
na sednici na
kojoj je prisutna
većina narodnih
poslanika.*

Skupština
će ukinuti odluku
o suspenziji čim
prestanu razlozi
za suspenziju.



*Službeni
glasnik RS,
broj 54/2007





Član
14.

Odredbe
o prestanku funkcije
Zaštitnika građana
primenjuju se i
na zamenika Zaštitnika
građana, s tim
što predlog za
njegovo razrešenje
može podneti i
Zaštitnik građana.




Član
15.

U
slučaju prestanka
funkcije Zaštitnika
građana ili zamenika
Zaštitnika građana
iz razloga navedenih
u članu 11. tač. 1)–6) ovog
zakona, Skupština
bez rasprave donosi
odluku kojom konstatuje
da su se stekli
uslovi za prestanak
funkcije.

Pravne
posledice prestanka
funkcije nastupaju
od dana donošenja
odluke iz stava
1. ovog člana.



Član
16.

U
slučaju prestanka
funkcije Zaštitnika
građana, do izbora
novog Zaštitnika
građana ovu funkciju
obavlja zamenik
koga je Zaštitnik
građana odredio
da ga zamenjuje
u slučaju njegove
odsutnosti ili
sprečenosti da
obavlja funkciju.

Izbor
novog Zaštitnika
građana izvršiće
se najkasnije
u roku od šest
meseci od dana
prestanka funkcije
ranijeg Zaštitnika
građana.



III. NADLEŽNOST



Član
17.

Zaštitnik
građana je ovlašćen
da kontroliše
poštovanje prava
građana, utvrđuje
povrede učinjene
aktima, radnjama
ili nečinjenjem
organa uprave,
ako se radi o povredi
republičkih zakona,
drugih propisa
i opštih akata.


Zaštitnik
građana je ovlašćen
da kontroliše
zakonitost i pravilnost
rada organa uprave.


Zaštitnik
građana nije ovlašćen
da kontroliše
rad Narodne skupštine,
predsednika Republike,
Vlade, Ustavnog
suda, sudova i
javnih tužilaštava.



Član
18.

Zaštitnik
građana ima pravo
predlaganja zakona
iz svoje nadležnosti.*

Zaštitnik
građana je ovlašćen
da Vladi odnosno
Skupštini podnese
inicijativu za
izmenu ili dopunu
zakona i drugih
propisa i opštih
akata, ako smatra
da do povrede
prava građana
dolazi zbog nedostataka
u propisima, kao
i da inicira donošenje
novih zakona,
drugih propisa
i opštih akata,
kada smatra da
je to od značaja
za ostvarivanje
i zaštitu prava
građana.

Vlada,
odnosno nadležni
odbor Skupštine,
su obavezni da
razmatraju inicijative
koje podnosi Zaštitnik
građana. 

Zaštitnik
građana je ovlašćen
da u postupku
pripreme propisa
daje mišljenje Vladi
i Skupštini na
predloge zakona
i drugih propisa,
ako se njima uređuju
pitanja koja su
od značaja za
zaštitu prava
građana. 



*Službeni
glasnik RS,
broj 54/2007





Član
19.

Zaštitnik
građana je ovlašćen
da pokrene postupak
pred Ustavnim
sudom za ocenu
ustavnosti i zakonitosti
zakona, drugih
propisa i opštih
akata.*




*Službeni
glasnik RS,
broj 54/2007





Član
20.

Zaštitnik
građana je ovlašćen
da javno preporuči
razrešenje funkcionera
koji je odgovoran
za povredu prava
građana, odnosno
da inicira pokretanje
disciplinskog
postupka protiv
zaposlenog u organu
uprave koji je
neposredno odgovoran
za učinjenu povredu
i to ako iz ponovljenog
ponašanja funkcionera
ili zaposlenog
proizilazi namera
da odbijaju saradnju
sa Zaštitnikom
građana ili ako
se utvrdi da je
učinjenom povredom
građaninu pričinjena
materijalna ili
druga šteta većih
razmera.

Ako
nađe da u radnjama
funkcionera ili
zaposlenog u organu
uprave ima elemenata
krivičnog ili
drugog kažnjivog
dela, Zaštitnik
građana je ovlašćen
da nadležnom organu
podnese zahtev,
odnosno prijavu
za pokretanje krivičnog,
prekršajnog ili
drugog odgovarajućeg
postupka. 



Član
21.

Organi
uprave imaju obavezu
da sarađuju sa
Zaštitnikom građana
i da mu omoguće
pristup prostorijama
i stave na raspolaganje
sve podatke kojima
raspolažu, a koji
su od značaja
za postupak koji
vodi odnosno za
ostvarenje cilja
njegovog preventivnog
delovanja, bez
obzira na stepen
njihove tajnosti,
osim kada je to
u suprotnosti
sa zakonom. 

Zaštitnik
građana ima pravo
da obavi razgovor
sa svakim zaposlenim
u organu uprave
kada je to od značaja
za postupak koji
vodi. 

Zaštitnik
građana, odnosno
zamenik Zaštitnika
građana je dužan
da i nakon prestanka
funkcije čuva
kao tajnu podatke
do kojih dođe
u vršenju svoje
funkcije. 

Obaveza
čuvanja tajne odnosi
se i na zaposlene
u stručnoj službi
Zaštitnika građana.



Član
22.

Zaštitnik
građana ima pravo
nesmetanog pristupa
zavodima za izvršenje
sankcija i drugim
mestima na kojima
se nalaze lica
koja su lišena
slobode, kao i
pravo da sa tim
licima razgovara
nasamo.



Član
23.

Predsednik
Republike, predsednik
i članovi Vlade,
predsednik Skupštine,
predsednik Ustavnog
suda i funkcioneri
u organima uprave
dužni su da prime
Zaštitnika građana
na njegov zahtev
najkasnije u roku
od 15 dana.



IV. POSTUPAК



Član
24.

Zaštitnik
građana pokreće
postupak po pritužbi
građana ili po
sopstvenoj inicijativi.

Pored
prava na pokretanje
i vođenje postupka,
Zaštitnik građana
ima pravo da pružanjem
dobrih usluga,
posredovanjem
i davanjem saveta
i mišljenja o pitanjima
iz svoje nadležnosti
deluje preventivno,
u cilju unapređenja
rada organa uprave
i unapređenja zaštite
ljudskih sloboda
i prava. 



Član
25.

Svako
fizičko ili pravno,
domaće ili strano
lice koje smatra
da su mu aktom,
radnjom ili nečinjenjem
organa uprave
povređena prava
može da podnese
pritužbu Zaštitniku
građana. 

Ako
se radi o povredi
prava deteta,
pritužbu iz stava
1. ovog člana u ime
maloletnog lica
može podneti njegov
roditelj, odnosno
zakonski zastupnik,
a ako se radi o
povredi prava
pravnog lica,
pritužbu može
podneti lice ovlašćeno
za zastupanje tog
pravnog lica.

Pre
podnošenja pritužbe
podnosilac je
dužan da pokuša
da zaštiti svoja
prava u odgovarajućem
pravnom postupku.

Zaštitnik
građana će uputiti
podnosioca pritužbe
na pokretanje odgovarajućeg
pravnog postupka,
ako je takav postupak
predviđen, a neće
pokretati postupak
dok ne budu iscrpljena
sva pravna sredstva.


Izuzetno,
Zaštitnik građana
može pokrenuti
postupak i pre
nego što su iscrpljena
sva pravna sredstva,
ako bi podnosiocu
pritužbe bila
naneta nenadoknadiva
šteta ili ako
se pritužba odnosi
na povredu principa
dobre uprave,
posebno nekorektan
odnos organa uprave
prema podnosiocu
pritužbe, neblagovremen
rad ili druga
kršenja pravila
etičkog ponašanja
zaposlenih u organima
uprave. 

Zaštitnik
građana neće postupati
po anonimnim pritužbama.

Izuzetno,
ako smatra da
u anonimnoj pritužbi
ima osnova za
njegovo postupanje,
Zaštitnik građana
može pokrenuti
postupak po sopstvenoj
inicijativi.



Član
26.

Pritužba
se podnosi u pisanoj
formi ili usmeno
na zapisnik i
na podnošenje pritužbe
se ne plaća nikakva
taksa, niti druga
naknada.

Pritužba
se može podneti
najkasnije u roku
od jedne godine
od izvršene povrede
prava građana,
odnosno od poslednjeg
postupanja, odnosno
nepostupanja organa
uprave u vezi
sa učinjenom povredom
prava građana.



Član
27.

Pritužba
sadrži naziv organa
na čiji se rad
odnosi, opis povrede
prava, činjenice
i dokaze koji
potkrepljuju pritužbu,
podatke o tome
koja su pravna
sredstva iskorišćena
i podatke o podnosiocu
pritužbe.

Na
zahtev podnosioca
pritužbe stručna
lica u službi
Zaštitnika građana
su dužna da mu,
bez naknade, pruže
stručnu pomoć
u sastavljanju pritužbe.

Lica
lišena slobode
imaju pravo da
pritužbu podnesu
u zapečaćenoj
koverti.

U
svim ustanovama
u kojima se nalaze
lica lišena slobode
moraju se na vidan
i javan način
obezbediti odgovarajuće
koverte, o čemu
se staraju uprave
ovih ustanova,
kao i ministarstvo
nadležno za poslove
pravde.



Član
28.

Zaštitnik
građana je dužan
da postupi po
svakoj pritužbi
osim:

1)
ako predmet na
koji se odnosi
pritužba ne spada
u nadležnost Zaštitnika
građana;

2)
ako je pritužba
podneta nakon
isteka roka za
podnošenje;

3)
ako je pritužba
podneta pre upotrebe
svih raspoloživih
pravnih sredstava,
a nisu ispunjeni
uslovi iz člana
25. stav 5. ovog zakona;

4)
ako je pritužba
anonimna;

5)
ako pritužba ne
sadrži potrebne
podatke za postupanje,
a podnosilac nedostatak
ne otkloni ni
u naknadnom roku
određenom za dopunu
pritužbe, niti
se obrati službi
Zaštitnika građana
za stručnu pomoć
u otklanjanju nedostatka.

Ako
zbog nekog od
razloga iz stava
1. ovog člana nema
osnova za postupanje
Zaštitnika građana,
Zaštitnik građana
će odbaciti pritužbu,
o čemu je dužan
da obavesti podnosioca,
uz navođenje razloga
za odbacivanje.



Član
29.

O
pokretanju i završetku
postupka Zaštitnik
građana obaveštava
podnosioca pritužbe,
kao i organ uprave
protiv kojeg je
podneta pritužba.

Organ
uprave je obavezan
da odgovori na
sve zahteve Zaštitnika
građana, kao i
da mu dostavi
sve tražene informacije
i spise u roku
koji on odredi,
a koji ne može
biti kraći od
15, niti duži od 60
dana.

Zaštitnik
građana može,
u naročito opravdanim
slučajevima, da
organu uprave
ne otkrije identitet
podnosioca pritužbe.



Član
30.

Ako
organ protiv kojeg
je podneta pritužba
sam otkloni nedostatke,
Zaštitnik građana
će o tome obavestiti
podnosioca pritužbe
i ostaviti mu
rok od 15 dana da
se izjasni da
li je takvim postupkom
zadovoljan. 

Ako
podnosilac pritužbe
odgovori da je
zadovoljan načinom
na koji je otklonjen
nedostatak, kao
i ako podnosilac
pritužbe uopšte
ne odgovori u
ostavljenom roku,
Zaštitnik građana
će obustaviti
postupak.



Član
31.

Nakon
utvrđivanja svih
relevantnih činjenica
i okolnosti Zaštitnik
građana može obavestiti
podnosioca pritužbe
da je pritužba
neosnovana ili
može utvrditi
da su postojali
nedostaci u radu
organa uprave.

Ako
nađe da su postojali
nedostaci u radu
organa uprave,
Zaštitnik građana
će uputiti preporuku
organu o tome
kako bi uočeni
nedostatak trebalo
otkloniti. 

Organ
uprave je dužan
da, najkasnije
u roku od 60 dana
od dana dobijanja
preporuke obavesti
Zaštitnika građana
o tome da li je
postupio po preporuci
i otklonio nedostatak,
odnosno da ga
obavesti o razlozima
zbog kojih nije
postupio po preporuci.

Izuzetno,
ako postoji opasnost
da će zbog neotklanjanja
nedostatka, prava
podnosioca pritužbe
biti trajno i
u značajnom obimu
oštećena, Zaštitnik
građana u svojoj
preporuci organu
uprave može utvrditi
i kraći rok za
otklanjanje nedostatka,
s tim što taj rok
ne može biti kraći
od 15 dana.

Ako
organ uprave ne
postupi po preporuci,
Zaštitnik građana
može o tome da
obavesti javnost,
Skupštinu i Vladu,
a može i da preporuči
utvrđivanje odgovornosti
funkcionera koji
rukovodi organom
uprave. 



Član
32.

Zaštitnik
građana može postupiti
i po sopstvenoj
inicijativi kada
na osnovu sopstvenog
saznanja ili saznanja
dobijenih iz drugih
izvora, uključujući
izuzetno i anonimne
pritužbe, oceni
da je aktom, radnjom
ili nečinjenjem
organa uprave
došlo do povrede
ljudskih sloboda
ili prava.

Odredbe
čl. 29. do 31. ovog zakona
shodno se primenjuju
i na postupak
koji Zaštitnik
građana pokrene
po sopstvenoj
inicijativi.



V. IZVEŠTAJ
SКUPŠTINI I SARADNJA
ZAŠTITNIКA GRAĐANA
SA DRUGIM ORGANIMA



Član
33.

Zaštitnik
građana podnosi
Skupštini redovan
godišnji izveštaj
u kome se navode
podaci o aktivnostima
u prethodnoj godini,
podaci o uočenim
nedostacima u
radu organa uprave,
kao i predlozi
za poboljšanje položaja
građana u odnosu
na organe uprave.

Izveštaj
o radu se podnosi
najkasnije do
15. marta naredne
godine i objavljuje
se u „Službenom
glasniku Republike
Srbije” i na internet
stranici Zaštitnika
građana, a dostavlja
se i sredstvima
javnog informisanja.

U
toku godine Zaštitnik
građana može da
podnosi i posebne
izveštaje, ako
za tim postoji
potreba.



Član
34.

Odnosi
između Zaštitnika
građana i organa
autonomne pokrajine
i jedinica lokalne
samouprave nadležnih
za pitanja zaštite
prava građana
zasnivaju se na
međusobnoj saradnji,
u okviru nadležnosti
Zaštitnika građana
utvrđenih ovim
zakonom.

Zaštitnik
građana sarađuje
sa ombudsmanom
autonomne pokrajine
i građanskim braniocem
(ombudsmanom)
u jedinicama lokalne
samouprave u kojima
je on ustanovljen,
kao i sa nadležnim
službama predsednika
Republike i Skupštine,
u cilju razmene
informacija o
uočenim problemima
i pojavama u radu
i postupanju organa
uprave sa stanovišta
zaštite i unapređenja
ljudskih sloboda
i prava. 



Član
35.

Ako
Zaštitnik građana
primi pritužbu
koja se odnosi
na povrede prava
građana učinjene
aktima, radnjama
ili nečinjenjem
organa uprave,
a ne radi se o povredi
republičkih zakona,
drugih propisa
i opštih akata,
već o povredi
propisa ili opšteg
akta autonomne
pokrajine, odnosno
jedinice lokalne
samouprave, dostaviće
takvu pritužbu
bez odlaganja ombudsmanu
autonomne pokrajine,
odnosno građanskom
braniocu (ombudsmanu)
jedinice lokalne
samouprave, ako
je ustanovljen.

Ako
organ autonomne
pokrajine ili
jedinice lokalne
samouprave nadležan
za pitanja zaštite
prava građana
primi pritužbu
koja se odnosi
na povrede republičkog
zakona, drugog
propisa ili opšteg
akta, dostaviće
takvu pritužbu,
bez odlaganja Zaštitniku
građana.

Ako
podnosilac u pritužbi
ukazuje istovremeno
na povredu republičkog
zakona, drugog
propisa ili opšteg
akta i na povredu
propisa ili opšteg
akta autonomne
pokrajine, odnosno
jedinice lokalne
samouprave, organ
kome je pritužba
dostavljena (Zaštitnik
građana, ombudsman
autonomne pokrajine
ili građanski
branilac-ombudsman
jedinice lokalne
samouprave) postupaće
po njoj u delu svojih
nadležnosti, a
kopiju pritužbe
će proslediti
drugom nadležnom
organu (Zaštitniku
građana, ombudsmanu
autonomne pokrajine
ili građanskom
braniocu-ombudsmanu
jedinice lokalne
samouprave, ako
je takav organ
ustanovljen), radi
postupanja u delu
njegovih nadležnosti,
shodno st. 1. i 2. ovog
člana. 



VI. PRAVO
NA PLATU



Član
36.

Zaštitnik
građana ima pravo
na platu u visini
plate predsednika
Ustavnog suda,
a zamenici u visini
plate sudije Ustavnog
suda.



VII. SREDSTVA
ZA RAD ZAŠTITNIКA
GRAĐANA



Član
37.

Sredstva
za rad Zaštitnika
građana obezbeđuju
se u budžetu Republike.

Zaštitnik
građana sačinjava
predlog sredstava
za narednu godinu
i dostavlja ga
Vladi radi uključivanja
kao sastavni deo
predloga budžeta
Republike, s tim
što predlog mora
biti sačinjen po
metodologiji
i kriterijumima
koji važe za ostale
budžetske korisnike.

Godišnja
sredstva za rad
Zaštitnika građana
treba da budu
dovoljna da omoguće
njegovo delotvorno
i efikasno ostvarivanje
funkcije, kao
i da budu u skladu
sa makroekonomskom
politikom Republike.



VIII. STRUČNA
SLUŽBA



Član
38.

Za
vršenje stručnih
i administrativnih
poslova obrazuje
se stručna služba
Zaštitnika građana.

Radom
stručne službe
rukovodi generalni
sekretar, koji
mora biti lice
sa završenim pravnim
fakultetom, najmanje
pet godina radnog
iskustva i koji
mora ispunjavati
uslove za rad
u organima državne
uprave.

Zaštitnik
građana donosi
opšti akt o organizaciji
i sistematizaciji
poslova stručne
službe, na koji
saglasnost daje
Narodna skupština.

Zaštitnik
građana donosi
odluku o prijemu
u radni odnos
zaposlenih u stručnoj
službi.

Na
generalnog sekretara
i ostale zaposlene
u stručnoj službi
Zaštitnika građana
primenjuju se propisi
kojima se uređuju
radni odnosi u
državnim organima.




IX. PRELAZNE
I ZAVRŠNE ODREDBE



Član
39.

Skupština
će izabrati Zaštitnika
građana u roku
od šest meseci
od dana stupanja
na snagu ovog
zakona.

Zaštitnik
građana će podneti
predlog za izbor
zamenika u roku
od tri meseca
od dana stupanja
na dužnost, a Skupština
će izabrati zamenike
Zaštitnika građana
u roku od dva meseca
od dana podnošenja
predloga.



Član
40.

Opšti
akt o organizaciji
i radu stručne
službe Zaštitnik
građana će doneti
u roku od 60 dana
od dana stupanja
na dužnost.

Prijem
zaposlenih u stručnu
službu Zaštitnik
građana izvršiće
se u roku od 60 dana
od dana stupanja
na snagu opšteg
akta o organizaciji
i radu stručne
službe.



Član
41.

Skupština
će uskladiti odredbe
svog Poslovnika
sa odredbama ovog
zakona u roku
od šest meseci
od dana njegovog
stupanja na snagu.

Poslovnikom
Skupštine urediće
se način postupanja
po podnetom redovnom
izveštaju, kao
i po posebnim
izveštajima Zaštitnika
građana.



Član
42.

Vlada
će, do stupanja
na snagu opšteg
akta o organizaciji
i radu stručne
službe Zaštitnika
građana, na predlog
Zaštitnika građana,
obezbediti prostor,
sredstva i druge
neophodne uslove
za početak rada.



Član
43.

Zaštitnik
građana neće postupati
po slučajevima
nastalim pre stupanja
na snagu ovog
zakona.



Član
44.

Ovaj
zakon stupa na
snagu osmog dana
od dana objavljivanja
u „Službenom glasniku
Republike Srbije”.






Redakcijski prečišćen tekst

ZAКON 
o zdravlju bilja 
"Službeni glasnik RS", br. 41 od 2. juna 2009, 17 od 14. 
marta 2019.
I. OSNOVNE ODREDBE 
Predmet uređivanja 
Član 1.
Ovim zakonom uređuje se zaštita i unapređenje zdravlja bilja; 
mere za sprečavanje unošenja, otkrivanje, sprečavanje širenja i suzbijanje štetnih 
organizama; fitosanitarna kontrola; uslovi za proizvodnju, preradu, doradu, uvoz, 
skladištenje i promet bilja, biljnih proizvoda i propisanih objekata, kao i uslovi 
za pružanje usluga u oblasti zaštite zdravlja bilja. 
Član 2.
Zaštita zdravlja bilja, u smislu ovog zakona, obuhvata: 

1) zaštitu bilja, biljnih proizvoda i propisanih objekata od 
štetnih organizama; 
2) sprečavanje unošenja, širenja štetnih organizama i njihovo 
suzbijanje primenom fitosanitarnih mera; 
3) detekciju i determinaciju štetnih organizama; 

4) omogućavanje optimalne proizvodnje i prometa bilja, biljnih 
proizvoda i propisanih objekata; 
5) zaštitu životne sredine od posledica delovanja štetnih 
organizama; 
6) mere, uslove i instrumente za održivo upravljanje, očuvanje 
celovitosti i raznovrsnosti u oblasti zdravlja bilja; 
7) mere i postupke za zaštitu zdravlja bilja; 
8) edukaciju i javno informisanje. 
Član 3.
Mere i postupci za zaštitu zdravlja bilja iz člana 2. tačka 
7) ovog zakona jesu: 
1) stalni nadzor nad biljem, koji obuhvata gajene kulture 
(polja, zasadi, plantaže, rasadnici, matični zasadi, staklenici, mrežanici, 
laboratorije i sl.), spontanu floru, kao i bilje i biljne proizvode u skladištima, 
procesu dorade, prerade i tokom transporta; 
2) praćenje prisustva i procena rizika od štetnih organizama 
i njihovo suzbijanje; 
3) fitosanitarna kontrola pri uvozu u cilju sprečavanja 
unošenja i širenja štetnih organizama; 
4) fitosanitarna kontrola pri izvozu pošiljaka bilja i biljnih 
proizvoda za koje druge zemlje postavljaju specifične fitosanitarne zahteve; 

5) posebni fitosanitarni pregledi na prisustvo određenih 
štetnih organizama putem provere zdravstvenog stanja, praćenja i posebnog nadzora; 

6) fitosanitarni pregledi, radi izdavanja biljnih pasoša, 
fitosanitarnih sertifikata i drugih službenih dokumenata i akata; 

7) sprovođenje inspekcijskog nadzora radi zaštite zdravlja 
bilja; 
8) sprovođenje fitosanitarnih mera; 
9) laboratorijske analize i testiranje bilja, biljnih 
proizvoda i propisanih objekata, radi utvrđivanja prisustva štetnih organizama i 
intenziteta njihove pojave; 
10) prognoze pojave štetnih organizama, razvoja i kretanja 
njihove populacije i utvrđivanje optimalnih rokova za njihovo suzbijanje; 

11) primenjena i druga istraživanja u oblasti dijagnostike 
štetnih organizama i zaštite zdravlja bilja; 
12) edukacija i davanje saveta i preporuka o štetnim 
organizmima; 
13) suzbijanje štetnih organizama primenom dezinfekcije, 
dezinsekcije, deratizacije, dekontaminacije i primenom drugih postupaka 
tretiranja.
Značenje pojmova 
Član 4. 
Pojedini izrazi upotrebljeni u ovom zakonu imaju sledeće 
značenje: 
1) autohtoni organizam jeste ona vrsta organizma koja je u 
određenom ekosistemu prirodno prisutna; 
2) biljem se smatraju žive biljke i živi delovi biljaka, 
uključujući seme; 
3) biljni proizvodi jesu svi proizvodi biljnog porekla, 
neprerađeni ili podvrgnuti procesu jednostavne prerade, zbog čega se više ne 
mogu smatrati biljem, kao i drvo ako zadržava u potpunosti ili delimično, svoju 
prirodno oblu površinu, sa ili bez kore ili ako je u obliku iverice, strugotine, 
delića, otpada ili ako se koristi u formi rezane građe, ambalaže, letvica, 
paleta i materijala za pakovanje u transportu pošiljki, a može da predstavlja rizik 
po zdravlje bilja; 
4) biljke namenjene za sadnju jesu: 
(1) već zasađene biljke, namenjene da ostanu zasađene ili 
rasađene posle njihovog unošenja, 
(2) biljke koje nisu zasađene, ali su namenjene za sadnju; 

5) biljni pasoš jeste službeni dokument, isprava ili druga 
službena oznaka kojom se potvrđuje da bilje, biljni proizvodi i propisani objekti 
u prometu, ispunjavaju fitosanitarne uslove propisane ovim zakonom i propisima 
donetim na osnovu njega; 
6) biološka zaštita bilja jeste strategija suzbijanja štetnih 
organizama u poljoprivredi i šumarstvu korišćenjem prirodnih neprijatelja, 
antagonista ili kompetitora ili njihovih proizvoda i drugih samoreprodukujućih 
živih bića; 
7) vizuelni pregled jeste pregled bilja, biljnih proizvoda i 
propisanih objekata golim okom ili korišćenjem lupa, binokulara ili mikroskopa, 
bez vršenja laboratorijske analize, radi utvrđivanja prisustva štetnih organizama 
na bilju, biljnim proizvodima i propisanim objektima; 
8) držalac bilja, biljnih proizvoda i propisanih objekata (u 
daljem tekstu: držalac bilja) jeste pravno i fizičko lice, odnosno preduzetnik 
koji je vlasnik ili korisnik bilja, biljnih proizvoda i propisanih objekata, 
odnosno lice koje se bavi proizvodnjom, preradom, doradom, skladištenjem, prometom 
i uvozom ili ih na drugi način koristi, kao i vlasnik ili korisnik zemljišta na 
kojem se utvrdi prisustvo štetnih organizama; 
9) zdravlje bilja jeste zaštita zdravlja bilja, biljnih 
proizvoda i propisanih objekata od štetnih organizama primenom fitosanitarnih 
mera; 
10) zemlja porekla jeste zemlja u kojoj je gajeno bilje ili 
zemlja u kojoj je gajeno bilje od koga su dobijeni biljni proizvodi ili zemlja gde 
su biljni proizvodi prvi put izloženi delovanju štetnih organizama; 

11) izveštavanje jeste službena procedura kojom se 
uspostavlja tok informacija na propisan način; 
12) izvoz jeste svaki transport pošiljke izvan teritorije 
Republike Srbije, što obuhvata reeksport i privremeni izvoz; 
13) introdukovani organizmi jesu sve vrste organizama koje 
unosi čovek u odgovarajući ekosistem gde do tog momenta nisu bili prisutni; 

13a) lot jeste broj jedinica iste vrste robe 
identifikovane kao homogene po sastavu i poreklu, koje čine deo pošiljke ili celu 
pošiljku;
14) mesto proizvodnje jeste bilo koja proizvodna površina, 
odnosno objekat koji predstavlja jedinstvenu proizvodnu jedinicu, sa svim 
pratećim objektima, mehanizacijom i opremom; 
15) međunarodno prihvaćeni standardi smernice i preporuke 
su oni koje su razrađeni u okviru Sekreterijata Međunarodne konvencije za 
zaštitu bilja i u saradnji sa regionalnim organizacijama koje deluju u skladu sa 
međunarodnom konvencijom o zaštiti bilja (IPPC); 
16) praćenje zdravstvenog stanja jeste postupak praćenja i 
provere fitosanitarnog stanja u Republici Srbiji; 
17) provera zdravstvenog stanja jeste službena procedura 
kojom se putem vizuelnog pregleda bilja, uzimanja službenih uzoraka i 
laboratorijskom analizom proverava prisustvo štetnih organizama na bilju, biljnim 
proizvodima i propisanim objektima; 
18) tranzit jeste svaki transport pošiljke pod 
carinskim nadzorom preko teritorije Republike Srbije;
19) propisani objekti jesu parcele poljoprivrednog i šumskog 
zemljišta, objekti predviđeni za skladištenje, obradu, doradu i preradu bilja i 
biljnih proizvoda, ambalaža za pakovanje i transport, kontejneri, zemlja i druge 
podloge u ili na kojima se biljke gaje ili drugi organizmi, objekti i materijali 
koji mogu da sadrže i prenose štetne organizme; 
20) posebni nadzor jeste službena procedura koja se 
sprovodi u utvrđenom vremenskom periodu, radi otkrivanja pojave štetnih 
organizama ili utvrđivanja osobenosti njihove populacije ili utvrđivanje granice 
područja koje se smatra zaraženim, napadnutim ili slobodnim od štetnih 
organizama; 
21) pošiljka bilja jeste određena količina bilja, biljnih 
proizvoda i propisanih objekata koja se transportuje
i koju prati fitosanitarni sertifikat ili drugi 
jedinstveni dokument ili oznaka, potreban za sprovođenje carinskih ili drugih 
postupaka, a koja se može sastojati iz više partija ili lotova; 
21a) sadnja ili setva je bilo koji postupak kojim 
se obezbeđuje dalji rast, razmnožavanje ili umnožavanje bilja;
22) semenom se smatra seme u botaničkom smislu koje je 
namenjeno za setvu; 
22a) službena izjava ili mera
jeste:
(1) izjava ili mera koju sačinjava ili je donosi 
nadležni organ za zdravlje bilja druge države ili javni službenik koji je stručno 
osposobljen i ovlašćen od nadležnog organa za donošenje izjava ili mera, odnosno 
za izdavanje fitosanitarnog sertifikata i/ili fitosanitarnog sertifikata za 
reeksport ili njihovog elektronskog oblika;
(2) izjava ili mera koju sačinjava ili je donosi 
nadležni organ za zdravlje bilja u Republici Srbiji ili stručno lice u pravnom 
licu ovlašćenom u skladu sa ovim zakonom, i koje nema lični interes u vezi sa 
ishodom mera koje preduzima;
22b) službena kontrola 
jeste svaka provera usaglašenosti sa propisima u oblasti zdravlja bilja;
23) službeni uzorak jeste uzorak uzet od strane 
fitosanitarnog inspektora ili lica koje obavlja poslove od javnog interesa; 

24) stalni nadzor jeste službeni proces beleženja, 
prikupljanja i obrade podataka o prisustvu ili odsustvu štetnih organizama na bazi 
fitosanitarnih pregleda, praćenja, provere zdravstvenog stanja ili drugih 
procedura i na osnovu drugih izvora; 
25) uvoz pošiljke jeste svako unošenje pošiljke bilja, biljnih 
proizvoda i propisanih objekata na teritoriju Republike Srbije, osim 
tranzita; 

26) unošenje štetnog organizma jeste svaki unos štetnog 
organizma u određeno područje u kome još uvek nije prisutan ili je njegovo 
prisustvo ograničeno; 
27) fitosanitarna mera jeste službena procedura 
koja ima za cilj sprečavanje unošenja ili širenja karantinskih štetnih organizama 
ili ograničenje ekonomskog uticaja regulisanih ne-karantinskih štetnih 
organizama;
28) fitosanitarni pregled jeste provera dokumentacije, 
identiteta i zdravstvenog stanja bilja, biljnih proizvoda i propisanih objekata, 
radi utvrđivanja prisustva ili odsustva štetnih organizama, kao i svaka druga 
provera usaglašenosti sa fitosanitarnim propisima; 
29) fitosanitarni sertifikat (u daljem tekstu: 
fitosertifikat) jeste međunarodno uverenje o zdravstvenom stanju pošiljke bilja 
izdato od strane nadležnog organa za zaštitu bilja zemlje porekla pošiljke i koje 
prati pošiljku pri izvozu, uvozu i tranzitu; 
30) fitosanitarni sertifikat za reeksport (u daljem tekstu: 
fitosertifikat za reeksport) jeste međunarodno uverenje o zdravstvenom stanju 
pošiljke bilja izdato od strane nadležnog organe zemlje koja nije zemlja porekla, a 
na čijoj teritoriji je pošiljka uvezena, skladištena, prepakovana ili podeljena i 
mora da prati pošiljku koja se reeksportuje; 
31) živi delovi biljaka jesu: 
(1) plodovi, u botaničkom smislu, izuzev onih koji se 
čuvaju duboko zamrznuti, 
(2) povrće, izuzev onog koje se čuva duboko zamrznuto, 

(3) krtole, čenovi, lukovice, rizomi i ostali podzemni 
reproduktivni delovi, 
(4) rezano cveće, 
(5) grančice sa lišćem ili iglicama, 
(6) rezano drveće sa lišćem i iglicama, 
(6a) listovi, lišće,
(7) živi polen, 
(8) kalem okca, plemke, reznice, 
(9) kulture biljnih tkiva, 
(10) drugi delovi bilja, u skladu sa ovim 
zakonom;
32) štetni organizam jeste bilo koja vrsta, soj ili biotip biljaka, 
životinja ili drugih patogenih organizama koji je štetan za bilje ili biljne 
proizvode;
33) Regulisani štetni organizam jeste svaki 
štetni organizam sa Liste IA deo I, Liste IA deo II, Liste IIA deo I, Liste IIA 
deo II, Liste IB i Liste IIB ili štetni organizam koji svojim prisustvom na 
biljkama namenjenim za sadnju i semenu prouzrokuje neprihvatljive ekonomske štete.
*Službeni glasnik RS, broj 17/2019
Član 5.
Zaštitu zdravlja bilja na teritoriji Republike Srbije, u 
okviru svojih ovlašćenja, obezbeđuju Republika Srbija preko ministarstva 
nadležnog za poslove zdravlja bilja (u daljem tekstu: Ministarstvo), subjekti koji 
se upisuju u Fitoregistar proizvođača, prerađivača, dorađivača, uvoznika, 
skladištara i prometnika bilja, biljnih proizvoda i propisanih objekata i drugi 
subjekti u oblasti zaštite zdravlja bilja. 
Subjekti iz stava 1. ovog člana jesu: 
1) pravna lica koja na osnovu ovog zakona vrše poslove od 
javnog interesa; 
2) pravna lica i preduzetnici koji pružaju usluge u oblasti 
zaštite zdravlja bilja; 
3) držaoci bilja. 
Ministarstvo i pravna lica koja na osnovu ovog zakona vrše 
poslove od javnog interesa u vršenju poslova u okviru svojih ovlašćenja koriste 
službenu oznaku. 
Ministar nadležan za poslove zdravlja bilja u poljoprivredi i 
šumarstvu (u daljem tekstu: ministar) bliže propisuje oblik, veličinu, sadržaj, 
izgled službene oznake, kao i način upotrebe službene oznake.
*Službeni glasnik RS, broj 17/2019
Član 6.
U ostvarivanju zaštite zdravlja bilja Ministarstvo, pravna i 
fizička lica odgovorni su za svaku aktivnost, odnosno za nepreduzimanje mera 
zaštite zdravlja bilja, u skladu sa ovim zakonom.
Član 7.
Ministarstvo sprovodi međunarodne obaveze u skladu sa 
preporukama IPPC, sporazumom o primeni sanitarnih i fitosanitarnih mera (SPS 
agreement), međunarodnim konvencijama i drugim međunarodnim sporazumima i 
razmenjuje informacije sa drugim nacionalnim organizacijama odgovornim za zdravlje 
bilja. 
Član 8.
Subjekti koji obezbeđuju zaštitu zdravlja bilja dužni su da 
međusobno sarađuju u obavljanju fitosanitarnih pregleda, praćenja i nadzora nad 
biljem, biljnim proizvodima i propisanim objektima, radi otkrivanja i izveštavanja o 
pojavi štetnih organizama i njihovog suzbijanja i iskorenjivanja. 
II. PRAVA I OBAVEZE DRŽAOCA BILJA 
Prava držaoca bilja 
Član 9.
Držalac bilja ima pravo na: 
1) informacije o štetnim organizmima sa listi 
propisanih ovim zakonom, kao i fitosanitarnim merama;
2) edukacije u skladu sa ovim zakonom.
*Službeni glasnik RS, broj 17/2019
Obaveze držaoca bilja
Član 10.
Držalac bilja dužan je da: 
1) vrši pregled bilja na obradivim površinama (polja, 
plantaže, rasadnici, bašte, staklene bašte i sl.), na neobradivim površinama i 
utrinama (međe, zapuštene površine i sl.), objekata za skladištenje, doradu i 
preradu bilja i biljnih proizvoda, sredstava za transport bilja, biljnih proizvoda i 
propisanih objekata, kao i bilja, biljnih proizvoda i propisanih objekata koje 
koristi za sopstvene potrebe; 
2) suzbija štetne organizme koji mogu ugroziti njegovo bilje, 
biljne proizvode i propisane objekte, kao i bilje, biljne proizvode i propisane 
objekte drugih držalaca bilja; 
3) preduzima mere zaštite zdravlja bilja u cilju optimalne 
proizvodnje bilja; 
4) vodi evidenciju o preduzetim merama zaštite zdravlja 
bilja, odnosno o tretiranju bilja i biljnih proizvoda, u polju i zaštićenom prostoru; 

5) omogući fitosanitarni pregled, u skladu sa ovim zakonom; 

6) o svakoj novoj i neuobičajenoj pojavi štetnog organizma 
obavesti nadležnog inspektora koji o tome odmah obaveštava Ministarstvo; 

7) bez odlaganja, preduzme naložene fitosanitarne mere, u 
skladu sa ovim zakonom. 
Ukoliko držalac bilja ne preduzme mere iz stava 1. tač. 2), 
3) i 7) ovog člana, nadležni inspektor će narediti njihovo izvođenje o trošku 
držaoca bilja. 
III. SUBJEКTI U OBLASTI ZAŠTITE ZDRAVLJA BILJA КOJI SE UPISUJU U 
FITOREGISTAR PROIZVOĐAČA, PRERAĐIVAČA, DORAĐIVAČA, UVOZNIКA, SКLADIŠTARA 
I PROMETNIКA BILJA, BILJNIH PROIZVODA I PROPISANIH OBJEКATA 
*Službeni glasnik RS, broj 17/2019
Subjekti upisa 
Član 11.
Proizvodnjom, preradom, doradom, uvozom, skladištenjem i 
prometom bilja, biljnih proizvoda i propisanih objekata, koji se nalaze na Listi 
VA deo I, Listi VA deo II, Listi VB deo I i Listi VB deo II može da se bavi 
pravno lice i preduzetnik, koji je registrovan u Registar privrednih subjekata i 
koji je upisan u Fitoregistar proizvođača, prerađivača, dorađivača, uvoznika, 
skladištara i prometnika bilja, biljnih proizvoda i propisanih objekata (u daljem 
tekstu: Fitoregistar) koji vodi Ministarstvo. 
Proizvodnjom, preradom, doradom, uvozom, skladištenjem i 
prometom određenih vrsta bilja, biljnih proizvoda i propisanih objekata koji se ne 
nalaze na Listi VA deo I i Listi VA deo II može da se bavi pravno lice i 
preduzetnik, koji je registrovan u Registar privrednih subjekata i koji je 
upisan u Fitoregistar iz stava 1. ovog člana. 
Pravno lice i preduzetnik iz st. 1. i 2. ovog člana upisuje 
se u Registar privrednih subjekata u skladu sa zakonom kojim se uređuje 
registracija privrednih subjekata. 
Proizvodnjom određenih vrsta bilja, biljnih 
proizvoda i propisanih objekata iz stava 2. ovog člana koji su namenjeni prometu, 
može da se bavi i fizičko lice koje je upisano u Fitoregistar.
Ministar utvrđuje određene vrste bilja, biljnih proizvoda i 
propisanih objekata iz stava 2. ovog člana.
Izuzetno od stava 4. ovog člana proizvodnjom određenih 
vrsta bilja, biljnih proizvoda i propisanih objekata može da se bavi fizičko lice 
koje nije upisano u Fitoregistar, ako je ukupna proizvodnja tog lica namenjena 
ličnim potrebama ili prodaji na lokalnom tržištu, fizičkom licu kao krajnjem 
korisniku (u daljem tekstu: mali proizvođač). 
Ministar bliže propisuje uslove za određivanje malog 
proizvođača, kao i lokalnog tržišta, u zavisnosti od određene vrste bilja, biljnih 
proizvoda i propisanih objekata i rizika od širenja štetnih organizma.
*Službeni glasnik RS, broj 17/2019
Način upisa 
Član 12.
Upis u Fitoregistar vrši se na osnovu zahteva koji pravno lice, 
odnosno preduzetnik iz člana 11. ovog zakona podnosi Ministarstvu. 

Zahtev za upis u Fitoregistar naročito sadrži: 
1) podatke o podnosiocu zahteva (naziv, sedište, adresa, 
matični broj, poreski identifikacioni broj i podatke o odgovornom licu); 

2) šifru delatnosti; 
3) podatke o odgovornom licu za zdravlje bilja (ime i 
prezime, adresa, jedinstveni matični broj); 
4) podatke o poljoprivrednom zemljištu koje se koristi za 
proizvodnju bilja i nameni korišćenja (katastarska opština i broj katastarske 
parcele). 
5) podatke o obliku i mestu skladištenja, doradi, preradi 
ili prometu bilja, biljnih proizvoda i propisanih objekata. 
Uz zahtev iz stava 2. ovog člana podnosi se i dokaz da 
odgovorno lice za zdravlje bilja ima radno iskustvo od najmanje godinu dana na 
poslovima zdravlja bilja. 
Fizičko lice za upis u Fitoregistar podnosi sledeće podatke, i 
to: ime i prezime, adresu, jedinstveni matični broj građana, broj iz Registra 
poljoprivrednih gazdinstava, ako je upisan u njega, kao i podatke iz stava 2. tač. 
4) i 5) ovog člana. 
Ministar donosi rešenje o upisu u Fitoregistar na 
osnovu zapisnika fitosanitarnog inspektora o utvrđivanju ispunjenosti uslova, u 
roku od 30 dana od dana podnošenja zahteva.
Rešenje iz stava 5. je konačno i protiv njega može 
se pokrenuti upravni spor.
Pravno lice, preduzetnik, odnosno fizičko lice dužno je da 
svaku promenu podataka prijavi Ministarstvu u roku 
od 30 dana od dana nastale 
promene.
*Službeni glasnik RS, broj 17/2019
Fitoregistar  
*Službeni glasnik RS, broj 17/2019
Član 13.
Podaci iz Fitoregistra su javni. 
Fitoregistar se vodi u elektronskoj formi i može se povezivati 
sa drugim bazama i registrima Ministarstva. 
Ministar bliže propisuje sadržinu, način vođenja 
Fitoregistra, 
kao i obrazac zahteva za upis u Registar.
*Službeni glasnik RS, broj 17/2019
Obaveze lica upisanih u Fitoregistar
*Službeni glasnik RS, broj 17/2019
Član 14.
Pravno lice, preduzetnik, odnosno fizičko lice upisano u 
Fitoregistar dužno je da: 
1) vodi tačne podatke o proizvodnji, preradi, doradi, 
skladištenju i prometu bilja, biljnih proizvoda i propisanih objekata, koje 
skladišti, seje, sadi, proizvodi, dorađuje, prerađuje ili stavlja u promet; 

2) čuva podatke o mestima gde se bilje, biljni proizvodi ili 
propisani objekti gaje, proizvode, dorađuju, prerađuju, skladište, čuvaju ili 
koriste pet godina; 
3) redovno vrši vizuelne preglede na prisustvo štetnih 
organizama na za to propisan način; 
4) čuva propisanu dokumentaciju, u skladu sa ovim zakonom 
pet godina. 
Ministar bliže propisuje način vršenja vizuelnih pregleda 
bilja, biljnih proizvoda i propisanih objekata, kao i način dostavljanja podataka.
*Službeni glasnik RS, broj 17/2019
Brisanje iz Fitoregistra 
*Službeni glasnik RS, broj 17/2019
Član 15.
Pravno lice, preduzetnik, odnosno fizičko lice se briše iz 
Fitoregistra ako: 
1) donese odluku o prestanku obavljanja delatnosti upisane u 
Fitoregistar; 
2) u propisanom roku ne prijavi promenu podataka iz člana 12. stav 2. tač. 4) 
i 5) ovog zakona;
3) je fitosanitarni, odnosno šumarski inspektor 
utvrdio da ne izvršava obaveze iz člana 14. stav 1. ovog zakona.
Ministar donosi rešenje o brisanju iz Fitoregistra.
*Službeni glasnik RS, broj 17/2019
IV. DRUGI SUBJEКTI U OBLASTI ZAŠTITE ZDRAVLJA BILJA I NJIHOVI 
ORGANIZACIONI OBLICI 
1. Pravna lica koja vrše poslove od 
javnog interesa u oblasti zdravlja bilja i dijagnostike štetnih organizama
*Službeni glasnik RS, broj 17/2019
Član 16.
Poslove od javnog interesa u oblasti zaštite zdravlja 
bilja i dijagnostike štetnih organizama mogu da obavljaju privredna društva čiji 
je osnivač Republika Srbija koja su registrovana u Registru privrednih subjekata 
da u okviru svoje delatnosti obavljaju stručne poslove u oblasti zaštite bilja (u 
daljem tekstu: poljoprivredne stručne službe), kao i naučnoistraživačke 
organizacije i visokoškolske ustanove, ako ispunjavaju uslove u skladu sa ovim 
zakonom i drugim propisima.
Poslovi od javnog interesa iz stava 1. ovog člana 
ustupaju se putem konkursa koji raspisuje Ministarstvo i objavljuje u „Službenom 
glasniku Republike Srbije”.
*Službeni glasnik RS, broj 17/2019
Poslovi od javnog interesa u oblasti 
zdravlja bilja
*Službeni glasnik RS, broj 17/2019
Član 17.
Poslovi od javnog interesa u oblasti zdravlja bilja 
jesu:
1) praćenje i provera zdravstvenog stanja bilja tokom 
njegovog rasta i razvoja na poljima, u zasadima, objektima i drugim površinama i 
vođenje evidencije o tome, uključujući i samoniklo bilje; 
2) praćenje i provera zdravstvenog stanja bilja, biljnih 
proizvoda i propisanih objekata namenjenih izvozu, radi izdavanja fitosanitarnih 
sertifikata, odnosno fitosertifikata za reeksport; 
3) praćenje i provera zdravstvenog stanja semena, rasada 
i sadnog materijala na prisustvo štetnih organizama;
4) poseban nadzor nad štetnim organizmima u skladu sa 
Programom mera zaštite zdravlja bilja;
5) izveštavanje nadležnog organa o pojavi štetnih 
organizama sa listi propisanih zakonom, novoj ili iznenadnoj masovnoj pojavi 
štetnih organizama; 
6) edukacija držaoca bilja, pružaoca usluga i drugih 
lica o štetnim organizmima sa listi propisanih ovim zakonom, kao i 
fitosanitarnim merama;
7) prognozno–izveštajni poslovi;
8) priprema naučne osnove za donošenje preventivnih 
mera zaštite zdravlja bilja;
9) primenjena i druga istraživanja u oblasti zaštite 
zdravlja bilja. 
Poslove iz stava 1. tač. 1)–6) ovog člana obavljaju 
poljoprivredne stručne službe u skladu sa ovim zakonom i propisima donetim za 
njegovo sprovođenje. 
Poslovi iz stava 1. tačka 7) ovog člana koji se odnose 
na štetne organizme koji su uobičajeno prisutni na bilju i biljnim proizvodima (u 
daljem tekstu: ekonomski štetni organizmi) obavljaju se u skladu sa zakonom kojim 
se uređuje obavljanje savetodavnih i stručnih poslova u oblasti poljoprivrede i 
propisima donetim za njegovo sprovođenje.
Poslovi iz stava 1. tačka 1) i tač. 3)‒7) ovog člana u 
oblasti zdravlja bilja u šumarstvu obavljaju naučnoistraživačke organizacije i 
visokoškolske ustanove u šumarstvu, u skladu sa ovim zakonom, kao i propisima 
kojima se uređuju šume.
Poslove iz stava 1. tač. 8) i 9) ovog člana obavljaju 
naučnoistraživačke organizacije i visokoškolske ustanove, u skladu sa ovim 
zakonom i propisima donetim za njegovo sprovođenje.
*Službeni glasnik RS, broj 17/2019
Laboratorije
*Službeni glasnik RS, broj 17/2019
Član 17a
Laboratorijske i s njima povezane stručne poslove u 
oblasti dijagnostike štetnih organizama obavlja Direkcija za nacionalne 
referentne laboratorije osnovana zakonom kojim se uređuje bezbednost hrane (u 
daljem tekstu: Nacionalna referentna fitosanitarna laboratorija). 
Nacionalna referentna fitosanitarna laboratorija mora 
biti akreditovana u skladu sa standardom SRPS ISO/IEC 17025 – Opšti zahtevi za 
kompetentnost laboratorija za ispitivanje i laboratorija za etaloniranje. 
U okviru Nacionalne referentne fitosanitarne 
laboratorije obavljaju se sledeći poslovi:
1) laboratorijska ispitivanja službenih uzoraka na 
prisustvo štetnih organizama;
2) potvrdna laboratorijska ispitivanja primenom 
referentnih metoda;
3) provera rezultata ispitivanja, primenjenih testova i 
metoda;
4) čuvanje referentnih uzoraka i standardnih reagenasa;
5) priprema i održavanje referentnog materijala;
6) uvođenje, razvijanje i validacija novih metoda i 
protokola testiranja u skladu sa međunarodno prihvaćenim standardima i davanje 
preporuka u skladu sa tim; 
7) učešće u međunarodno organizovanim 
međulaboratorijskim poređenjima; 
8) saradnja sa referentnim laboratorijama drugih zemalja 
i referentnim laboratorijama Evropske unije; 
9) kada je to potrebno, organizovanje 
međulaboratorijskih poređenja na nacionalnom nivou, obrada dobijenih rezultata u 
skladu sa međunarodno priznatim vodičima i protokolima, sastavljanje izveštaja 
koji detaljno prikazuje rezultate svih učesnika na poverljiv način;
10) obuke i edukacije u skladu sa programima 
Ministarstva;
11) priprema vodiča za preglede, uzorkovanje i rukovanje 
uzorcima;
12) obezbeđivanje naučne i tehničke pomoći 
Ministarstvu. 
Poslove iz stava 3. tač. 1), 4)–6), 10)–12) ovog člana 
može da obavlja i laboratorija izabrana konkursom za obavljanje određenih poslova i 
sa kojom je zaključen ugovor (u daljem tekstu: službena laboratorija), u skladu sa 
ovim zakonom i propisima donetim za njegovo sprovođenje.
Ministar može da ovlasti službenu laboratoriju iz 
stava 4. ovog člana čiji osnivač je Republika Srbija, odnosno autonomna 
pokrajina, kao referentnu za pojedine vrste ili grupe ispitivanja (u daljem 
tekstu: ovlašćena referentna laboratorija). 
Ministarstvo sa ovlašćenom referentnom laboratorijom 
zaključuje ugovor o obavljanju poslova, kojim se naročito utvrđuju poslovi koji su 
predmet ugovora, odgovorna lica koja će obavljati određene poslove, metode, način 
i postupak obavljanja određenih poslova međusobna prava, obaveze i odgovornosti.
Sredstva za obavljanje poslova iz stava 6. ovog člana 
obezbeđuju se u budžetu Republike Srbije. 
Ako u Republici Srbiji ne postoji referentna 
laboratorija koja ispunjava propisane uslove, ministar može za pojedine vrste 
ispitivanja da odredi referentnu laboratoriju sa teritorije druge države za 
tražena ispitivanja.
*Službeni glasnik RS, broj 17/2019
Кonkurs za obavljanje poslova od javnog interesa 

Član 18.
Poslove iz člana 17. stav 1. ovog zakona, osim poslova 
iz člana 17. stav 1. tačka 7) ovog zakona koje obavljaju poljoprivredne stručne 
službe, i poslove iz člana 17a stav 4. ovog zakona, Ministarstvo ustupa putem 
konkursa koji se objavljuje u „Službenom glasniku Republike Srbije”.
Кonkurs iz stava 1. ovog člana naročito sadrži: 
1) vrstu poslova za koji se konkurs raspisuje; 
2) period na koji se dodeljuju poslovi; 
3) dokaz o ispunjenosti međunarodnih standarda u 
pogledu tehničke opremljenosti i kadrovske osposobljenosti;
4) dokaz o ispunjenosti uslova u pogledu iskustva, 
rezultata i blagovremenosti u dosadašnjem obavljanju poslova;
5) rok za donošenje i objavljivanje odluke o izboru; 
6) način obaveštavanja o rezultatima konkursa. 
Кonkurs iz stava 1. ovog člana sprovodi komisija koju 
obrazuje ministar. 
Odluku o izboru za obavljanje poslova iz stava 1. ovog 
člana donosi ministar. 
Rezultati konkursa objavljuju se u „Službenom glasniku 
Republike Srbije”.
Ministarstvo utvrđuje spisak lica iz člana 16. stav 1. 
ovog zakona i službenih laboratorija izabranih putem konkursa, koji se objavljuje 
na internet stranici Ministarstva.
Ministarstvo spisak službenih laboratorija iz stava 6. 
ovog člana i spisak ovlašćenih referentnih laboratorija iz člana 17a stav 5. 
ovog zakona dostavlja ministarstvu nadležnom za tehničke propise radi upisa u 
registar ovlašćenih tela za ocenjivanje usaglašenosti.
*Službeni glasnik RS, broj 17/2019
Ugovor o obavljanju poslova od javnog interesa 

Član 19.
Na osnovu odluke o izboru, Ministarstvo sa pravnim licem 
kome je dodeljeno obavljanje poslova u oblasti dijagnostike štetnih organizama i 
zaštite zdravlja bilja, zaključuje ugovor kojim se utvrđuju: 
1) poslovi od javnog interesa koji su predmet ugovora; 

2) odgovorno lice koje će obavljati određene poslove u 
oblasti dijagnostike štetnih organizama i zaštite zdravlja bilja; 
3) metode, način i postupak obavljanja poslova u oblasti 
dijagnostike štetnih organizama i zaštite zdravlja bilja; 
4) međusobna prava, obaveze i odgovornosti; 
5) vreme za koje se zaključuje ugovor; 
6) način finansiranja poslova od javnog interesa.
Obaveze subjekata koji obavljaju 
poslove od javnog interesa
*Službeni glasnik RS, broj 17/2019
Član 20.
Subjekti koji obavljaju 
poslove od javnog interesa dužni su da vode evidencije u vezi sa poslovima koje 
obavljaju i dostavljaju izveštaje na zahtev Ministarstva, da obezbede kontinuirano 
obavljanje, nepristrasnost i kvalitet u radu i zaštitu poverljivih podataka u vezi 
sa poslovima koje obavljaju, kao i nepostojanje sukoba interesa između poslova za 
koje su ovlašćeni i drugih poslova koje obavljaju.
*Službeni glasnik RS, broj 17/2019
2. Pružaoci usluga 
Usluge u oblasti zaštite zdravlja bilja 
Član 21.
Usluge u oblasti zaštite zdravlja bilja u smislu ovog 
zakona jesu:
1) pružanje stručnih saveta i preporuka o štetnim 
organizmima i njihovom suzbijanju (u daljem tekstu: savetodavne usluge);
2) suzbijanje štetnih organizama primenom postupaka 
dezinfekcije, dezinsekcije, deratizacije, dekontaminacije (u daljem tekstu: 
operativne usluge);
3) usluge toplotnog tretiranja i označavanje drvnog 
materijala za pakovanje (u daljem tekstu: DMP) u skladu sa međunarodnim standardom 
za fitosanitarne mere (ISPM 15). 
Usluge iz tač. 1) i 2) ovog člana može da obavlja lice 
u skladu sa propisom kojim se uređuju sredstva za zaštitu bilja.
*Službeni glasnik RS, broj 17/2019
Registar pružalaca usluga 
Član 22.
Usluge iz člana 21. stav 1. tačka 3) ovog zakona 
može da pruža pravno lice ili preduzetnik koji je upisan u Registar privrednih 
subjekata i Registar pružalaca usluga u oblasti zdravlja bilja (u daljem tekstu: 
Registar pružalaca usluga), koji vodi Ministarstvo u skladu sa ovim zakonom i 
propisima donetim na osnovu njega.
Pravno lice i preduzetnik iz stava 1. ovog člana upisuje se 
u Registar pružalaca usluga, ako ispunjava uslove u pogledu , opreme i 
stručno osposobljenog kadra ( u daljem tekstu: pružalac usluga). 
Ispunjenost uslova iz stava 2. ovog člana utvrđuje 
komisija koju obrazuje ministar.
Ministar bliže propisuje uslove iz stava 2. ovog 
člana, način i postupak vršenja toplotnog tretiranja i označavanja proizvedenog, 
obnovljenog, odnosno repariranog DMP namenjenog međunarodnom prometu, sadržaj i 
izgled oznake, kao i druge uslove u skladu sa međunarodnim standardom za 
fitosanitarne mere (ISPM 15).
Ministar rešenjem utvrđuje ispunjenost uslova iz stava 2. 
ovog člana.
*Službeni glasnik RS, broj 17/2019
Sadržaj Registra pružalaca usluga 
Član 23.
Registar pružalaca usluga naročito sadrži: 
1) redni broj upisa u Registar pružalaca usluga; 

2) broj iz Registra privrednih subjekata; 
3) naziv, sedište i šifru delatnosti; 
4) vrstu i obim usluga iz oblasti zaštite zdravlja bilja za 
koju je upisan u Registar pružalaca usluga i područje na kojem se te usluge 
obavljaju; 
5) poreski identifikacioni broj; 
6) podatke o odgovornom licu za pružanje usluga. 

Pružalac usluga dužan je da svaku promenu podataka prijavi 
Ministarstvu u roku od 15 dana od dana nastale promene. 
Podaci iz Registra pružalaca usluga su javni. 

Ministar bliže propisuje način upisa u Registar pružalaca 
usluga, sadržaj i obrazac zahteva, sadržinu, kao i način vođenja Registra 
pružalaca usluga.
Brisanje iz Registra pružalaca usluga 
Član 24.
Pružalac usluga se briše iz Registra pružalaca usluga, ako 
donese odluku o prestanku pružanja usluga za koje je upisan u Registar pružalaca 
usluga ili ako prestane da ispunjava uslove iz člana 22. 
stav 2. ovog zakona. 

Ministar donosi rešenje o brisanju iz Registra pružalaca 
usluga.
*Službeni glasnik RS, broj 17/2019
Evidencije pružalaca usluga 
Član 25.
Pružalac usluga u oblasti zdravlja bilja dužan je da vodi 
evidenciju o izvršenim uslugama u elektronskoj i pisanoj formi na propisanom 
obrascu. 
Brisan je raniji stav 2. (vidi član 14. Zakona - 
17/2019-29)
O izvršenim uslugama pružalac usluga iz stava 1. ovog člana 
dužan je da čuva dokaze pet godina. 
Ministar bliže propisuje način vođenja i sadržinu 
evidencije.
*Službeni glasnik RS, broj 17/2019
V. STRUČNI SAVET ZA ZAŠTITU ZDRAVLJA BILJA 
Osnivanje Stručnog saveta za zaštitu zdravlja bilja 

Član 26.
Radi razmatranja stručnih pitanja, davanja stručnih mišljenja i 
učešća u realizaciji projektnih zadataka u oblasti zaštite zdravlja bilja, 
ministar, u skladu sa propisima kojima se uređuje državna uprava, rešenjem osniva 
posebnu radnu grupu – Stručni savet za zaštitu zdravlja bilja (u daljem tekstu: 
Stručni savet).
Poslovi Stručnog saveta 
Član 27.
Stručni savet razmatra stručna pitanja, daje stručna mišljenja 
i učestvuje u realizaciji projektnih zadataka u vezi sa: 
1) analizom rizika od unošenja i širenja štetnih organizama i 
procenom mogućih negativnih posledica po zdravlje bilja; 
2) dugoročnom strategijom zaštite zdravlja bilja; 

3) štetnim organizmima za koje se donosi Program mera 
zaštite zdravlja bilja; 
4) predloženim listama štetnih organizama i listama bilja, 
biljnih proizvoda i propisanih objekata; 
5) planovima i posebnim programima zaštite zdravlja bilja; 

6) fitosanitarnim merama koje treba doneti ili izmeniti 
radi unapređenja zaštite zdravlja bilja; 
7) davanjem preporuka za stručna usavršavanja; 

8) obavljanjem drugih neophodnih zadataka u pogledu zaštite i 
unapređenja zaštite zdravlja bilja. 
VI. STRUČNO USAVRŠAVANJE 
Obaveza stručnog usavršavanja 
Član 28.
Fitosanitarni i šumarski inspektori, kao i lica zaposlena u 
Ministarstvu koja obavljaju poslove iz oblasti zaštite zdravlja bilja, usavršavaju 
se u okviru programa koje donosi 
Ministarstvo. 
Lica koja obavljaju poslove od javnog interesa 
usavršavaju se u okviru programa koje donosi Ministarstvo.
Brisani su raniji st. 3. i 4. (vidi član 15. Zakona - 
17/2019-29)
*Službeni glasnik RS, broj 17/2019
VII. ZAŠTITA ZDRAVLJA BILJA 
1. Mere za sprečavanje unošenja, otkrivanja, sprečavanje širenja 
i suzbijanje štetnih organizama 
Član 29.
Radi zaštite zdravlja bilja, kao i radi unapređenja poslova 
zaštite zdravlja bilja donose se planski dokumenti. 
Planski dokumenti iz stava 1. ovog člana su: 

1) Dugoročna strategija zaštite zdravlja bilja; 

2) Program mera zaštite zdravlja bilja; 
3) posebni programi zaštite zdravlja bilja.
Dugoročna strategija zaštite zdravlja bilja 
Član 30.
Dugoročnu strategiju zaštite zdravlja bilja donosi Vlada za 
period od pet godina. 
Dugoročnom strategijom iz stava 1. ovog člana određuju se 
interesi Republike Srbije u oblasti zdravlja bilja, obim mera za sprečavanje 
unošenja, širenja i suzbijanja štetnih organizama i način za njihovo sprovođenje, 
elementi za donošenje programa suzbijanja endemskih i drugih štetnih organizama 
koji ugrožavaju poljoprivredu i šumarstvo Republike Srbije, kao i način njihovog 
donošenja. 
Dugoročnom strategijom iz stava 1. ovog člana utvrđuje se i 
obim potrebnih sredstava za njeno sprovođenje koja se obezbeđuju u budžetu 
Republike Srbije.
Program mera zaštite zdravlja bilja 
Član 31.
Radi sprečavanja pojave, unošenja, širenja i suzbijanja štetnih 
organizama ministar donosi Program mera zaštite zdravlja bilja (u daljem tekstu: 
Program mera) najkasnije do kraja januara tekuće godine za koju se donosi. 

Štetni organizmi za koje se donosi Program mera utvrđuju se 
na osnovu mišljenja Stručnog saveta. Mišljenje Stručnog saveta za uključivanje 
određenih štetnih organizama u Program mera mora da se zasniva na proceni rizika 
po zdravlje bilja u poljoprivredi i šumarstvu, kao i na preporukama i obavezama 
koje proističu iz članstva u međunarodnim organizacijama. 
Programom mera utvrđuju se konkretne mere, rokovi, način 
sprovođenja tih mera, subjekti koji će ih sprovoditi, izvori i način obezbeđivanja 
i korišćenja sredstava, kao i način kontrole sprovođenja mera.
Posebni programi zaštite zdravlja bilja 
Član 32.
Posebni programi zaštite zdravlja bilja donose se u slučaju 
potrebe preduzimanja hitnih fitosanitarnih mera usled pojave određenih štetnih 
organizama, kao i kod sprečavanja širenja, suzbijanja i iskorenjivanja štetnih 
organizama. 
Posebni programi zaštite zdravlja bilja donose se 
i kao razvojni programi od interesa za Republiku Srbiju, u cilju unapređenja 
sistema zdravlja bilja.
Posebnim programima zaštite zdravlja bilja utvrđuju se 
konkretne mere, rokovi, način sprovođenja tih mera, subjekti koji će ih 
sprovoditi, izvori i način obezbeđivanja i korišćenja sredstava, kao i način 
kontrole sprovođenja mera. 
Ministar donosi poseban program zaštite zdravlja bilja.
*Službeni glasnik RS, broj 17/2019
Praćenje i provera zdravstvenog stanja semena, rasada i 
sadnog materijala
*Službeni glasnik RS, broj 17/2019
Član 32a
Usevi za proizvodnju semena poljoprivrednog bilja, kao i 
objekti za proizvodnju šumskog semena, objekti za proizvodnju rasada i objekti za 
proizvodnju sadnog materijala višegodišnjih biljaka (u daljem tekstu: usevi i 
objekti) podležu zdravstvenom pregledu u cilju provere zdravstvenog stanja.
Zdravstveni pregled useva i objekata, kao i 
zdravstveni pregled zemljišta na nematode, prijavljuje se Ministarstvu.
Ako se prilikom zdravstvenog pregleda utvrdi prisustvo 
štetnog organizma sa listi štetnih organizama iz člana 34. ovog zakona ili 
prisustvo drugih regulisanih štetnih organizama propisanih merilima za 
utvrđivanje zdravstvenog stanja useva i objekata u procentu iznad dozvoljenog ili 
drugim propisima donetim na osnovu ovog zakona, fitosanitarni odnosno šumarski 
inspektor, nalaže odgovarajuće mere, u skladu sa ovim zakonom.
Ministar bliže propisuje grupe i vrste bilja, vreme i 
način vršenja zdravstvenog pregleda, kao i merila za utvrđivanje zdravstvenog 
stanja useva i objekata, semena, rasada i sadnog materijala, obrazac prijave za 
zdravstveni pregled useva i objekata, obrazac zapisnika o zdravstvenom pregledu 
i obrazac uverenja o zdravstvenom stanju useva i objekata.
Troškove provere zdravstvenog stanja snosi proizvođač.
*Službeni glasnik RS, broj 17/2019
2. Liste štetnih organizama i liste bilja, biljnih proizvoda 
i propisanih objekata 
Član 33.
Radi sprečavanja unošenja, sprečavanja širenja i suzbijanja 
štetnih organizama na teritoriji Republike Srbije utvrđuju se liste štetnih 
organizama i liste bilja, biljnih proizvoda i propisanih objekata koji mogu biti 
nosioci štetnih organizama.
Liste štetnih organizama 
Član 34.
Liste štetnih organizama iz člana 33. ovog zakona utvrđuju 
se u zavisnosti od stepena rizika za zdravlje i opstanak bilja, biljnih proizvoda i 
propisanih objekata, kao i od ekonomskih šteta koje mogu izazvati, i to: 

1) Lista IA deo I kojom se utvrđuju štetni organizmi za 
koje nije poznato da su prisutni na teritoriji Republike Srbije i čije je 
unošenje i širenje u Republiku Srbiju zabranjeno; 
2) Lista IA deo II kojom se utvrđuju štetni organizmi za 
koje je poznato da su prisutni na ograničenom području Republike Srbije i čije 
je unošenje i širenje u Republiku Srbiju zabranjeno; 
3) Lista IB kojom se utvrđuju štetni organizmi čije je 
unošenje u određena zaštićena područja i širenje unutar tih područja zabranjeno; 

4) Lista IIA deo I kojom se utvrđuju štetni organizmi za 
koje nije poznato da su prisutni na teritoriji Republike Srbije i čije je 
unošenje i širenje u Republiku Srbiju zabranjeno, ako su prisutni na određenom 
bilju, biljnim proizvodima i propisanim objektima; 
5) Lista IIA deo II kojom se utvrđuju štetni organizmi za 
koje je poznato da su prisutni na ograničenom području Republike Srbije i čije 
je unošenje i širenje u Republiku Srbiju zabranjeno, ako su prisutni na određenom 
bilju, biljnim proizvodima i propisanim objektima; 
6) Lista IIB kojom se utvrđuju štetni organizmi čije je 
unošenje u određena zaštićena područja, kao i širenje unutar tih područja 
zabranjeno, ako su prisutni na određenom bilju, biljnim proizvodima i propisanim 
objektima. 
Ministar propisuje liste štetnih organizama iz stava 1. 
ovog člana.
Liste bilja, biljnih proizvoda i propisanih objekata 

Član 35.
Liste bilja, biljnih proizvoda i propisanih objekata koji 
mogu biti nosioci štetnih organizama iz člana 34. ovog zakona, i koji 
predstavljaju opasnost po zdravlje bilja, su: 
1) Lista IIIA kojom se utvrđuju vrste bilja, biljnih 
proizvoda i propisanih objekata čiji je uvoz zabranjen u Republiku Srbiju; 

2) Lista IIIB kojom se utvrđuju vrste bilja, biljnih 
proizvoda i propisanih objekata čije je unošenje zabranjeno u određeno zaštićeno 
područje; 
3) Lista IVA deo I kojom se utvrđuju vrste bilja, biljnih 
proizvoda i propisanih objekata za koje su propisani specifični fitosanitarni 
uslovi pri uvozu; 
4) Lista IVA deo II kojom se utvrđuju vrste bilja, biljnih 
proizvoda i propisanih objekata namenjenih prometu za koje su propisani 
specifični fitosanitarni uslovi prilikom premeštanja; 
5) Lista IVB kojom se utvrđuju vrste bilja, biljnih proizvoda 
i propisanih objekata za koje su propisani specifični fitosanitarni uslovi pri 
unošenju u određena zaštićena područja; 
6) Lista VA deo I kojom se utvrđuju vrste bilja, biljnih 
proizvoda i propisanih objekata za koje je obavezan fitosanitarni pregled, radi 
izdavanja biljnog pasoša; 
7) Lista VA deo II kojom se utvrđuju vrste bilja, biljnih 
proizvoda i propisanih objekata za koje je obavezan fitosanitarni pregled, radi 
izdavanja biljnog pasoša kod unošenja u zaštićeno područje; 
8) Lista VB deo I kojom se utvrđuju vrste bilja, biljnih 
proizvoda i propisanih objekata za koje je pri uvozu obavezan fitosanitarni 
pregled koje mora da prati fitosanitarni sertifikat; 
9) Lista VB deo II kojom se utvrđuju vrste bilja, biljnih 
proizvoda i propisanih objekata za koje je pri uvozu u zaštićena područja 
obavezan fitosanitarni pregled i koje mora da prati fitosanitarni sertifikat za 
ta područja; 
10) Lista VI kojom se utvrđuju vrste bilja, biljnih proizvoda 
i propisanih objekata za koje se mogu primeniti posebni postupci i fitosanitarne 
mere. 
Ministarstvo propisuje liste bilja, biljnih proizvoda i 
propisanih objekata iz stava 1. ovog člana.
Praćenje zdravstvenog stanja 
Član 36.
Radi sprečavanja unošenja, otkrivanja, sprečavanja širenja i 
suzbijanja štetnih organizama na teritoriji Republike Srbije sprovodi se stalni 
nadzor, kao i fitosanitarne mere, u skladu sa ovim zakonom. 
Ministar može da odredi sprovođenje posebnih 
fitosanitarnih pregleda radi otkrivanja određenog štetnog organizma na bilju, 
biljnim proizvodima i propisanim objektima, kao i fitosanitarne mere radi 
sprečavanja unošenja, širenja i suzbijanja određenog štetnog organizma.
*Službeni glasnik RS, broj 17/2019
Pojava štetnih organizama 
Član 37.
Smatra se da postoji pojava štetnih organizama na bilju, 
biljnim proizvodima i propisanim objektima ako se: 
1) štetni organizmi sa Liste IA deo I, Liste IA deo II, 
Liste IIA deo I i Liste IIA deo II pojave na teritoriji Republike Srbije; 

2) štetni organizmi sa Liste IB i Liste IIB pojave u 
specifičnim zaštićenim zonama; 
3) na bilju, biljnim proizvodima i propisanim objektima uoči 
neuobičajena pojava štetnih organizama ili simptomi koji upućuju na sumnju o 
pojavi štetnih organizama sa Liste IA deo I, Liste IA deo II, Liste IIA deo I, 
Liste IIA deo II, Liste IB i Liste IIB ili organizama štetnih za biljke namenjene 
sadnji. 
U slučaju pojave štetnih organizama iz stava 1. ovog člana 
na bilju, biljnim proizvodima i propisanim objektima držalac bilja dužan je da 
odmah to prijavi Ministarstvu preko nadležnog inspektora. 
Ministar bliže propisuje način prijavljivanja i obrazac 
prijave iz stava 2. ovog člana.
Detekcija i determinacija štetnih organizama 

Član 38.
U slučaju sumnje na pojavu štetnih organizama iz 
člana 37. stav 1. ovog zakona fitosanitarni inspektor uzima službeni uzorak i 
dostavlja ga službenoj laboratoriji, odnosno ovlašćenoj referentnoj laboratoriji.
Brisan je raniji stav 2. (vidi član 19. Zakona 
- 17/2019-29)
Sa službenim uzorcima postupa se tako da se obezbedi 
identitet uzorka i izbegne opasnost od širenja štetnog organizma. 
*Službeni glasnik RS, broj 17/2019
Mere u slučaju pojave, odnosno infekcije štetnim organizmom 

Član 39. 
Кada se, na osnovu rezultata ispitivanja, utvrdi infekcija 
štetnim organizmom sa Liste IA deo I, Liste IA deo II, Liste IIA deo I i Liste 
IIA deo II ili štetnim organizmom sa Liste IB i Liste IIB u zaštićenoj zoni, 
fitosanitarni inspektor je dužan da, zavisno od okolnosti naredi jednu ili više 
fitosanitarnih mera, i to: tretiranje, uništenje ili drugačije uklanjanje štetnog 
organizma, zaraženog bilja, biljnih proizvoda i propisanih objekata, radi 
sprečavanja širenja, suzbijanja ili eradikacije štetnog organizma. 
U slučaju infekcije štetnim organizmima sa listi iz stava 
1. ovog člana, držalac bilja dužan je da: 
1) zaštiti bilje, biljne proizvode i propisane objekte 
primenom fitosanitarnih mera naloženim od strane fitosanitarnog inspektora; 

2) spreči kontakt zaraženog bilja sa drugim biljem, biljnim 
proizvodima i propisanim objektima na koje se zaraza može preneti. 

O pojavi, intenzitetu infekcije, fitosanitarnim merama i 
opasnosti od štetnog organizma Ministarstvo obaveštava ostale subjekte i držaoce 
bilja i upoznaje ih sa preporučenim merama međunarodnih organizacija za zaštitu 
bilja, a radi sprečavanja infekcije, odnosno infestacije štetnim organizmima. 

Ministar određuje mere koje se preduzimaju u slučaju pojave 
štetnog organizma iz stava 1. ovog člana.
Analiza rizika 
Član 40.
Analiza rizika obuhvata procenu bioloških i drugih naučnih 
i ekonomskih podataka o tome da li neki štetni organizam treba da bude regulisan 
i da li za njega treba da se primeni posebna fitosanitarna mera ili postupak. 

Regulisanim štetnim organizmom iz stava 1. ovog člana 
smatra se svaki štetni organizam sa Liste IA deo I, Liste IA deo II, Liste IIA 
deo I, Liste IIA deo II, Liste IB i Liste IIB ili štetni organizam koji svojim 
prisustvom na biljkama namenjenim za sadnju i semenu prouzrokuje neprihvatljive ekonomske 
štete. 
Brisan je raniji stav 3. (vidi član 20. Zakona 
- 17/2019-29)
Procena rizika obuhvata procenu mogućnosti 
unošenja, odomaćivanja ili širenja regulisanih štetnih organizama, u skladu sa 
međunarodno prihvaćenim standardima, smernicama i preporukama. 
Upravljanje rizikom jeste određivanje i sprovođenje 
fitosanitarnih mera. 
U novoj ili neočekivanoj fitosanitarnoj 
situaciji može se odrediti privremena hitna fitosanitarna mera u skladu sa 
preliminarnom procenom rizika odnosno načelom predostrožnosti.
Brisan je raniji stav 6. (vidi član 20. Zakona - 
17/2019-29)
*Službeni glasnik RS, broj 17/2019
Evidencija o pojavama i nalazima štetnih organizama 

Član 41.
Ministarstvo vodi evidenciju o pojavi, unošenju, širenju, 
nalazima i primenjenim merama radi suzbijanja štetnih organizama i nalazima 
štetnih organizama, kao i druge evidencije o stalnom nadzoru. 
Ministar propisuje sadržinu i način vođenja evidencija iz 
stava 1. ovog člana. 
Objavljivanje podataka o štetnim organizmima 
Član 42.
Zabranjeno je neovlašćeno davati ili objavljivati podatke o 
prvoj pojavi štetnih organizama sa Liste IA deo I, Liste IA deo II, Liste IIA 
deo I i Liste IIA deo II. 
Ministar bliže propisuje način objavljivanja podataka o prvoj 
pojavi štetnih organizama sa Liste IA deo I, Liste IA deo II, Liste IIA deo I i 
Liste IIA deo II. 
Posebno regulisana područja 
Član 43.
Posebno regulisano područje je zaraženo područje, ugroženo 
područje ili područje bez štetnih organizama u kojem se zaštita zdravlja bilja, 
biljnih proizvoda i propisanih objekata sprovodi putem posebnog nadzora. 

Ministar propisuje način određivanja granica zaraženog, 
ugroženog i područja bez štetnih organizama, mere otkrivanja, sprečavanja širenja i 
suzbijanja za svaki štetni organizam, uslove za okončanje naložene mere, kao i 
način obaveštavanja o preduzetim merama i prestanak mera. 
Poseban nadzor nad određenim štetnim organizmima se vrši u 
skladu sa Programom mera. 
Кad se posebnim nadzorom utvrdi prisustvo štetnog 
organizma, fitosanitarni inspektor označava mesto zaraze i zavisno od vrste 
štetnog organizma i vrste posebno regulisanog područja naređuje odgovarajuće 
mere držaocima bilja. 
Ministar određuje granice zaraženog, ugroženog ili područja 
bez štetnih organizama. 
Zaštićeno područje
Član 44.
Zaštićeno područje jeste teritorija na kojoj nije utvrđeno 
prisustvo jednog ili više štetnih organizama, iako su postojali povoljni uslovi 
za njihovu pojavu, odnosno teritorija na kojoj postoji opasnost od zaraze 
pojedinim štetnim organizmima pod povoljnim ekološkim uslovima na određenim 
vrstama bilja, a prisustvo tih štetnih organizama do sada nije utvrđeno. 

U zaštićenom području u kojem prisustvo jednog ili više 
štetnih organizama nije utvrđeno, iako su postojali povoljni uslovi za njihovu 
pojavu, Ministarstvo obezbeđuje stalno praćenje radi mogućeg otkrivanja pojave 
onih štetnih organizama za koje je to područje proglašeno zaštićenim. 

U zaštićenom području u kojem postoji opasnost od zaraze 
pojedinim štetnim organizmima pod povoljnim ekološkim uslovima na određenim 
vrstama bilja, a prisustvo tih štetnih organizama do sada nije utvrđeno na 
teritoriji Republike Srbije, Ministarstvo obezbeđuje periodično praćenje radi 
mogućeg otkrivanja pojave onih štetnih organizama za koje je to područje 
proglašeno zaštićenim. 
Ako se u zaštićenom području utvrdi prisustvo jednog ili 
više štetnih organizama za koje je to područje proglašeno zaštićenim, a 
fitosanitarne mere za njihovo iskorenjivanje nisu preduzimane ili su preduzimane, 
ali su bile neefikasne u periodu od najmanje dve uzastopne godine, ta teritorija 
gubi status zaštićenog područja. 
Ministar propisuje uslove i način utvrđivanja zaštićenog 
područja, listu zaštićenih područja, uslove i način praćenja radi mogućeg 
otkrivanja pojave onih štetnih organizama za koje je to područje proglašeno 
zaštićenim, kao i brisanje zaštićenog područja sa liste zaštićenih područja.
Naknada štete 
Član 45.
Držalac bilja koji proizvodi bilje, biljne proizvode i 
propisane objekte ima pravo na naknadu štete, ako je: 
1) odmah prijavio pojavu ili sumnju na pojavu štetnih 
organizama sa Liste IA deo I i štetne organizme sa Liste IA deo II, za koje je 
ministar propisao određene mere iskorenjivanja ili sprečavanja njihovog širenja, ili 
u slučaju zaštićene zone štetne organizme sa Liste IB i Liste IIB; 

2) sproveo sve mere zaštite zdravlja bilja, kao i naređene 
fitosanitarne mere. 
Sredstva za isplatu naknade štete se obezbeđuju u budžetu 
Republike Srbije. 
Naknada štete iz stava 1. ovog člana se ne isplaćuje ako je 
štetni organizam pronađen pri fitosanitarnom pregledu bilja, biljnih proizvoda i 
propisanih objekata pri uvozu u Republiku Srbiju i za vreme carinskog nadzora. 

Držalac uništenog bilja, biljnih proizvoda i propisanih 
objekata podnosi zahtev za naknadu štete Ministarstvu. 
Zahtev za naknadu štete podnosi se u roku od 30 dana od 
dana uručenja rešenja o uništenju bilja, biljnih proizvoda i propisanih objekata. 

Uz zahtev za naknadu štete podnosi se propisana 
dokumentacija. 
Visinu naknade štete utvrđuje ministar. 
Ministar bliže propisuje uslove, postupak, način određivanja 
visine naknade štete i potrebnu dokumentaciju za naknadu štete za štetne 
organizme sa listi iz stava 1. tačka 1) ovog člana, kao i vrste štetnih 
organizama sa Liste IA deo II.
3. Zabrane i ograničenja 
Zabrana unošenja i širenja štetnih organizama 
Član 46.
Zabranjeno je unošenje štetnih organizama sa Liste IA deo I, 
Liste IA deo II, Liste IIA deo I i Liste IIA deo II na teritoriju Republike 
Srbije i njihovo širenje putem bilja, biljnih proizvoda i propisanih objekata. 

Zabranjeno je unošenje štetnih organizama sa Liste IB i Liste 
IIB u zaštićeno područje i njihovo širenje putem bilja, biljnih proizvoda i 
propisanih objekata u zaštićenom području. 
Ako postoji opasnost po zdravlje bilja može da se zabrani ili 
ograniči unošenje i širenje drugih vrsta štetnih organizama, i to: 
1) za koje se sumnja da su štetni za bilje, biljne proizvode i 
propisane objekte, a nisu navedeni u listama iz st. 1. i 2. ovog člana; 

2) za štetne organizme navedene u Listi IIA deo I, Listi 
IIA deo II i Listi IIB za koje se sumnja da su štetni za bilje, biljne proizvode i 
propisane objekte koji nisu navedeni u ovim listama; 
3) za štetne organizme navedene u listama iz st. 1. i 2. 
ovog člana ako su ti organizmi u kulturi i ako se proceni da su u tom stanju 
štetni za bilje, biljne proizvode i propisane objekte. 
Ministar propisuje Merila za sprečavanje i ograničavanje 
unošenja i sprečavanje i ograničavanje širenja drugih vrsta štetnih organizama iz 
stava 3. ovog člana.
Zabrana uvoza bilja, biljnih proizvoda i propisanih objekata 

Član 47.
Zabranjuje se uvoz bilja, biljnih proizvoda i propisanih 
objekata sa Liste IIIA. 
Zabranjuje se uvoz bilja, biljnih proizvoda i propisanih 
objekata sa Liste IIIB u zaštićeno područje, za koje je to područje proglašeno 
zaštićenim. 
Ministar rešenjem može da dozvoli uvoz bilja, biljnih 
proizvoda i propisanih objekata sa Liste IIIA i Liste IIIB, pod uslovom da su 
gajeni, proizvedeni ili su se koristili u pograničnom području susedne zemlje, 
radi upotrebe na obližnjim lokacijama u graničnom području Republike Srbije i ako 
ne postoji rizik od širenja štetnih organizama. 
Rešenje iz stava 3. ovog člana sadrži naziv lokacije i ime 
korisnika. 
Ministar bliže propisuje način i uslove iz stava 3. ovog 
člana. 
Ministarstvo vodi evidenciju o izvršenom uvozu iz stava 3. 
ovog člana.
Zabrana uvoza i prometa bilja, biljnih proizvoda i propisanih 
objekata koji ne zadovoljavaju specifične fitosanitarne zahteve 
Član 48.
Zabranjuje se uvoz i promet bilja, biljnih proizvoda i 
propisanih objekata sa Liste IVA deo I i Liste IVA deo II koji ne ispunjavaju 
specifične fitosanitarne uslove. 
Zabranjuje se uvoz i promet bilja, biljnih proizvoda i 
propisanih objekata sa Liste IVB koji ne ispunjavaju specifične fitosanitarne 
uslove u zaštićeno područje i njihov promet u zaštićenom području. 

Uvoz i promet bilja, biljnih proizvoda i propisanih objekata 
koji se ne nalaze na listama iz st. 1. i 2. ovog člana, može da se zabrani ako 
se propisanom analizom rizika utvrdi da postoji opasnost po zdravlje bilja na 
teritoriji Republike Srbije. 
Ministar rešenjem može da dozvoli uvoz bilja, biljnih 
proizvoda i propisanih objekata sa Liste IVA deo I, Liste IVA deo II i Liste IVB 
pod uslovom da su gajeni, proizvedeni ili su se koristili u pograničnom području 
susedne zemlje, radi upotrebe na obližnjim lokacijama u graničnom području 
Republike Srbije i ako ne postoji rizik od širenja štetnih organizama. 

Rešenje iz stava 4. ovog člana sadrži naziv lokacije i ime 
korisnika. 
Ministar bliže propisuje način i uslove iz stava 4. ovog 
člana. 
Ministarstvo vodi evidenciju o izvršenom uvozu iz stava 4. 
ovog člana.
Izuzeci za oglede, istraživački rad i rad na klonskoj 
selekciji 
Član 49.
Unošenje štetnih organizama sa Liste IA deo I, Liste IA deo 
II, Liste IIA deo I, Liste IIA deo II, Liste IB i Liste IIB, kao i uvoz bilja, 
biljnih proizvoda i propisanih objekata sa Liste IIIA, Liste IIIB, Liste IVA deo 
I, Liste IVA deo II i Liste IVB, može da vrši pravno lice: 
1) za potrebe ogleda ili u naučne svrhe ili za rad na 
klonskoj selekciji; 
2) koje je tehnički osposobljeno u skladu sa međunarodnim 
standardima, smernicama i preporukama da spreči opasnost od širenja štetnog 
organizma; 
3) koje ima odobrenje za uvoz pošiljke bilja, 
biljnih proizvoda i propisanih objekata, odnosno odobrenje za unošenje štetnih 
organizama;
4) koje ima fitosertifikat za pošiljku bilja, 
biljnih proizvoda i propisanih objekata. 
Odobrenje za uvoz iz stava 1. tačka 3) ovog člana izdaje 
Ministarstvo na zahtev pravnog lica. 
Zahtev naročito sadrži: 
1) podatke o podnosiocu zahteva; 
2) podatke o štetnom organizmu, odnosno bilju, biljnim 
proizvodima ili propisanim objektima; 
3) svrhu unošenja štetnog organizma, odnosno bilja, biljnih 
proizvoda ili propisanih objekata. 
Uz zahtev iz stava 3. ovog člana se prilaže dokument o 
potrebi unošenja štetnih organizama, odnosno uvoza 
pošiljke bilja, biljnih proizvoda i 
propisanih objekata iz stava 1. ovog člana. 
Ministarstvo vodi evidenciju o uvozu iz stava 2. ovog 
člana.

Ministar bliže propisuje uslove u pogledu 
tehničke osposobljenosti iz stava 1. tačka 2) ovog člana, obrazac zahteva iz 
stava 3. ovog člana i obrazac odobrenja iz stava 1. tačka 3) ovog člana.
*Službeni glasnik RS, broj 17/2019
Izuzeci za tranzit  
*Službeni glasnik RS, broj 17/2019
Član 50.
Odredbe čl. 46, 47. i 48. ovog zakona ne odnose se na
tranzit pošiljki bilja, biljnih proizvoda i propisanih objekata.
*Službeni glasnik RS, broj 17/2019
Izuzeci za male količine 
Član 51.
Odredbe čl. 47. i 48. ovog zakona ne odnose se na male 
količine bilja, biljnih proizvoda i propisanih objekata, ako se koriste za 
neindustrijske i nekomercijalne svrhe ili se koriste za konzumaciju tokom 
putovanja, pod uslovom da nema opasnosti od širenja štetnih organizama. 

VIII. PROMET BILJA, BILJNIH PROIZVODA I PROPISANIH OBJEКATA 

Uslovi za promet bilja, biljnih proizvoda i propisanih 
objekata 
Član 52.
Bilje, biljni proizvodi i propisani objekti sa Liste VA deo I 
i seme sa Liste IVA deo I i Liste IVA deo II mogu da se stave u promet posle 
izvršenog fitosanitarnog pregleda, samo ako je za njih prikačen biljni pasoš ili 
ako je prikačen za pakovanje ili prati prevozno sredstvo. 
Odredbe stava 1. ovog člana ne odnose se na promet malih 
količina bilja, biljnih proizvoda i propisanih objekata ako se koriste za 
neindustrijske i nekomercijalne svrhe ili se koriste za konzumaciju tokom 
putovanja, pod uslovom da nema opasnosti od širenja štetnih organizama. 

Pošiljke bilja, biljnih proizvoda i propisanih objekata sa 
Liste VA deo I i Liste VA deo II koje se stavljaju u promet, a namenjene su za 
oglede, odnosno naučne svrhe ili rad na klonskoj selekciji podležu 
fitosanitarnom pregledu i prati ih biljni pasoš. 
Promet kroz zaštićeno područje 
Član 53.
Bilje, biljni proizvodi ili propisani objekti sa Liste VA deo 
II i seme sa Liste IVA deo I i Liste IVA deo II mogu da se stave u promet u 
zaštićenom području i unutar tog područja, posle izvršenog fitosanitarnog 
pregleda, samo ako je biljni pasoš za zaštićeno područje prikačen za pošiljku, 
odnosno prati prevozno sredstvo. 
Odredba stava 1. ovog člana ne odnosi se na slučaj ako se 
promet bilja, biljnih proizvoda i propisanih objekata koji prolaze kroz zaštićeno 
područje i izlaze iz njega vrši na način kojim se sprečava unošenje i širenje 
štetnih organizama. 
Ministar bliže propisuje način stavljanja u promet bilja, 
biljnih proizvoda i propisanih objekata iz st. 1. i 2. ovog člana. 

Fitosanitarni pregled u proizvodnji, doradi, preradi, 
skladištenju i prometu 
Član 54.
Fitosanitarnom pregledu podležu bilje, biljni proizvodi i 
propisani objekti na mestu proizvodnje, prometa, dorade, prerade i skladištenja. 

Bilje, biljni proizvodi i propisani objekti sa Liste VA deo 
I, namenjeni prometu, ambalaža u koju su pakovani i prevozno sredstvo kojim se 
prevoze, podležu fitosanitarnom pregledu, u celini ili na osnovu 
reprezentativnog uzorka, radi utvrđivanja da: 
1) nisu zaraženi štetnim organizmima sa Liste IA deo I, 
Liste IA deo II, Liste IIA deo I i Liste IIA deo II; 
2) ispunjavaju specifične fitosanitarne uslove sa Liste IVA 
deo II. 
Bilje, biljni proizvodi i propisani objekti sa Liste VA deo 
II koji se stavljaju u promet u zaštićeno područje podležu fitosanitarnom 
pregledu, radi utvrđivanja da: 
1) nisu zaraženi štetnim organizmima sa Liste IB i Liste 
IIB; 
2) ispunjavaju specifične fitosanitarne uslove sa Liste IVB. 

Fitosanitarnom pregledu podležu i određene vrste bilja, 
biljnih proizvoda i propisanih objekata iz člana 11. stav 5. ovog zakona. 

Fitosanitarni pregledi iz st. 2. i 3. ovog člana moraju se 
obavljati redovno, u propisanim vremenskim periodima, najmanje jednom godišnje, na 
propisan način.
Povremeni fitosanitarni pregled 
Član 55.
Pored fitosanitarnog pregleda iz člana 54. ovog zakona, 
radi obezbeđivanja zdravlja bilja, vrše se i povremeni fitosanitarni pregledi bilja, 
biljnih proizvoda i propisanih objekata, kao i uzimanje i testiranje službenih 
uzoraka na mestu gde se oni premeštaju, uzgajaju, proizvode, prerađuju, 
skladište, prodaju ili na drugi način upotrebljavaju, uključujući i objekte 
kupaca. 
Ako se na osnovu fitosanitarnih pregleda iz stava 1. ovog 
člana utvrdi da nisu ispunjeni fitosanitarni uslovi, nadležni inspektor može da 
naredi sledeće mere: 
1) tretiranje bilja, biljnih proizvoda i propisanih objekata; 

2) premeštanje do mesta gde se vrši industrijska prerada; 

3) uništavanje bilja, biljnih proizvoda i propisanih objekata. 

Ministar bliže propisuje uslove za obavljanje fitosanitarnog 
pregleda, način obavljanja fitosanitarnog pregleda, kao i povremenog 
fitosanitarnog pregleda i rokove za njihovo sprovođenje.
Uslovi za izdavanje biljnog pasoša 
Član 56.
Biljni pasoš izdaje se za bilje, biljne proizvode i 
propisane objekte sa liste VA deo I i liste VA deo II, za seme sa liste IVA deo 
I i liste IVA deo II ako su ispunjeni uslovi iz člana 54. st. 2. i 3. ovog 
zakona, kao i za druge vrste bilja, biljnih proizvoda i propisanih objekata za 
koje je propisana obaveza izdavanja biljnog pasoša u skladu sa ovim zakonom i 
propisima donetim na osnovu ovog zakona.
Biljni pasoš izdaje pravno lice, odnosno preduzetnik 
koji je upisan u Fitoregistar i koji ima obavezu izdavanja biljnog pasoša za 
određeno bilje biljne proizvode i propisane objekte iz stava 1. ovog člana (u 
daljem tekstu: obveznik izdavanja biljnog pasoša).
*Službeni glasnik RS, broj 17/2019
Dozvola za izdavanje biljnog pasoša
*Službeni glasnik RS, broj 17/2019
Član 56a
Dozvola za izdavanje biljnog pasoša izdaje se obvezniku 
izdavanja biljnog pasoša ako ima zaposleno lice odgovorno za zdravlje bilja koje ima 
stečeno visoko obrazovanje na osnovnim akademskim studijama u trajanju od najmanje 
četiri godine (master akademske studije, specijalističke akademske studije, 
specijalističke strukovne studije) iz oblasti zaštite bilja ili fitomedicine, 
odnosno biljne proizvodnje (voćarsko-vinogradarski, ratarski ili hortikultura), 
odnosno šumarstva sa položenim ispitom iz zaštite bilja, najmanje godinu dana 
radnog iskustva i izdato uverenje o završenoj obuci za izdavanje biljnog pasoša.

Dozvolu za izdavanje biljnog pasoša izdaje ministar na 
zahtev obveznika izdavanja biljnog pasoša.
Dozvola za izdavanje biljnog pasoša izdaje se rešenjem na 
period od pet godina, i to za određenu vrstu ili grupu bilja, biljnih proizvoda i 
propisanih objekata. 
Rešenje ministra kojim se odlučuje po zahtevu za 
izdavanje dozvole za izdavanje biljnog pasoša konačno je u upravnom postupku i 
protiv njega se može pokrenuti upravni spor.
*Službeni glasnik RS, broj 17/2019
Obuka za izdavanje biljnog pasoša
*Službeni glasnik RS, broj 17/2019
Član 57.
Obuku za izdavanje biljnog pasoša za lica iz člana 56a 
stav 1. ovog zakona organizuje i sprovodi Ministarstvo.
O završenoj obuci iz stava 1. ovog člana izdaje se 
uverenje o završenoj obuci za izdavanje biljnog pasoša. 
Ministar propisuje sadržinu programa obuke za izdavanje 
biljnog pasoša iz stava 1. ovog člana, kao i obrazac uverenja o završenoj obuci za 
izdavanje biljnog pasoša.
*Službeni glasnik RS, broj 17/2019
Obnavljanje dozvole za izdavanje biljnog pasoša 
Član 58.
Zahtev za obnovu dozvole za izdavanje biljnog pasoša 
obveznik izdavanja biljnog pasoša podnosi najkasnije 90 dana pre isteka roka 
važenja dozvole za izdavanje biljnog pasoša. 
Dozvola za izdavanje biljnog pasoša obnavlja se ako:
1) obveznik izdavanja biljnog pasoša ispunjava uslove iz 
člana 56a stav 1. i člana 64. stav 1. ovog zakona; 
2) se odgovorno lice za zdravlje bilja kontinuirano 
stručno usavršavalo u skladu sa članom 57. ovog zakona.
*Službeni glasnik RS, broj 17/2019
Oduzimanje dozvole za izdavanje biljnog pasoša 
Član 59.
Dozvola za izdavanje biljnog pasoša oduzima se: 

1) na zahtev imaoca dozvole; 
2) ako imalac dozvole prestane da ispunjava 
uslove propisane ovim zakonom i propisima donetim za njegovo sprovođenje.
Ministar je dužan da u roku od osam dana od dana podnošenja 
zahteva, odnosno dana saznanja o donošenju akta iz stava 1. tačka 2) ovog člana, 
donese rešenje o oduzimanju dozvole za izdavanje biljnog pasoša.
*Službeni glasnik RS, broj 17/2019
Evidencija o dozvolama 
Član 60.
Ministarstvo vodi evidenciju o izdatim, obnovljenim i 
oduzetim dozvolama za izdavanje biljnog pasoša.
Vrste i način izdavanja biljnog pasoša
*Službeni glasnik RS, broj 17/2019
Član 61.
Biljni pasoš koji se izdaje za bilje, biljne proizvode i 
propisane objekte iz člana 56. stav 1. ovog zakona može da bude: 
1) standardni biljni pasoš; 
2) biljni pasoš za zaštićeno područje; 
3) zamena biljnog pasoša. 
Za seme sa Liste IVA deo I i Liste IVA deo II etiketa 
izdata u skladu sa propisima o semenu može da se smatra biljnim pasošem. 

Biljni pasoš izdaje obveznik izdavanja biljnog pasoša za 
bilje, biljne proizvode i propisane objekte iz člana 56. stav 1. ovog zakona, koje 
proizvodi, prerađuje, dorađuje, uvozi, skladišti ili prometuje i za koje je 
upisan u Fitoregistar.
Izuzetno od stava 3. ovog člana, fitosanitarni ili 
šumarski inspektor može da izda biljni pasoš za propisane vrste ili grupe bilja, 
biljnih proizvoda i propisanih objekata, u skladu sa ovim zakonom i propisima 
donetim za njegovo sprovođenje.
Obveznik izdavanja biljnog pasoša dužan je da vodi 
evidenciju o izdatim biljnim pasošima i da tu evidenciju čuva tri godine.
Ministar bliže propisuje sadržinu, obrazac 
biljnog pasoša po vrstama bilja, biljnih proizvoda i propisanih objekata, postupak 
i način izdavanja biljnog pasoša, posebne slučajeve izdavanja biljnog pasoša, kao i 
sadržinu i način vođenja evidencije i obrazac evidencije.
*Službeni glasnik RS, broj 17/2019
Brisan je naziv člana 62. 
(vidi član 28. Zakona - 17/2019-29)
Član 62.
Brisan je (vidi član 28. 
Zakona - 17/2019-29)
Zamena biljnog pasoša 
Član 63.
Ako se pošiljka deli na više pojedinačnih pošiljki ili se 
više pojedinačnih pošiljki ili njihovih delova združuje u jednu pošiljku, odnosno 
ako se zdravstveno stanje pošiljke promeni, izdaje se zamena biljnog pasoša za novu 
pošiljku . 
Ako se zdravstveno stanje pošiljke iz stava 1. 
ovog člana menja fitosanitarni, odnosno šumarski inspektor na zahtev obveznika 
izdavanja biljnog pasoša izdaje zamenu biljnog pasoša posle izvršenog 
fitosanitarnog pregleda.
Ministar bliže propisuje uslove pod kojima se može izdati 
zamena biljnog pasoša i način izdavanja zamene biljnog pasoša.
*Službeni glasnik RS, broj 17/2019
Obaveze u vezi sa izdavanjem biljnog 
pasoša
*Službeni glasnik RS, broj 17/2019
Član 64.

Obveznik izdavanja biljnog pasoša dužan je da: 
1) obezbedi izdavanje biljnog pasoša u skladu sa ovim 
zakonom; 
2) prijavi fitosanitarnom, odnosno šumarskom 
inspektoru da namerava da stavi u promet bilje, biljne proizvode i propisane 
objekte u zaštićeno područje; 
3) čuva dokumenta vezana za izdavanje biljnog pasoša tri 
godine; 
4) prijavi Ministarstvu sve promene koje se odnose na 
izdavanje biljnog pasoša; 
5) koristi biljni pasoš u skladu sa ovim zakonom.
Ministar bliže propisuje način i rokove za prijavljivanje 
promena, odnosno stavljanja u promet u zaštićeno područje, kao i način upotrebe 
biljnog pasoša iz stava 1. ovog člana.
*Službeni glasnik RS, broj 17/2019
Obaveze kupca bilja, biljnih proizvoda i propisanih objekata 

Član 65.
Pravno lice, preduzetnik, odnosno fizičko lice dužno je da 
za kupljeno bilje, biljne proizvode i propisane objekte za koje se izdaje biljni 
pasoš, isti čuva godinu dana. 
IX. FITOSANITARNA КONTROLA U MEĐUNARODNOM PROMETU 

Mesto ulaska 
Član 66.
Bilje, biljni proizvodi i propisani objekti podležu pri uvozu 
fitosanitarnom pregledu na graničnim prelazima. 
Uvoz bilja, biljnih proizvoda i propisanih 
objekata može se vršiti preko graničnih prelaza na kojima postoji organizovana 
fitosanitarna inspekcija i koji ispunjavaju higijensko tehničke i radne uslove. 

Izuzetno od stava 1. ovog člana, uvoz određenog bilja, 
biljnih proizvoda i propisanih objekata može se vršiti i preko graničnih prelaza 
na kojima nije organizovana fitosanitarna inspekcija, a koji se za tu namenu 
rešenjem ministra, privremeno otvaraju. 
Pošiljke koje ne podležu fitosanitarnom pregledu, a koje su 
upakovane u drveni materijal, mogu se uvoziti preko graničnih prelaza, na kojima 
je organizovana carinska služba. 
Ministar određuje granične prelaze iz stava 2. ovog člana. 

Ministar bliže propisuje higijensko tehničke, radne i druge 
uslove koje moraju da ispunjavaju granični prelazi iz stava 2. ovog člana.
*Službeni glasnik RS, broj 17/2019
Fitosanitarni pregled prilikom uvoza 
Član 67.
Pošiljke bilja, biljnih proizvoda i propisanih objekata sa 
Liste VB deo I i Liste VB deo II koje se uvoze, njihova ambalaža, kao i prevozno 
sredstvo kojima se prevoze podležu carinskom nadzoru i obaveznom fitosanitarnom 
pregledu, izvršenom u celini ili na osnovu reprezentativnog uzorka. 

Pošiljka bilja, biljnih proizvoda i propisanih objekata sa 
Liste VB deo I može da se uvozi ako: 
1) nije zaražena štetnim organizmima sa Liste IA deo I, 
Liste IA deo II, Liste IIA deo I i Liste IIA deo II, 
odnosno regulisanim štetnim organizmima u skladu sa ovim zakonom, kao i novim 
štetnim organizmima koji nisu na listama propisanim ovim zakonom, a za koje 
postoji opravdana sumnja da mogu predstavljati rizik po zdravlje bilja, uzimajući u 
obzir i upozorenja preporuke i mišljenja odgovarajućih međunarodnih i regionalnih 
organizacija (ERRO, EFSA, IPPC); 
2) ima fitosertifikat; 
3) ne sadrži bilje, biljne proizvode ili propisane objekte sa 
Liste IIIA; 
4) ispunjava specifične fitosanitarne uslove sa Liste IVA 
deo I i Liste IVA deo II. 
Pošiljka bilja, biljnih proizvoda i propisanih objekata sa 
Liste VB deo I i Liste VB deo II može da se uvozi u zaštićeno područje, ako: 

1) nije zaražena štetnim organizmima sa Liste IB i Liste 
IIB; 
2) ima fitosertifikat; 
3) ne sadrži bilje, biljne proizvode ili propisane objekte sa 
Liste IIIB; 
4) ispunjava specifične fitosanitarne uslove sa Liste IVB. 

Pošiljke bilja, biljnih proizvoda i propisanih objekata koji 
nisu navedeni u Listi VB deo I i Listi VB deo II, a mogu biti potencijalni 
domaćini regulisanih štetnih organizama koje se uvoze, ambalaža u kojoj se uvoze 
i ako je neophodno vozilo kojim se prevoze, mogu da se uvoze ako se posle 
fitosanitarnog pregleda izvršenom u celini ili na osnovu reprezentativnog uzorka 
utvrdi da ispunjavaju uslove iz stava 2. tač. 1), 3) i 4) ovog člana. 

Ako se za pošiljke koje se uvoze ne može utvrditi vrsta ili 
rod bilja, biljnih proizvoda i propisanih objekata ili njihovo poreklo smatraće se 
da se pošiljka nalazi na Listi VB deo I i Listi VB deo II. 
Fitosanitarne mere zemlje izvoznice, posebno one koje se 
odnose na ispunjavanje specifičnih fitosanitarnih uslova sa Liste IVA deo I, Liste 
IVA deo II i Liste IVB pri uvozu, smatraće se istovetnim fitosanitarnim merama 
propisanim u Republici Srbiji ako zemlja izvoznica objektivno dokaže da su 
zasnovane na naučnim dokazima i da se njihovom primenom postižu isti rezultati. 
Tokom fitosanitarnog pregleda uzimaće se u obzir specifičnosti u pogledu 
agronomskih i ekoloških uslova zemlje izvoznice, odnosno prihvatiće se status 
područja bez štetnih organizama, ako je ono priznato u skladu sa standardima 
koji su u skladu sa Međunarodnom konvencijom o zaštiti bilja. 
Ministar bliže propisuje vrste bilja, biljnih proizvoda i 
propisanih objekata iz stava 4. ovog člana. 
Spisak bilja, biljnih prozvoda i propisanih objekata iz st. 
2, 3. i 4. ovog člana Ministarstvo dostavlja carinskom organu.
*Službeni glasnik RS, broj 17/2019
Procena rizika i smanjena učestalost pregleda 

Član 68.
Fitosanitarni pregled pošiljaka bilja, biljnih proizvoda i 
propisanih objekata može se obavljati sa smanjenom učestalošću: 
1) ako je na osnovu dogovora sa nadležnim organom za 
zaštitu zdravlja bilja zemlje izvoznice fitosanitarni pregled već obavljen u zemlji 
iz koje se pošiljka uvozi, od strane nadležnog organa zemlje uvoznice; 

2) na osnovu procene rizika; 
3) na osnovu sporazuma zaključenim sa zemljom iz koje se pošiljka uvozi, a koji 
se zasniva na istovetnosti fitosanitarnih mera i postupanja u Republici Srbiji i 
zemlji izvoznici, odnosno u zemlji tranzita na sprečavanju 
unošenja, širenja i suzbijanja štetnih organizama. 
Ministar propisuje uslove i način vršenja procene rizika iz 
stava 1. tačka 2) ovog člana i utvrđuje spisak bilja, biljnih proizvoda i 
propisanih objekata za koje se pregledi vrše sa smanjenom učestalošću.
*Službeni glasnik RS, broj 17/2019
Ogledi, naučnoistraživački rad i rad na klonskoj selekciji 

Član 69.
Fitosanitarnom pregledu podležu i štetni organizmi sa Liste 
IA deo I, Liste IA deo II, Liste IIA deo I, Liste IIA deo II, Liste IB i Liste 
IIB, kao i bilje, biljni proizvodi i propisani objekti sa Liste IIIA, Liste IIIB, 
Liste IVA deo I, Liste IVA deo II, Liste VB, Liste VA deo I, Liste VA deo II, 
Liste VB deo I, Liste VB deo II i Liste VI, koji se uvoze za potrebe ogleda, 
naučnoistraživačkog rada i klonske selekcije. 
Pošiljku bilja, biljnih proizvoda i propisanih 
objekata iz stava 1. ovog člana mora da prati odobrenje za uvoz koje izdaje 
Ministarstvo, kao i odgovarajući fitosertifikat, a pošiljku štetnih organizama iz 
stava 1. ovog člana mora da prati odobrenje za unošenje štetnog organizma.
*Službeni glasnik RS, broj 17/2019
Izuzeci od fitosanitarnog pregleda 
Član 70.
Fitosanitarni pregled nije obavezan za uvoz male količine 
bilja, biljnih proizvoda i propisanih objekata, koji se koriste za neindustrijske 
i nekomercijalne svrhe ili se koriste za konzumaciju tokom putovanja, pod uslovom 
da nema opasnosti od širenja štetnih organizama. 
Ministar bliže propisuje način i uslove za uvoz malih 
količina bilja, biljnih proizvoda i propisanih objekata i određuje male količine 
za pojedine vrste bilja i biljnih proizvoda iz stava 1. ovog člana. 

Ako ne postoji rizik od širenja štetnih organizama 
Ministarstvo može, fizičkom licu sa prebivalištem u pograničnom području, 
dozvoliti uvoz bilja, biljnih proizvoda i propisanih objekata sa Liste VB deo I i 
Liste VB deo II bez fitosertifikata i fitosanitarnog pregleda, ako je stupanjem 
na snagu ovog zakona vlasnik poljoprivrednog, odnosno šumskog zemljišta u 
pograničnom području susedne države, pod uslovom da se to bilje, biljni proizvodi 
i propisani objekti koriste u mestu prebivališta fizičkog lica.
Fitosertifikat 
Član 71.
Bilje, biljne proizvode i propisane objekte sa Liste VB deo I 
i Liste VB deo II mora da prati fitosertifikat, odnosno fitosertifikat za 
reeksport. 
Pošiljke iz stava 1. ovog člana koje, posle izdavanja 
fitosertifikata u zemlji porekla budu pretovarene, skladištene, prepakovane ili 
podeljene u nekoj drugoj zemlji koja nije zemlja porekla, moraju imati, pored 
originalnog fitosertifikata, odnosno overene kopije fitosertifikata i 
fitosertifikat za reeksport, odnosno overenu kopiju fitosertifikata, svake zemlje 
uvoznice. 
Fitosertifikat i fitosertifikat za reeksport mora biti 
izdat u skladu sa Međunarodnom Кonvencijom za zaštitu bilja, mora da bude 
originalan, izdat za jednog primaoca i overen na propisan način, obeležen 
serijskim brojem, obavezno pisan na jednom od jezika koji su 
službeno prihvaćeni u međunarodnom prometu. 
Izuzetno od stava 3. ovog člana, prihvata se i 
fitosertifikat izdat u zemlji izvoznici koja nije potpisnik Međunarodne 
konvencije za zaštitu bilja, pod uslovima koje propiše ministar. 
Ako su ispunjeni propisani uslovi, prihvata se elektronska 
forma fitosertifikata. 
U izuzetnim slučajevima može se prihvatiti i službeno 
overena kopija fitosertifikata, pod uslovima koje propiše ministar. 

Ako su za bilje, biljne proizvode i propisane objekte za koje 
se izdaje fitosertifikat propisani specifični fitosanitarni uslovi sa Liste IVA 
deo I, Liste IVA deo II i Liste IVB nadležni organ zemlje porekla izdaje 
fitosertifikat. Кada specifični fitosanitarni uslovi mogu biti potvrđeni i van 
zemlje porekla, fitosertifikat može izdati zemlja izvoznica. 
Fitosertifikat i fitosertifikat za reeksport prestaju da 
važe ako pošiljka za koju su izdati nije napustila teritoriju zemlje u roku od 14 
dana od dana izdavanja. 
Ministar bliže propisuje sadržaj i obrazac fitosertifikata 
i fitosertifikata za reeksport, kao i uslove pod kojima se prihvata elektronska 
forma fitosertifikata.
Obrazac fitosertifikata i fitosertifikata za 
reeksport izrađuje i štampa Narodna banka Srbije – Zavod za izradu novčanica i 
kovanog novca „Topčider”.
*Službeni glasnik RS, broj 17/2019
Obaveze uvoznika 
Član 72.
Deklarant dužan je da: 
1) fitosanitarnom inspektoru najavi prispeće pošiljke iz 
člana 67. ovog zakona; 
2) u propisanom roku podnese zahtev za njen pregled; 

3) omogući sve potrebne uslove za obavljanje fitosanitarnog 
pregleda; 
4) sprovede sve naložene mere od strane fitosanitarnog 
inspektora. 
Carinski organ ne može preduzimati radnje predviđene 
pravilima odgovarajućeg carinskog postupka, osim za pošiljke u 
tranzitu, dok 
fitosanitarni inspektor ne obavi fitosanitarni pregled pošiljke i ne potvrdi njenu 
zdravstvenu ispravnost. 
Ako pošiljka pristigne na granični prelaz koji nije određen 
za vršenje fitosanitarnog pregleda, carinski organ zabraniće uvoz i uputiti 
pošiljku na najbliži prelaz na kome je organizovana fitosanitarna inspekcija. 

Ukoliko na granični prelaz pristigne pošiljka bilja, biljnih 
proizvoda i propisanih objekata sa Liste IIIA ili Liste IIIB, a uvozi se u 
zaštićeno područje, carinski organ zabraniće uvoz takve pošiljke i obavestiće 
nadležnog fitosanitarnog inspektora. 
Pregled drvenog materijala koji se koristi za pakovanje ili 
kao pomoćno sredstvo u transportu onih pošiljaka koje ne podležu fitosanitarnom 
pregledu, obavlja carinski organ, koji utvrđuje da li drvni materijal ispunjava 
standard ISPM 15. 
Ministar bliže propisuje način najavljivanja pošiljke, obrazac 
zahteva za pregled pošiljke, rok za njegovo podnošenje, kao i uslove koje uvoznik 
mora da obezbedi radi obavljanja fitosanitarnog pregleda.
*Službeni glasnik RS, broj 17/2019
Procedura uvoza 
Član 73.
Ako prilikom obavljanja fitosanitarnog pregleda pošiljke bilja, 
biljnih proizvoda i propisanih objekata posumnja na prisustvo štetnih organizama 
sa Liste IA deo I, Liste IA deo II, Liste IB, Liste IIA deo I, Liste IIA deo II 
i Liste IIB i čije prisustvo nije moguće utvrditi prilikom pregleda na graničnom 
prelazu, fitosanitarni inspektor uzima službeni uzorak i dostavlja ga
službenoj laboratoriji, odnosno ovlašćenoj referentnoj 
laboratoriji na laboratorijsku analizu. 
Ako na graničnom prelazu ne postoje uslovi za fitosanitarni 
pregled pošiljke u skladu sa ovim zakonom, a ne postoji opasnost od širenja 
štetnih organizama koji ugrožavaju zdravlje bilja, fitosanitarni pregled pošiljaka 
može se obaviti u određenim mestima unutar Republike Srbije u odredišnoj 
carinarnici. 
Pošiljku bilja, biljnih proizvoda i propisanih objekata iz st. 
1. i 2. ovog člana, fitosanitarni inspektor rešenjem o prevozu propušta do 
odredišne carinarnice, gde je ista pod carinskim nadzorom do završetka pregleda. 

Zabranjeno je svako premeštanje, deljenje ili uzorkovanje 
pošiljke iz stava 3. ovog člana. 
Ministar bliže propisuje uslove, način i postupak vršenja 
fitosanitarnog pregleda, način uzorkovanja i slanja uzoraka, kao i broj i veličinu 
uzoraka.
*Službeni glasnik RS, broj 17/2019
Odobrenje uvoza
*Službeni glasnik RS, broj 17/2019
Član 74.
Fitosanitarni inspektor posle izvršenog 
fitosanitarnog pregleda pošiljke bilja, biljnih proizvoda i propisanih objekata pri 
uvozu, odnosno posle dobijanja rezultata laboratorijske analize, ako su ispunjeni 
uslovi iz člana 67. st. 2–4. ovog zakona, dozvoljava uvoz pošiljke izdavanjem 
rešenja o dozvoli uvoza ili overom carinske dokumentacije, pečatom četvrtastog 
oblika, pri čemu overava i kopiju fitosertifikata ili fitosertifikata za 
reeksport pečatom fitosanitarne inspekcije sa navedenim datumom ulaska.
Ministar bliže propisuje sadržaj i veličinu pečata kojim se 
overava carinska dokumentacija.
*Službeni glasnik RS, broj 17/2019
Mere pri uvozu 
Član 75.
Ako se fitosanitarnim pregledom utvrdi da nisu ispunjeni 
uslovi iz člana 67. ovog zakona, fitosanitarni inspektor rešenjem će narediti 
jednu ili više fitosanitarnih mera: 
1) zabranu uvoza pošiljke ili dela pošiljke na teritoriju 
Republike Srbije; 
2) uništavanje pošiljke ili dela pošiljke; 
3) tretiranje radi suzbijanja štetnih organizama; 

4) promenu namene za pošiljku; 
5) karantinski nadzor za pošiljku, do dobijanja rezultata 
laboratorijske analize. 
Ako je fitosanitarnim pregledom utvrđeno da je deo pošiljke 
zaražen štetnim organizmima, uvoz ostatka pošiljke može biti odobren ako ne 
postoji sumnja na prisustvo štetnih organizama u tom delu pošiljke i ako ne 
postoji rizik od širenja štetnih organizama. 
U slučaju da se donosi mera zabrane uvoza, fitosanitarni 
inspektor stavlja na fitosertifikat, odnosno fitosertifikat za reeksport 
trouglasti pečat, čime fitosertifikat postaje nevažeći. 
Fitosanitarni inspektor je obavezan da na propisanom 
obrascu obavesti Ministarstvo o svim slučajevima iz stava 1. ovog člana. 

Ministar propisuje oblik i sadržinu pečata iz stava 3. ovog 
člana, kao i izgled i sadržinu obrasca iz stava 4. ovog člana. 
Zamena biljnog pasoša fitosertifikatom
Član 76.
Po donošenju rešenja iz člana 74. stav 1. ovog 
zakona za bilje, biljne proizvode i propisane objekte sa Liste VA deo I i Liste VA 
deo II, fitosanitarni inspektor dozvoljava promet pošiljke na teritoriji Republike 
Srbije, a pošiljku prati overena kopija fitosertifikata koja zamenjuje biljni 
pasoš.
Ako se pošiljka iz stava 1. ovog člana podeli na više 
pojedinačnih pošiljki ili se više pojedinačnih pošiljki združuje u jednu pošiljku, 
biljni pasoš se mora izdati za svaku novu pošiljku. 
Ako se u postupku iz stava 2. ovog člana zdravstveno stanje 
pošiljke menja, biljni pasoš se može izdati samo ako se izvrši fitosanitarni 
pregled. 
*Službeni glasnik RS, broj 17/2019
Slobodne zone 
Član 77.
Za pošiljke koje se uvoze u slobodne zone ili slobodna 
carinska skladišta na teritoriji Republike Srbije, primenjuju se odredbe ovog 
zakona koje se odnose na uvoz, ako pregled nije izvršen na granici. 

Pošiljke bilja, biljnih poizvoda i propisanih objekata koje se 
skladište, pakuju, prerađuju i obrađuju u slobodnim zonama ili carinskim 
skladištima, podležu fitosanitarnom pregledu.
Izvoz 
Član 78.
Ako država uvoznica zahteva fitosertifikat za 
pošiljke bilja, biljnih proizvoda i propisanih objekata koje se izvoze, vrši se 
pregled pošiljke radi izdavanja fitosertifikata.
Pregled pošiljke iz stava 1. ovog člana radi 
izdavanja fitosertifikata vrši fitosanitarni inspektor, odnosno ovlašćeno stručno 
lice u poljoprivrednoj stručnoj službi za obavljanje poslova iz člana 17. stav 1. 
tačka 2) ovog zakona.
Кada se pošiljke bilja, biljnih proizvoda i propisanih 
objekata skladište, prepakuju ili dele na teritoriji Republike Srbije, a država 
uvoznica zahteva fitosertifikat, fitosanitarni inspektor će izvršiti pregled 
pošiljke radi izdavanja fitosertifikata za reeksport. 
Pregled drvenog materijala koji se koristi za 
pakovanje ili kao pomoćno sredstvo u transportu pošiljaka koje ne podležu 
fitosanitarnom pregledu, obavlja carinski organ, koji utvrđuje da li drvni 
materijal ispunjava standard ISPM 15.
*Službeni glasnik RS, broj 17/2019
Obaveze izvoznika 
Član 79.
Zahtev za izdavanje fitosertifikata izvoznik je dužan da 
podnese  najmanje 24 sata pre utovara. 
Zahtev za izdavanje fitosertifikata naročito sadrži: 

1) podatke o podnosiocu zahteva: naziv pravnog lica, 
odnosno preduzetnika, sedište ili ime i prezime fizičkog lica i adresu; 

2) podatke o pošiljci. 
Izvoznik je dužan da obezbedi uvid u svu raspoloživu 
dokumentaciju, kao i da obezbedi sve potrebne uslove za vršenje fitosanitarnog 
pregleda. 
Fitosanitarnom pregledu podležu bilje, biljni proizvodi, 
propisani objekti, ambalaža, prevozno sredstvo, a prema potrebi, 
ako to država uvoznica zahteva i skladište, 
zemljište i mesto proizvodnje sa kojeg bilje, biljni proizvodi i propisani objekti 
potiču. 
Ako se pregledom iz stava 4. ovog člana utvrdi 
da nisu ispunjeni specifični fitosanitarni uslovi zemlje uvoznice fitosanitarni 
inspektor, odnosno stručno lice iz člana 78. stav 2. ovog zakona naložiće mere, 
radi ispunjenja specifičnih fitosanitarnih uslova ili odbiti izdavanje 
fitosertifikata.
Ministar bliže propisuje način, mesto i postupak vršenja 
fitosanitarnog pregleda iz stava 4. ovog člana, kao i obrazac i sadržaj zahteva 
za izdavanje fitosertifikata.
*Službeni glasnik RS, broj 17/2019
Tranzit  
*Službeni glasnik RS, broj 17/2019
Član 80.
Pošiljka bilja, biljnih proizvoda i propisanih objekata iz člana 67. ovog zakona 
koja je u tranzitu ne podleže fitosanitarnom pregledu. 

Ako pošiljka iz stava 1. ovog člana nije pakovana na način 
kojim se sprečava širenje štetnih organizama, ili ako se iz bilo kog razloga 
istovara, deli, kombinuje sa drugim pošiljkama ili prepakuje, na teritoriji 
Republike Srbije, carinski organ dužan je da prijavi pošiljku za pregled 
nadležnom fitosanitarnom inspektoru. 
Ministar propisuje način postupanja sa pošiljkama u
tranzitu 
iz stava 2. ovog člana, kao i način vršenja fitosanitarnog pregleda. 

*Službeni glasnik RS, broj 17/2019
Troškovi pri uvozu, izvozu i tranzitu
*Službeni glasnik RS, broj 17/2019
Član 81.
Troškove nastale zbog primene fitosanitarnih mera pri uvozu, izvozu i
tranzitu pošiljaka bilja, biljnih proizvoda i propisanih objekata 
plaća uvoznik ili izvoznik. 
*Službeni glasnik RS, broj 17/2019
X. BIOLOŠКA ZAŠTITA ZDRAVLJA BILJA
Član 82.
Za potrebe biološke zaštite bilja u zaštićenom prostoru ili 
na otvorenom dozvoljeno je uzgajanje, unošenje i korišćenje organizama autohtonih i 
introdukovanih vrsta navedenih u listama koje donosi ministar uz saglasnost 
ministra nadležnog za zaštitu životne sredine. 
Ministarstvo izdaje dozvolu za unošenje, uzgajanje i 
korišćenje organizama iz stava 1. ovoga člana na osnovu ocene prihvatljivosti 
utvrđene propisima kojima se uređuje zaštita životne sredine. 
Naučnoistraživačkim ustanovama može se izdati dozvola za 
unošenje, uzgajanje i korišćenje organizama introdukovanih vrsta koje nisu navedene 
u listi iz stava 1. ovoga člana, ako su namenjeni u eksperimentalne, istraživačke 
i razvojne svrhe za potrebe biološke zaštite bilja. Dozvola se izdaje na osnovu 
ocene prihvatljivosti iz stava 2. ovog člana. 
Za dobijanje dozvole iz st. 2. i 3. ovoga člana, pravno lice 
i preduzetnik mora ispunjavati propisane uslove u pogledu objekata, opreme i 
stručne osposobljenosti. 
Ministar bliže propisuje uslove u pogledu objekata, opreme 
i stručne osposobljenosti koje mora da ispunjava pravno lice i preduzetnik iz 
stava 4. ovog člana. 
Ministarstvo vodi evidenciju o unošenju, uzgajanju i 
korišćenju organizama autohtonih i introdukovanih vrsta. 
Sadržaj i obrazac zahteva za dobijanje dozvole za unošenje, 
uzgajanje i korišćenje organizama iz st. 1. i 3. ovog člana propisuje ministar uz 
saglasnost ministra nadležnog za zaštitu životne sredine. 
XI. PODACI I INFORMACIJE
Prikupljanje i korišćenje podataka
Član 83.
Radi analize i praćenja primene mera zaštite zdravlja bilja, 
Ministarstvo vodi baze podataka u skladu sa ovim zakonom i koristi podatke u 
skladu sa drugim propisanim bazama podataka. 
Ministarstvo koristi osnovne topografske planove, 
topografske grafikone, mape i digitalne ortofoto mape. 
Baze podataka vezane za zaštitu zdravlja bilja moraju biti 
povezane sa Registrom poljoprivrednih gazdinstava koji vodi Ministarstvo. 

Način povezivanja baze podataka, kao i način prikupljanja i 
korišćenja podataka iz drugih baza podataka uređuju se posebnim propisom. 

Prosleđivanje podataka 
Član 84.
Ministarstvo može prosleđivati podatke iz svojih registara 
i baza podataka drugim državnim organima i organima lokalne samouprave, ako je 
to neophodno za donošenje pravno definisanih ciljeva, kao i nosiocima poslova od 
javnog interesa, ako je to u svrhu obezbeđivanja zaštite zdravlja bilja. 

Podaci iz baza podataka vezanih za zaštitu zdravlja bilja 
mogu koristiti pravno zainteresovana lica u skladu sa propisima o zaštiti ličnih 
podataka, moraju biti korišćeni za svrhu za koju su dati i ne mogu se 
prosleđivati drugim licima.
Informacioni sistemi 
Član 85.
Ministarstvo uspostavlja i održava informacione sisteme u 
oblasti zdravlja bilja. 
Direkcija za nacionalne referentne laboratorije, Pravna 
lica koja obavljaju poslove od javnog interesa i pružaoci usluga u oblasti 
zdravlja bilja dužni su da vode evidencije, spiskove i baze podataka usklađene i 
povezane sa informacionim sistemom Ministarstva i u obavezi su da ih čuvaju i 
ažuriraju.

Ministarstvo će obezbediti usklađivanje i povezivanje 
informacionog sistema iz stava 1. ovog člana sa drugim informacionim sistemima 
Ministarstva, kao i sa međunarodnim informacionim sistemima u oblasti zdravlja 
bilja. 
Ministar propisuje način povezivanja informacionih sistema, 
kao i uslove za čuvanje evidencija, spiskova i baza podataka. 
Međunarodna razmena podataka i informacija 
Član 86.
Na međunarodnom nivou, razmena informacija i podataka koju 
vrši Ministarstvo obuhvata posebno: 
1) centralnu organizaciju; 
2) spisak graničnih prelaza preko kojih se može obavljati 
uvoz; 
3) listu štetnih organizama nad kojima se vrši nadzor; 

4) pojavu ili prisustvo štetnih organizama navedenih u 
listama propisanim ovim zakonom, na delu teritorije na kojem njihovo prisustvo 
ranije nije bilo poznato i preduzete mere; 
5) pojavu i širenje štetnih organizama koji predstavljaju 
potencijalni rizik; 
6) bilo koju pojavu štetnih organizama u zaštićenoj zoni za 
koju je ona proglašena kao takva; 
7) rezultate sistematskog nadzora u zaštićenim zonama; 

8) podzakonske propise koji se donose na osnovu ovog 
zakona;

9) slučajeve u kojima su pošiljke bilja, biljnih proizvoda i 
propisanih objekata presretani usled neusaglašenosti sa odredbama ovog zakona na 
zahtev međunarodnih tela i organizacija. 
Podaci i informacije biće prosleđeni u saglasnosti sa 
međunarodnim konvencijama i sporazumima obavezujućim za Republiku Srbiju. 

XII. SREDSTVA ZA SPROVOĐENJE MERA ZAŠTITE ZDRAVLJA BILJA 

Član 87.
Sredstva za obavljanje poslova od javnog interesa, kao i 
sredstva za sprovođenje mera zaštite zdravlja bilja obezbeđuju se u budžetu 
Republike Srbije. 
Član 88.
Pravna lica, preduzetnik i fizička lica plaćaju taksu 
za: 
1) izvršen fitosanitarni pregled pošiljke bilja, biljnih 
proizvoda i propisanih objekata prilikom uvoza; 
2) izvršen fitosanitarni pregled pošiljke bilja, biljnih 
proizvoda i propisanih objekata namenjenih izvozu;
3) izvršen fitosanitarni pregled pošiljke bilja, biljnih 
proizvoda i propisanih objekata namenjenih reeksportu;
4) izdavanje fitosertifikata;
5) izdavanje fitosertifikata za reeksport;
6) za troškove zdravstvenih pregleda useva i objekata 
za proizvodnju semena, rasada i sadnog materijala; 
7) izvršen fitosanitarni pregled bilja, biljnih 
proizvoda i propisanih objekata u proizvodnji, doradi, preradi, skladištenju i 
prometu radi izdavanja biljnog pasoša; 
8) izdavanje biljnog pasoša;
9) dozvolu za izdavanje biljnog pasoša; 
10) utvrđivanje uslova radi upisa u Registar pružalaca 
usluga;
11) korišćenje oznake ISPM 15;
12) izvršene fitosanitarne preglede radi upisa u 
Fitoregistar;
13) obuku u vezi izdavanja biljnog pasoša i izdavanje 
uverenja o završenoj obuci za izdavanje biljnog pasoša.
Sredstva ostvarena od taksi iz stava 1. ovog člana 
prihod su budžeta Republike Srbije. 
Brisan je raniji stav 3. (vidi član 40. Zakona - 
17/2019-29)
Troškovi sprovođenja fitosanitarnih mera kod držaoca bilja 
padaju na njihov teret, osim kada je to ovim zakonom drukčije propisano.
*Službeni glasnik RS, broj 17/2019
Član 89.
Podnosilac zahteva plaća administrativnu taksu, u 
skladu sa zakonom kojim se propisuju administrativne takse i to, za izdavanje 
rešenja:
1) za upis u Registar pružalaca usluga;
2) za upis u Fitoregistar;
3) o odobrenju za uvoz, odnosno unošenje pošiljki za 
potrebe ogleda, naučnoistraživačkog rada i rada na klonskoj selekciji. 
*Službeni glasnik RS, broj 17/2019
XIII. NADZOR 
Inspekcijski nadzor 
Član 90.
Inspekcijski nadzor nad primenom odredaba ovog zakona i 
propisa donetih na osnovu ovog zakona Ministarstvo vrši preko fitosanitarnih 
inspektora. 
Izuzetno od stava 1. ovog člana, inspekcijski nadzor 
koji se odnosi na šumsko bilje, šumske rasadnike i reprodukcioni materijal, osim 
šumskog bilja i šumskog reprodukcionog materijala koji se uvozi, izvozi ili je u 
tranzitu, vrši Ministarstvo preko šumarskih inspektora, u skladu sa zakonom.
Poslove fitosanitarnog inspektora može da obavlja lice 
koje ima stečeno visoko obrazovanje iz naučne oblasti biotehničke nauke – odsek 
zaštita bilja, odnosno fitomedicina ili odsek ratarski ili odsek 
voćarsko-vinogradarski ili odsek opšti ili agroekonomski odsek na osnovnim 
akademskim studijama u obimu od najmanje 240 ESPB bodova, master akademskim 
studijama, specijalističkim akademskim studijama, specijalističkim strukovnim 
studijama, odnosno na osnovnim studijama u trajanju od najmanje četiri godine ili 
specijalističkim studijama na fakultetu, radno iskustvo u struci od najmanje tri 
godine i položen državni stručni ispit.
*Službeni glasnik RS, broj 17/2019
Službena legitimacija i službeno odelo 
Član 91.
U obavljanju poslova inspekcijskog nadzora, fitosanitarni 
inspektor mora da ima službenu legitimaciju. 
Fitosanitarni inspektor obavlja poslove fitosanitarnog 
nadzora u propisanom službenom odelu. 
Ministar bliže propisuje obrazac i sadržaj legitimacije, 
izgled službenog odela fitosanitarnog inspektora, kao i način vođenja evidencije 
o izdatim legitimacijama.
Prava i dužnosti fitosanitarnog i šumarskog inspektora 

Član 92.
U vršenju poslova inspekcijskog nadzora, fitosanitarni 
inspektor ima pravo i dužnost da: 
1) kontroliše da li držalac bilja ispunjava obaveze iz člana 
10. ovog zakona; 
2) proverava da li su proizvođači, prerađivači, dorađivači, 
skladištari, uvoznici i prometnici propisanih vrsta bilja i biljnih proizvoda i 
propisanih objekata upisani u Fitoregistar; 
3) kontroliše ispunjenost uslova iz člana 12. stav 2. tač. 
4) i 5) ovog zakona; 
4) kontroliše da li obveznik izdavanja biljnog 
pasoša ispunjava obaveze iz člana 14. ovog zakona; 
5) kontroliše ispunjavanje obaveza po osnovu 
ustupljenih poslova, odnosno ugovornih obaveza dodeljenih putem konkursa;  
6) kontroliše da li je pružalac usluga upisan u Registar 
pružalaca usluga; 
7) kontroliše ispunjenost uslova iz člana 22. stav 2. ovog 
zakona; 
8) kontroliše način i postupak vršenja toplotnog 
tretiranja i označavanja DMP, kao i način vođenja evidencije i sadržinu evidencije 
u skladu sa članom 25. ovog zakona;
9) kontroliše da li pružalac usluga čuva dokaze o izvršenim 
uslugama pet godina; 
10) kontroliše sprovođenje Programa mera i posebnih programa 
zaštite zdravlja bilja; 
11) uzima službeni uzorak bilja, biljnih proizvoda i 
propisanih objekata bez naknade njihove vrednosti, u skladu sa odredbama ovog 
zakona; 
12) kontroliše izvršenje naloženih mera u slučaju pojave 
štetnih organizama, kao i sprečavanje kontakta zaraženog bilja, biljnih proizvoda i 
propisanih objekata na koje se zaraza može preneti; 
13) vrši poseban nadzor nad štetnim organizmima, u skladu 
sa Programom mera; 
14) kontroliše ispunjenost uslova za unošenje štetnih 
organizama, odnosno uvoz bilja, biljnih proizvoda i propisanih objekata za potrebe 
ogleda, istraživački rad ili rad na klonskoj selekciji; 
15) kontroliše proizvodnju, doradu, preradu, skladištenje i 
promet bilja, biljnih proizvoda i propisanih objekata; 
16) konroliše da li bilje, biljne proizvode i propisane 
objekte sa Liste VA deo I i Liste VA deo II prati u prometu biljni pasoš, odnosno 
seme sa Liste IVA deo I i Liste IVA deo II etiketa iz člana 61. stav 2 ovog 
zakona; 
17) vrši fitosanitarni, kao i povremeni fitosanitarni 
pregled bilja, biljnih proizvoda i propisanih objekata na mestu gde se ono 
proizvodi, premešta, prerađuje, dorađuje, skladišti, prodaje, kao i kod kupaca 
bilja, biljnih proizvoda i propisanih objekata; 
18) kontroliše ispunjenost uslova za izdavanje biljnog pasoša; 

19) kontroliše vođenje evidencije o izdatim biljnim pasošima, 
kao i čuvanje te evidencije; 
20) kontroliše način izdavanja biljnog pasoša; 

21) izda biljni pasoš u skladu sa članom 61. stav 
4. i članom 63. stav 2. ovog zakona; 
22) kontroliše da li obveznik izdavanja biljnog 
pasoša ispunjava obaveze iz člana 64. ovog zakona;  
23) kontroliše da li pravno lice, preduzetnik, odnosno 
fizičko lice za kupljeno bilje, biljne proizvode i propisane objekte čuva biljni 
pasoš godinu dana; 
24) vrši fitosanitarni pregled bilja, biljnih proizvoda i 
propisanih objekata sa Liste VB deo I i Liste VB deo II, kao i pošiljaka bilja, 
biljnih proizvoda i propisanih objekata koji nisu navedeni na Listi VB deo I i 
Listi VB deo II, a mogu biti potencijalni domaćini regulisanih štetnih 
organizama, na graničnom prelazu; 
25) vrši fitosanitarni pregled štetnih organizama i bilja, 
biljnih proizvoda i propisanih objekata iz člana 69. ovog zakona; 
26) kontroliše da li se bilje, biljni proizvodi i propisani 
objekti uvezeni u skladu sa odredbama člana 70. stav 3. ovog zakona koriste u 
mestu prebivališta fizičkog lica koje ih je uvezlo; 
27) izdaje fitosertifikat i fitosertifikat za reeksport; 

28) kontroliše izvršenje obaveza uvoznika, odnosno carinskog 
agenta iz člana 72. stav 1. ovog zakona; 
29) kontroliše međunarodna uverenja i druga dokumenta koja 
prate pošiljku pri uvozu; 
30) kontroliše ispunjenost uslova za dobijanje dozvole za 
uzgajanje, unošenje i korišćenje organizama autohtonih i introdukovanih vrsta; 

31) vrši kontrolu uvoza, gajenja i korišćenja organizama 
namenjenih biološkoj zaštiti bilja; 
32) kontroliše čuvanje dokumentacije u skladu sa ovim 
zakonom; 
33) obračunava takse za izvršene fitosanitarne preglede 
 ; 
34) kontroliše izvršavanje mera po ovom zakonu. 

U vršenju poslova inspekcijskog nadzora, šumarski inspektor 
ima pravo i dužnost da: 
1) kontroliše proizvodnju, promet i korišćenje šumskog bilja, 
biljnih proizvoda i propisanih objekata na prisustvo štetnih organizama 
 ; 
2) vrši fitosanitarni, kao i povremeni fitosanitarni 
pregled šumskog bilja, biljnih proizvoda i propisanih objekata na prisustvo 
štetnih organizama  , na 
mestu gde se ono proizvodi, dorađuje, prerađuje, skladišti i prodaje, kao i kod 
kupaca šumskog bilja, biljnih proizvoda i propisanih objekata; 
3) uzima službeni uzorak šumskog bilja, biljnih proizvoda i 
propisanih objekata na prisustvo štetnih organizama  , bez naknade njihove vrednosti, u skladu sa odredbama 
ovog zakona; 
4) kontroliše izvršenje naloženih mera u slučaju pojave štetnih organizama
 , kao i 
sprečavanje kontakta zaraženog šumskog bilja, biljnih proizvoda i propisanih 
objekata na koje se zaraza može preneti; 
5) izda biljni pasoš, u skladu sa članom 61. stav 
4. i članom 63. stav 2. ovog 
zakona; 
6) kontroliše sprovođenje posebnih programa zaštite zdravlja 
bilja u oblasti šumarstva koji se donose za štetne organizme 
 .
*Službeni glasnik RS, broj 17/2019
Mere koje nalaže fitosanitarni i šumarski inspektor
Član 93.
U vršenju poslova iz člana 92. stav 1. ovog zakona 
fitosanitarni inspektor može da: 
1) zabrani unošenje štetnih organizama sa listi propisanih 
ovim zakonom i regulisanih štetnih organizama; 
1a) zabrani unošenje štetnih organizama u skladu 
sa članom 40. stav 5. i članom 67. stav 2. ovog zakona;
2) zabrani uvoz i promet bilja, biljnih proizvoda i 
propisanih objekata koji ne ispunjavaju uslove propisane ovim zakonom; 

3) privremeno zabrani gajenje biljnih vrsta na mestu 
proizvodnje koji su potencijalni domaćini štetnih organizama; 
4) naredi fitosanitarne mere u skladu sa međunarodnim 
smernicama i preporukama na bilju, biljnim proizvodima i propisanim objektima, u 
proizvodnji, doradi, prometu, preradi, skladištenju, uvozu i izvozu, u slučaju 
sumnje da su zaraženi štetnim organizmima; 
5) naredi promenu namene za bilje, biljne proizvode i 
propisane objekte ako utvrdi da tim postupkom neće doći do širenja štetnih 
organizama; 
6) naredi uništavanje bilja, biljnih proizvoda i propisanih 
objekata u proizvodnji, doradi, preradi, skladištenju i prometu i kada postoji 
rizik od širenja štetnih organizama ili kada nisu ispunjeni uslovi propisani ovim 
zakonom; 
7) naredi uništavanje pošiljke bilja, biljnih proizvoda i 
propisanih objekata pri uvozu kada postoji rizik od širenja štetnih organizama 
ili kada nisu ispunjeni uslovi propisani ovim zakonom; 
8) naredi zabranu premeštanja, deljenja i uzorkovanja pošiljke 
bilja, biljnih proizvoda i propisanih objekata do završetka fitosanitarnog 
pregleda; 
9) privremeno zabrani proizvodnju, preradu ili promet u 
celosti i delimično, sve dok se ne utvrdi da više ne postoji opasnost od širenja 
štetnih organizama; 
10) zabrani izdavanje biljnog pasoša u slučajevima kada nisu 
ispunjeni uslovi za njegovo izdavanje; 
11) naredi mere za otklanjanje utvrđenih nepravilnosti kada u 
postupku nadzora utvrdi da propis o zdravlju bilja nije primenjen ili je nepravilno 
primenjen; 
12) podnosi zahtev za pokretanje prekršajnog postupka, 
prijavu za privredni prestup i krivičnu prijavu zbog povrede odredaba ovog 
zakona i propisa donetih na osnovu njega; 
13) naredi druge mere i preduzme druge radnje, u skladu sa 
ovim zakonom. 
U vršenju poslova iz člana 92. stav 2. ovog zakona šumarski 
inspektor može da: 
1) privremeno zabrani proizvodnju, preradu ili promet u 
celosti i delimično, šumskog bilja, biljnih proizvoda i propisanih objekata sve 
dok ne utvrdi da više ne postoji opasnost od širenja štetnih organizama 
 ; 
2) naloži mere u slučaju pojave štetnih organizama 
 ; 
3) podnosi zahtev za pokretanje prekršajnog postupka i 
prijavu za privredni prestup zbog povrede odredaba ovog zakona i propisa donetih 
na osnovu njega; 
4) naredi druge mere i preduzme druge radnje, u skladu sa 
ovim zakonom. 
Mere iz stava 1. tač. od 1) do 11) i tačka 13) i stava 2. 
tač.1), 2) i 4) ovog člana nalažu se rešenjem fitosanitarnog, odnosno šumarskog 
inspektora.
*Službeni glasnik RS, broj 17/2019
Nadležnost za rešavanje o žalbi 
Član 94.
Na rešenje fitosanitarnog inspektora, odnosno šumarskog 
inspektora može se izjaviti žalba ministru u roku od osam dana od dana 
dostavljanja rešenja. 
Žalba ne odlaže izvršenje rešenja. 
XIV. КAZNENE ODREDBE
Кrivično delo 
Član 95.
Кo protivno propisima o zabrani unošenja i širenja štetnih 
organizama ili uvoza bilja, biljnih proizvoda i propisanih objekata iste unese, 
širi ili uveze u Republiku Srbiju ili zaštićeno područje kazniće se za krivično 
delo zatvorom do jedne godine.
Privredni prestup 
Član 96.
Novčanom kaznom od 300.000 do 3.000.000 dinara kazniće se 
za privredni prestup pravno lice ako: 
1) se bavi proizvodnjom, preradom, doradom, uvozom, 
skladištenjem i prometom bilja, biljnih proizvoda i propisanih objekata navedenih u 
Listi VA deo I, Listi VA deo II, Listi VB deo I i Listi VB deo II, a nije 
upisano u Fitoregistar (član 11. stav 1); 
2) se bavi proizvodnjom, preradom, doradom, uvozom, 
skladištenjem i prometom određenih vrsta bilja, biljnih proizvoda i drugih 
propisanih objekata koji se ne nalaze na Listi VA deo I i Listi VA deo II, a 
nije upisano u Fitoregistar (član 11. stav 2); 
3) Brisana je (vidi član 45. Zakona - 
17/2019-29)
4) pruža usluge u oblasti zaštite zdravlja bilja, a nije 
upisano u Registar pružalaca usluga (član 22. stav 1); 
5) Brisana je (vidi član 45. zakona - 
17/2019-29)
6) pruža usluge iz oblasti zaštite bilja na području koje 
nije prijavilo, kao područje na kojem pruža usluge iz oblasti zaštite zdravlja 
bilja, odnosno pruža ih u većem obimu od određenog ili pruža vrstu usluga za koju 
nije upisano (član 23. stav 1. tačka 4); 
7) neovlašćeno daje ili objavljuje podatke o prvoj pojavi 
štetnih organizama navedenih u Listi IA deo I, Listi IA deo II, Listi IIA deo I 
i Listi IIA deo II (član 42. stav 1); 
8) vrši unos štetnih organizama sa Liste IA deo I, Liste IA 
deo II, Liste IIA deo I, Liste IIA deo II, Liste IB i Liste IIB, odnosno uvoz 
bilja, biljnih proizvoda i propisanih objekata sa Liste IIIA, Liste IIIB, Liste 
IVA deo I, Liste IVA deo II i Liste IVB, suprotno odredbama člana 49. stav 1. 
ovog zakona; 
9) van određenih graničnih prelaza i bez fitosanitarnog 
pregleda uveze  pošiljke bilja, biljnih proizvoda i propisanih 
objekata (član 66. st. 1. i 2); 
10) vrši uvoz pošiljke bilja, biljnih proizvoda i propisanih 
objekata sa Liste VB deo I i Liste VB deo II, odnosno pošiljke bilja, biljnih 
proizvoda i propisanih objekata koji nisu navedeni u Listi VB deo I i Listi VB 
deo II, suprotno odredbama člana 67. ovog zakona; 
11) vrši uvoz štetnih organizama sa Liste IA deo I, Liste 
IA deo II, Liste IIA deo I, Liste IIA deo II, Liste IB i Liste IIB, odnosno 
bilja, biljnih proizvoda i propisanih objekata sa Liste IIIA, Liste IIIB, Liste 
IVA deo I, Liste IVA deo II, Liste VB, Liste VA deo I, Liste VA deo II, Liste VB 
deo I, Liste VB deo II i Liste VI za potrebe ogleda, naučnoistraživačkog rada i 
klonske selekcije, bez izvršenog fitosanitarnog pregleda, fitosertifikata, kao i 
bez odobrenja za uvoz (član 69); 
12) vrši premeštanje, deljenje ili uzorkovanje pošiljke bilja, 
biljnih proizvoda i propisanih objekata za koju je rešenjem o prevozu određen 
carinski nadzor do završetka pregleda (član 73. stav 4); 
13) unosi, uzgaja ili koristi organizme autohtonih i 
introdukovanih vrsta koji su navedeni u listama, a za to nema dozvolu, odnosno 
ne ispunjava propisane uslove u pogledu objekata, opreme i stručne osposobljenosti 
(član 82. st. 2. i 4); 
14) unese, uzgaja ili koristi organizme introdukovanih 
vrsta koji nisu navedeni u listama i te vrste ne koristi za eksperimentalne, 
istraživačke i razvojne svrhe za potrebe biološke zaštite bilja (član 82. stav 
3); 
15) ne postupi po rešenju inspektora, u skladu sa ovim 
zakonom. 
Za privredni prestup iz stava 1. ovog člana kazniće se 
novčanom kaznom od 50.000 do 200.000 dinara i odgovorno lice u pravnom licu. 

Za radnje iz stava 1. ovog člana, pored novčane kazne, može 
se izreći i zaštitna mera zabrane pravnom licu da se bavi određenom privrednom 
delatnošću, odnosno zaštitna mera zabrane odgovornom licu da vrši određene 
dužnosti, u trajanju od šest meseci do sedam godina.
*Službeni glasnik RS, broj 17/2019
Prekršaj pravnog lica 
Član 97.
Novčanom kaznom od 150.000 do 1.000.000 dinara kazniće se 
za prekršaj pravno lice ako: 
1) ne preduzme radnje iz člana 10. stav 1. tač. 2), 4), 5) i 
7) ovog zakona; 
2) ne prijavi Ministarstvu promenu podataka, odnosno ne 
prijavi ih u roku od 30 dana (član 
12. stav 7. i član 23. stav 2); 

3) ne vrši, odnosno na propisan način ne vrši obaveze iz 
člana 14. stav 1. ovog zakona; 
4) ne vodi evidenciju o izvršenim uslugama (član 
25. stav 1);  
5) ne čuva dokaze o izvršenim uslugama pet godina u skladu 
sa članom 25. stav 2. ovog zakona; 
6) ne sprovede naložene mere od strane fitosanitarnog 
inspektora, odnosno ne spreči kontakt zaraženog bilja drugim biljem, biljnim 
proizvodima i drugim propisanim objektima na koje se zaraza može preneti (član 
39. stav 2); 
7) ne sprovede naložene mere od strane fitosanitarnog 
inspektora u posebno regulisanom području (član 43. stav 4); 
8) postupi suprotno odredbama iz člana 46. stav 3. ovog 
zakona; 
9) uvozi ili vrši promet bilja, biljnih proizvoda i 
propisanih objekata sa Liste IVA deo I i Liste IVA deo II koje ne ispunjava 
specifične fitosanitarne uslove (član 48. stav 1); 
10) uvozi ili vrši promet bilja, biljnih proizvoda i 
propisanih objekata sa Liste IVB koje ne ispunjava specifične fitosanitarne 
uslove u zaštićeno područje (član 48. stav 2); 
11) stavi u promet bilje, biljne proizvode i propisane 
objekte sa Liste VA deo I i seme sa Liste IVA deo I i Liste IVA deo II suprotno 
odredbama člana 52. ovog zakona; 
12) bilje, biljne proizvode i propisane objekte sa Liste VA 
deo II i seme sa Liste IVA deo I i Liste IVA deo II stavi u promet u zaštićenom 
području i unutar tog područja suprotno odredbi člana 53. stav 1. ovog zakona; 

13) ne sprovede naložene mere od strane fitosanitarnog 
inspektora (član 55. stav 2); 
14) izda biljni pasoš suprotno odredbama člana 
56. ovog zakona;  
15) ne vodi evidenciju o izdatim biljnim pasošima, odnosno 
tu evidenciju ne čuva tri godine (član 61. stav 5); 
16) Brisana je (vidi član 46. Zakona - 
17/2019-29)
17) izda zamenu biljnog pasoša, a nije izvršen fitosanitarni 
pregled pošiljke čije se zdravstveno stanje promenilo (član 63); 
18) postupi suprotno odredbama člana 64. stav 1. ovog 
zakona; 
19) za kupljeno bilje, biljne proizvode i propisane objekte za 
koje se izdaje biljni pasoš isti ne čuva godinu dana (član 65); 
20) postupi suprotno odredbi člana 72. stav 1. ovog zakona; 

21) izda biljni pasoš za bilje, biljne proizvode i propisane 
objekte sa Liste VA deo I i Liste VA deo II za pošiljke čije je zdravstveno stanje 
promenjeno, a nije izvršen fitosanitarni pregled (član 76. stav 3); 

22) ne obezbedi uvid u svu raspoloživu dokumentaciju, kao i 
ako ne obezbedi sve potrebne uslove za vršenje fitosanitarnog pregleda (član 79. 
stav 3). 
Za prekršaj iz stava 1. ovog člana kazniće se novčanom 
kaznom od 10.000 do 50.000 dinara i odgovorno lice u pravnom licu.
*Službeni glasnik RS, broj 17/2019
Prekršaj preduzetnika 
Član 98.
Novčanom kaznom od 250.000 do 500.000 dinara kazniće se za 
prekršaj preduzetnik ako učini radnje iz člana 96. stav 1. tač. 1), 2), 4), 6), 
7), 9), 10) i 15) i člana 97. stav 1. tač. 8), 9), 10)
i 14) ovog zakona.
*Službeni glasnik RS, broj 17/2019
Član 99.
Novčanom kaznom od 50.000 do 400.000 dinara kazniće se za 
prekršaj preduzetnik ako učini radnje iz člana 96. stav 1. tač. 12) i 13) i člana 
97. stav 1. tač. 1), 2), 3), 4), 5), 6), 7), 11), 12), 13), 15), 17), 18), 19), 
20), 21) i 22) ovog zakona.
Prekršaj fizičkog lica 
Član 100.
Novčanom kaznom od 30.000 do 50.000 dinara kazniće se za 
prekršaj fizičko lice ako se bavi proizvodnjom i prometom bilja, biljnih proizvoda 
i propisanih objekata iz člana 11. stav 2, a nije upisano u 
Fitoregistar (član 
11. stav 4). 
Novčanom kaznom iz stava 1. ovog člana kazniće se za 
prekršaj fizičko lice ako učini radnje iz člana 96. stav 1. tač. 9) i 15) i člana 
97. stav 1. tač. 9), 10), 11) i 12) ovog zakona.
*Službeni glasnik RS, broj 17/2019
Član 101.
Novčanom kaznom od 5.000 do 30.000 dinara kazniće se za 
prekršaj fizičko lice ako: 
1) ne prijavi Ministarstvu promenu podataka u 
roku od 30 dana (član 12. stav 7);
2) je izvršilo uvoz bilja, biljnih proizvoda i propisanih 
objekata u skladu sa članom 70. stav 3. ovog zakona, a to bilje, biljne proizvode 
i propisane objekte ne koristi u mestu prebivališta. 
Novčanom kaznom iz stava 1. ovog člana kazniće se za 
prekršaj fizičko lice ako učini radnje iz člana 97. stav 1. tač. 1), 3), 6), 7), 
8), 13), 18), 19) i 22) ovog zakona. 
*Službeni glasnik RS, broj 17/2019
XV. PRELAZNE I ZAVRŠNE ODREDBE
Rok za usklađivanje pravnog lica, preduzetnika, odnosno 
fizičkog lica upisanog u Registar sa odredbama ovog zakona 
Član 102. 
Pravno lice i preduzetnik koji se bave proizvodnjom, 
preradom, doradom, uvozom, skladištenjem i prometom bilja, biljnih proizvoda i 
propisanih objekata sa Liste VA deo I, Liste VA deo II, Liste VB deo I i Liste 
VB deo II, kao i određenih vrsta bilja, biljnih proizvoda i propisanih objekata 
koji nisu navedeni u Listi VA deo I i Listi VA deo II dužni su da svoje 
poslovanje usklade sa odredbama ovog zakona najkasnije u roku od godinu dana od 
dana stupanja na snagu ovog zakona. 
Fizičko lice koje se bavi proizvodnjom bilja, biljnih 
proizvoda i propisanih objekata sa Liste VA deo I i Liste VA deo II, kao i 
određenih vrsta bilja, biljnih proizvoda i propisanih objekata koje nije navedeno 
na Listi VA deo I i Listi VA deo II, a koje je namenjeno prometu dužno je da se 
uskladi sa odredbama ovog zakona najkasnije u roku od dve godine od dana stupanja 
na snagu ovog zakona.
Rok za usklađivanje pravnog lica i preduzetnika koji pruža 
usluge u oblasti zaštite zdravlja bilja 
Član 103.
Pravno lice i preduzetnik koji pružaju usluge u oblasti 
zaštite zdravlja bilja dužni su da svoje poslovanje usklade sa odredbama ovog 
zakona najkasnije u roku od godinu dana od dana stupanja na snagu ovog zakona.
Povezivanje podataka iz registara u Ministarstvu 

Član 104.
Pravno lice i preduzetnik upisani u Registar proizvođača 
sadnog materijala voćaka, vinove loze i hmelja shodno odredbama Zakona o sadnom 
materijalu voćaka, vinove loze i hmelja („Službeni glasnik RS”, broj 18/05), 
odnosno i Registar proizvođača semena, rasada, micelija jestivih i lekovitih 
gljiva i u Registar dorađivača semena, shodno odredbama Zakona o semenu 
(„Službeni glasnik RS”, broj 45/05) danom stupanja na snagu ovog zakona postaju 
upisani u Registar. 
Fizičko lice upisano u Registar poljoprivrednih gazdinstava 
shodno odredbama Uredbe o Registru poljoprivrednih gazdinstava („Službeni glasnik 
RS”, br. 119/08, 21/09 i 36/09) danom stupanja na snagu ovog zakona postaje 
upisano u Registar.
Nastavljanje obavljanja poslova od javnog interesa do 
raspisivanja konkursa 
Član 105.
Pravno lice za koje je na osnovu Zakona o zaštiti bilja 
(„Službeni list SRJ”, br. 24/98 i 26/98 – ispravka i „Službeni glasnik RS”, broj 
101/05 – dr. zakon) utvrđeno da ispunjava uslove za obavljanje zdravstvenog stanja 
bilja, do raspisivanja konkursa za obavljanje poslova od javnog interesa u oblasti 
dijagnostike štetnih organizama i zaštite zdravlja bilja, obavljaće zdravstveni 
pregled bilja.
Primena podzakonskih akata 
Član 106.
Do donošenja propisa na osnovu ovlašćenja iz ovog zakona 
primenjivaće se propisi doneti na osnovu Zakona o zaštiti bilja („Službeni list 
SRJ”, br. 24/98 i 26/98 – ispravka i „Službeni glasnik RS”, broj 101/05 – dr. 
zakon) i Zakona o zaštiti bilja od bolesti i štetočina („Službeni glasnik SRS”, 
br. 14/84 i 6/89 – dr. zakon, „Službeni glasnik RS”, br. 53/93 – dr. zakon, 
67/93 – dr. zakon i 48/94 – dr. zakon i „Službeni glasnik RS”, broj 101/05 – dr. 
zakon), ako nisu u suprotnosti sa ovim zakonom.
Prestanak važenja ranijih zakona 
Član 107.
Danom stupanja na snagu ovog zakona prestaju da važe 
odredbe:

1) Zakona o zaštiti bilja od bolesti i štetočina („Službeni 
glasnik SRS”, br. 14/84 i 6/89 – dr. zakon, „Službeni glasnik RS”, br. 53/93 – 
dr. zakon, 67/93 – dr. zakon i 48/94 – dr. zakon i „Službeni glasnik RS”, broj 
101/05 – dr. zakon); 
2) Zakona o zaštiti bilja („Službeni list SRJ”, br. 24/98 i 
26/98 – ispravka i „Službeni glasnik RS”, broj 101/05 – dr. zakon), osim 
odredaba koje se odnose na pesticide i đubriva, a odredbe čl. 26. i 32. prestaju 
da važe 1. januara 2011. godine.
Stupanje na snagu zakona 
Član 108.
Ovaj zakon stupa na snagu osmog dana od dana objavljivanja u 
„Službenom glasniku Republike Srbije”, s tim što se odredbe čl. 52, 53, 54, 55, 
60, 61, 62, 63, 64. i 65. primenjuju od 1. januara 2011. godine.

	ODREDBE 

	КOJE NISU UNETE U "PREČIŠĆEN TEКST" ZAКONA
	
	Zakon o izmenama i dopunama Zakona o 
	zdravlju bilja: „Službeni glasnik RS”, broj 17/2019-29
	Član 51.
	Pravno lice i preduzetnik koji pružaju usluge u oblasti 
	zaštite zdravlja bilja dužni su da usklade svoje poslovanje i rad sa odredbama 
	ovog zakona najkasnije u roku od godinu dana od dana stupanja na snagu ovog 
	zakona. 
	Pravno lice, preduzetnik ili fizičko lica koje je upisano u 
	Registar u skladu sa Zakonom o zdravlju bilja („Službeni glasnik RS”, broj 
	41/09) danom stupanja na snagu ovog zakona postaju upisani u Fitoregistar u 
	skladu sa ovim zakonom. 
	Pravno lice za koje je do dana stupanja na snagu ovog zakona 
	utvrđeno da ispunjava uslove za obavljanje poslova od javnog interesa u oblasti 
	dijagnostike štetnih organizama i zaštite zdravlja bilja nastavlja da obavlja te 
	poslove do donošenja rešenja o ovlašćivanju, odnosno odluke o izboru pravnog 
	lica, za obavljanje poslova iz čl. 17. i 17a ovog zakona, u skladu sa ovim 
	zakonom.
	Član 52.
	Podzakonski propisi za sprovođenje ovog zakona biće doneti u 
	roku od godinu dana od dana stupanja na snagu ovog zakona.
	Član 53.
	Ovaj zakon stupa na snagu osmog dana od dana objavljivanja u 
	„Službenom glasniku Republike Srbije”.
	



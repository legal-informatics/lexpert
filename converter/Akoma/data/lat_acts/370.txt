






ZAКON

o zaduženju 
Savezne
Republike
Jugoslavije 
kod Međunarodnog 
udruženja za razvoj radi finansiranja 
Projekta 
za olakšavanje trgovine i saobraćaja u jugoistočnoj 
Evropi

"Službeni
list SRJ", broj 63 od 18. 
novembra 2002.





Član
1.

Savezna Republika
Jugoslavija zadužiće se u iznosu 5.500.000,00 specijalnih prava vučenja (SDR),
što je na početku pregovora o kreditu predstavljalo protivvrednost 6.800.000,00
SAD dolara, kod Međunarodnog udruženja za razvoj, radi finansijske podrške
modernizacije carinske službe u Saveznoj Republici Jugoslaviji.



Član
2.

Zaduženje iz člana 1.
ovog zakona izvršava se zaključenjem Sporazuma o razvojnom kreditu za Projekat za
olakšavanje trgovine i saobraćaja u jugoistočnoj Evropi između Međunarodnog
udruženja za razvoj i Savezne Republike Jugoslavije, kao zajmoprimca, koju
zastupa Savezna vlada Savezne Republike Jugoslavije.



Član
3.

Radi korišćenja
sredstava iz člana 1. ovog zakona, Savezna Republika Jugoslavija otvara poseban
depozitni račun kod komercijalne banke prihvatljive za Međunarodno udruženje za
razvoj na kome se sredstva iskazuju u američkim dolarima, sa isključivom namenom
korišćenja sredstava za potrebe Savezne uprave carina, kao carinskog organa
Savezne vlade Savezne Republike Jugoslavije i administrativne jedinice carinske
uprave na teritoriji Republike Crne Gore u iznosu 850.000 SDR.



Član
4.

Međunarodno udruženje
za razvoj uplaćuje sredstva iz člana 1. ovog zakona Saveznoj Republici
Jugoslaviji u različitim valutama na račun iz člana 3. ovog zakona.

Savezna uprava
carina kao carinski organ Savezne vlade Savezne Republike Jugoslavije se
obavezuje da sa Vladom Republike Crne Gore, u roku od 30 dana od stupanja na
snagu ovoga zakona, zaključi Sporazum o delimičnoj realizaciji (Projekat za
olakšavanje trgovine i saobraćaja u jugoistočnoj Evropi) između Savezne
Republike Jugoslavije i Republike Crne Gore po osnovu Sporazuma o kreditu za
razvoj između Savezne Republike Jugoslavije i Međunarodnog udruženja za razvoj.



Član
5.

Radi izmirivanja
obaveza iz ovog zakona, Savezna Republika Jugoslavija i Republika Crna Gora u
skladu sa odredbama Sporazuma iz člana 2. ovog zakona su dužne da obezbeđuju
sredstva za urednu otplatu obaveza po Sporazumu iz člana 2. ovog zakona, a u
skladu sa Sporazumom iz člana 4. stav 2. ovog zakona.

Sredstva iz stava 1.
ovog člana Savezna Republika Jugoslavija i Republika Crna Gora u skladu sa
odredbama sporazuma iz člana 2. ovog zakona prenose na posebne račune Savezne
Republike Jugoslavije kod Narodne banke Jugoslavije, sa isključivom namenom
otplate obaveza iz ovog zakona.



Član
6.

Savezna Republika
Jugoslavija izmirivaće obaveze prema Međunarodnom udruženju za razvoj po osnovu
sredstava iz člana 5. ovog zakona.



Član
7.

Zajmoprimac
otplaćuje obaveze iz ovog zakona u roku od 20 godina, počev od 15. oktobra
2012. godine do 15. aprila 2022. godine, i to u polugodišnjim ratama (15. aprila
i 15. oktobra svake godine), s tim da svaka rata iznosi 5% iznosa iz člana 1.
ovog zakona.



Član
8.

Zajmoprimac se
obavezuje da Međunarodnom udruženju za razvoj plaća troškove u skladu sa
Sporazumom iz člana 2. ovog zakona, s tim da Savezna Republika Jugoslavija i
Republika Crna Gora, u skladu sa odredbama Sporazuma iz člana 2. ovog zakona,
obezbeđuju sredstva i prenose ih na posebne račune Savezne Republike
Jugoslavije iz člana 5. ovog zakona.

Troškovi iz stava 1.
ovog člana plaćaju se polugodišnje (15. april i 15. oktobar svake godine) počev
od dana kada Međunarodno udruženje za razvoj potvrdi ratifikacione dokumente.



Član
9.

Кursne razlike koje
mogu nastati u vezi sa izmirivanjem obaveza u smislu ovog zakona snose Savezna
Republika Jugoslavija i Republika Crna Gora, u skladu sa odredbama Sporazuma iz
člana 2. ovog zakona.



Član
10.

Narodna banka
Jugoslavije naplaćuje od Savezne Republike Jugoslavije i Republike Crne Gore, u
skladu sa odredbama Sporazuma iz člana 2. ovog zakona, troškove za transfer
sredstava za otplatu obaveza Međunarodnom udruženju za razvoj, kao i proviziju
za usluge koje pruža u smislu ovog zakona.



Član
11.

Ovaj zakon stupa na
snagu narednog dana od dana objavljivanjau “Službenom listu SRJ”.




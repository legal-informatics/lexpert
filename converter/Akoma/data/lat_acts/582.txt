



Redakcijski prečišćen tekst

ZAКON 
o sredstvima za ishranu bilja i oplemenjivačima zemljišta 

"Službeni glasnik RS", br. 41 od 2. juna 2009, 17 od 14. 
marta 2019.
I. OSNOVNE ODREDBE 
Predmet uređivanja 
Član 1.
Ovim zakonom uređuje se razvrstavanje, kvalitet, obeležavanje, fitosanitarna 
kontrola i uzorkovanje u prometu, uvozu i primeni sredstava za ishranu bilja i 
oplemenjivača zemljišta i ispitivanje sredstava za ishranu bilja i oplemenjivača 
zemljišta, kao i druga pitanja od značaja za sredstva za ishranu bilja i 
oplemenjivače zemljišta. 
Značenje pojmova
Član 2.
Pojedini izrazi upotrebljeni u ovom zakonu imaju sledeće značenje: 
1) amonijum nitratno đubrivo sa visokim sadržajem azota jeste proizvod zasnovan 
na amonijum nitratu i proizveden za primenu kao đubrivo, koji sadrži 28% i više 
azota po masi đubriva u odnosu na amonijum nitrat i koji može da sadrži 
neorganske ili inertne supstance; 
2) deklaracija jeste dokaz o sadržaju hranljivih materija, uključujući i njihov 
oblik i rastvorljivost, i drugih sastojaka, koji se garantuje u okviru propisanih 
odstupanja; 
3) sadržaj hranljivih materija jeste sadržaj koji je naveden na deklaraciji ili 
na odgovarajućem pratećem dokumentu; 
4) distributer jeste pravno lice ili preduzetnik koji vrši promet sredstava za 
ishranu bilja i oplemenjivača zemljišta, a pri tome ne menja njihove karakteristike;
5) dobra poljoprivredna praksa jeste obavljanje poljoprivredne delatnosti na način 
kojim se omogućava upravljanje poljoprivrednim zemljištem i reproduktivnim 
materijalom uz uvažavanje prirodnih karakteristika poljoprivrednog područja i 
optimalnu kombinaciju agortehničkih mera u cilju očuvanja prirodne plodnosti 
poljoprivrednog zemljišta i sprečavanja prekomernog zagađenja životne sredine, 
prekomerne upotrebe sredstava za ishranu bilja i oplemenjivača zemljišta, tako da 
proizvedeno bilje ili biljni proizvodi namenjeni ishrani sadrže što je moguće manji 
nivo štetnih materija; 
6) đubrivo jeste hemijsko jedinjenje mineralnog i organskog porekla i mešavine tih 
jedinjenja bez obzira na agregatno stanje, kao i mikroorganizmi čija je osnovna 
namena da obezbede hranljive elemente za ishranu bilja; 
7) mineralno odnosno neorgansko đubrivo jeste proizvod u kojem su sadržani 
hranljivi elementi koji se đubrenjem unose u zemljište u obliku neorganskih soli i 
koji se dobija ekstrakcijom, fizičkim i/ili hemijskim industrijskim postupcima;
8) mikrohranljivi element jeste bor, kobalt, bakar, gvožđe, mangan, molibden i 
cink; 
9) oplemenjivač zemljišta jeste sredstvo za poboljšanje fizičkih, hemijskih i 
bioloških osobina zemljišta, koje ima nizak sadržaj primarnih i/ili 
mikrohranljivih elemenata ili ih ne sadrži i koje se radi toga ne smatra 
đubrivom; 
10) organsko đubrivo jeste proizvod organskog porekla, biljnog i životinjskog, u 
kojem se deklariše sadržaj organske materije hranljivih elemenata, a izuzetno i 
sadržaj mikroorganizama, i koje se dodaje zemljištu u cilju ishrane biljaka i 
popravke plodnosti zemljišta, a dobija se fermentacijom biljnih i životinjskih 
ostataka; 
11) pakovanje sredstava za ishranu bilja i oplemenjivača zemljišta (u daljem tekstu: 
pakovanje) jeste originalno pakovanje u kojem mogu da se distribuiraju sredstva za 
ishranu bilja i oplemenjivači zemljišta i kojim može da se rukuje, s tim da ne 
sadrži više od 1.000 kilograma i da može da se trajno zatvori i čuva; 
12) primarni makrohranljivi element (makroelement) jeste azot, fosfor i kalijum;
13) proizvođač bilja jeste pravno lice, preduzetnik ili fizičko lice koje se bavi 
proizvodnjom bilja; 
14) proizvođač sredstava za ishranu bilja i oplemenjivača zemljišta (u daljem 
tekstu: proizvođač) jeste pravno lice ili preduzetnik koji proizvodi, pakuje, 
i/ili menja karakteristike sredstava za ishranu bilja i oplemenjivača zemljišta i 
odgovoran je za njihovo stavljanje u promet; 
15) promet sredstava za ishranu bilja i oplemenjivača zemljišta (u daljem tekstu: 
promet) jeste prodaja na veliko i malo sredstava za ishranu bilja i oplemenjivača 
zemljišta na teritoriji Republike Srbije; 
16) propisano odstupanje jeste dozvoljeno odstupanje od deklarisanog sastava 
sredstava za ishranu bilja ili od sadržaja hranljivih materija; 
17) pošiljka jeste količina jedne iste vrste sredstava za ishranu bilja, 
oplemenjivača zemljišta ili sirovina za njihovu proizvodnju, koja je stavljena u 
promet ili je pristigla na granični prelaz; 
18) sredstva za ishranu bilja jesu đubrivo i supstrat; 
19) sredstva za ishranu bilja i oplemenjivači zemljišta u rasutom stanju jesu 
proizvodi koji nisu upakovani na način iz tačke 11) ovog člana; 
20) supstrat jeste proizvod organskog ili neorganskog porekla ili mešavina 
organskih i neorganskih materija, različitog hemijskog i mehaničkog sastava, 
koji služi za direktnu setvu ili sadnju; 
21) tranzit sredstava za ishranu bilja i oplemenjivača zemljišta (u daljem tekstu: 
tranzit) jeste svaki transport pošiljke preko teritorije Republike Srbije; 
22) uvoz sredstava za ishranu bilja i oplemenjivača zemljišta (u daljem tekstu: 
uvoz) jeste svako unošenje pošiljke na teritoriju Republike Srbije, osim tranzita;
23) uvoznik jeste pravno lice ili preduzetnik koji vrši uvoz sredstava za 
ishranu bilja i oplemenjivača zemljišta, a pri tome ne menja njihove karakteristike;
24) partija jeste količina sredstava za ishranu bilja i oplemenjivača zemljišta 
koja je proizvedena istim tehnološkim postupkom, utvrđenog propisanog kvaliteta 
(partija u proizvodnji), odnosno količina za koju je proizvođač u vreme otpremanja 
utvrdio isti kvalitet (partija u prometu), odnosno količina određene vrste 
sredstava za ishranu bilja i oplemenjivača zemljišta, istog određenog kvaliteta i 
porekla, koja se uvozi (partija pri uvozu). 
Primena drugih propisa
Član 3. 
Sredstva za ishranu bilja i oplemenjivači zemljišta (u daljem tekstu: sredstva za 
ishranu bilja) koja sadrže i sredstva za zaštitu bilja, odnosno hemikalije, mogu 
se proizvoditi, stavljati u promet i primenjivati na teritoriji Republike Srbije 
ako su razvrstana, upakovana i obeležena u skladu sa ovim zakonom i propisima 
donetim na osnovu njega i propisima kojima se uređuju sredstva za zaštitu bilja, 
odnosno hemikalije. 
Rizik za bezbednost 
Član 4. 
Ako, u skladu sa novim naučnim i tehničkim saznanjima, postoji razlog da sredstva 
za ishranu bilja određene vrste i tipa, koja ispunjavaju uslove za proizvodnju, 
stavljanje u promet i primenu u skladu sa ovim zakonom i propisima donetim na 
osnovu njega, predstavljaju rizik za bezbednost ili zdravlje ljudi, životinja ili 
bilja ili rizik za plodnost zemljišta i životnu sredinu, ministarstvo nadležno za 
poslove poljoprivrede (u daljem tekstu: Ministarstvo) može: 
1) privremeno ili trajno zabraniti proizvodnju i promet takvih sredstava za 
ishranu bilja; 
2) odrediti uslove pod kojima se takva sredstva za ishranu bilja mogu 
proizvoditi, stavljati u promet i primenjivati. 
Ministar nadležan za poslove poljoprivrede (u daljem tekstu: ministar) bliže 
propisuje način sprovođenja mera iz stava 1. tačka 1) ovog člana i uslove iz 
stava 1. tačka 2) ovog člana. 
II. SUBJEКTI U OBLASTI SREDSTAVA ZA ISHRANU BILJA I NJIHOVI ORGANIZACIONI OBLICI
Vrste subjekata 
Član 5. 
Poslove u oblasti sredstava za ishranu bilja na teritoriji Republike Srbije, u 
okviru svojih ovlašćenja, obezbeđuje Republika Srbija preko Ministarstva, 
subjekata koji se upisuju u Registar distributera i uvoznika sredstava za 
ishranu bilja (u daljem tekstu: Registar distributera i uvoznika), subjekata koji 
obavljaju poslove od javnog interesa i drugih subjekata u oblasti sredstava za 
ishranu bilja. 
1. Subjekti koji se bave proizvodnjom, prometom i uvozom sredstava za ishranu 
bilja 
Proizvođač
Član 6. 
Proizvodnjom sredstava za ishranu bilja može da se bavi proizvođač koji je 
registrovan u Registar privrednih subjekata u skladu sa zakonom kojim se uređuje 
registracija privrednih subjekata i koji ispunjava uslove za proizvodnju sredstava 
za ishranu bilja u skladu sa propisima kojima se uređuje zaštita životne sredine.
Proizvođač je dužan da vrši kontrolu kvaliteta svake partije proizvedenih 
sredstava za ishranu bilja pre stavljanja u promet i da o tome vodi evidenciju.
Evidenciju iz stava 2. ovog člana proizvođač je dužan da čuva u periodu u kome 
se sredstva za ishranu bilja nalaze u prometu, kao i u roku od dve godine od dana 
prestanka njihovog stavljanja u promet. 
Distributer i uvoznik 
Član 7. 
Prometom sredstava za ishranu bilja može da se bavi distributer koji je 
registrovan u Registar privrednih subjekata u skladu sa zakonom kojim se uređuje 
registracija privrednih subjekata i koji je upisan u Registar distributera i 
uvoznika. Distributer koji se bavi prometom sredstava za ishranu bilja na veliko upisuje se 
u Registar distributera i uvoznika, ako: 
1) ispunjava uslove u pogledu objekata za skladištenje sredstava za ishranu bilja;
2) ima zaposlenog sa visokim obrazovanjem poljoprivredne, tehnološke, odnosno 
hemijske struke. 
Distributer koji se bavi prometom sredstava za ishranu bilja na malo upisuje se u 
Registar distributera i uvoznika, ako na prodajnom mestu ima: 
1) prostoriju za prodaju sredstava za ishranu bilja; 
2) prostoriju ili posebno odvojen deo za smeštaj sredstava za ishranu bilja;
3) zaposlenog sa najmanje srednjim obrazovanjem poljoprivredne struke. 
Uvozom sredstava za ishranu bilja može da se bavi uvoznik koji je registrovan u 
Registar privrednih subjekata u skladu sa zakonom kojim se uređuje registracija 
privrednih subjekata i koji je upisan u Registar distributera i uvoznika. 
Uvoznik može da se upiše u Registar distributera i uvoznika ako ispunjava uslove 
u pogledu objekata za skladištenje sredstava za ishranu bilja. 
Brisan je raniji stav 6. (vidi član 1. Zakona – 17/2019-6).
Ministar propisuje bliže uslove u pogledu objekata za skladištenje sredstava za 
ishranu bilja i prostorija za prodaju i smeštaj sredstava za ishranu bilja. 
Upis u Registar distributera i uvoznika
Član 8. 
Upis u Registar distributera i uvoznika vrši se 
na osnovu zahteva distributera, odnosno uvoznika, koji se podnosi Ministarstvu.

U Registar distributera i uvoznika upisuje se 
svaki objekat za skladištenje i prodajno mesto, koji ispunjava uslove u skladu sa 
ovim zakonom. 
Ministar donosi rešenje o upisu u Registar 
distributera i uvoznika. 
Rešenje o upisu u Registar distributera i 
uvoznika je konačno i protiv tog rešenja može se pokrenuti upravni spor. 

Distributer, odnosno uvoznik, dužan je da svaku 
promenu podataka upisanih u Registar distributera i uvoznika prijavi 
Ministarstvu u roku od 30 dana od dana nastale promene. 
Promena podataka iz stava 5. ovog člana vrši se 
na osnovu rešenja koje donosi ministar, koje je konačno u upravnom postupku i 
protiv koga se može pokrenuti upravni spor.
Ministar bliže propisuje obrazac zahteva za 
upis, odnosno promenu podataka upisanih u Registar distributera i uvoznika, kao 
i dokumentaciju koja se dostavlja uz zahtev.
*Službeni glasnik RS, broj 17/2019
Registar distributera i uvoznika
Član 9. 
Registar distributera i uvoznika vodi Ministarstvo. 
Registar distributera i uvoznika naročito sadrži: 
1) redni broj upisa u Registar distributera i uvoznika; 
2) broj i datum rešenja o upisu u Registar distributera i uvoznika; 
3) naziv i sedište distributera, odnosno uvoznika; 
4) delatnost; 
5) prodajno mesto. 
Podaci iz Registra distributera i uvoznika su javni. 
Registar distributera i uvoznika se vodi u elektronskoj formi i može se 
povezivati sa drugim bazama i registrima koje vodi Ministarstvo. 
Ministar bliže propisuje sadržinu i način vođenja Registra distributera i 
uvoznika. 
Brisanje iz Registra distributera i uvoznika
Član 10. 
Distributer, odnosno uvoznik, briše se iz Registra distributera i uvoznika, ako:
1) prestane da ispunjava uslove iz člana 7. st. 2, 3. i 5. ovog zakona; 
2) ne prijavi promenu podataka u roku iz člana 8. 
stav 5. ovog zakona; 
3) podnese zahtev za brisanje iz Registra distributera i uvoznika. 
Brisanje iz Registra distributera i uvoznika vrši se na osnovu rešenja koje donosi 
ministar. 
Rešenje o brisanju iz Registra distributera i uvoznika je konačno i protiv tog 
rešenja može se pokrenuti upravni spor. 
*Službeni glasnik RS, broj 17/2019
Obaveza dostavljanja podataka
Član 11. 
Proizvođač, odnosno distributer, dužan je da Ministarstvu dostavlja podatke o 
proizvedenim i u promet stavljenim sredstvima za ishranu bilja dva puta godišnje, i 
to za prvo polugodište do 15. jula tekuće godine, a za drugo polugodište do 15. 
januara naredne godine. 
Ministar bliže propisuje način dostavljanja podataka o proizvedenim i u promet 
stavljenim sredstvima za ishranu bilja. 
2. Subjekti koji obavljaju poslove 
od javnog interesa
*Službeni glasnik RS, broj 17/2019
Poslovi od javnog 
interesa
*Službeni glasnik RS, broj 17/2019
Član 12.
Poslovi od javnog interesa u oblasti sredstava za 
ishranu bilja jesu laboratorijski i sa njima povezani stručni poslovi, i to:
1) ispitivanje sredstava za ishranu bilja u skladu sa 
godišnjim planom ispitivanja;
2) potvrdna 
laboratorijska ispitivanja, primenom referentnih metoda, kao i provera rezultata 
ispitivanja primenjenih testova i metoda;
3) čuvanje referentnih 
uzoraka i standardnih reagenasa;
4) priprema, održavanje i 
distribucija referentnog materijala;
5) uvođenje, razvijanje i 
validacija novih metoda ispitivanja u skladu sa međunarodnim standardima, 
smernicama i protokolima;
6) koordinacija 
aktivnosti laboratorija radi primene novih analitičkih metoda;
7) učestvovanje u 
međulaboratorijskim poređenjima, obrada dobijenih rezultata međulaboratorijskih 
uporednih testiranja u skladu sa međunarodno priznatim protokolima, sastavljanje 
izveštaja i davanje preporuka; 
8) učestvovanje u međulaboratorijskim poređenjima na 
međunarodnom nivou;
9) dostavljanje 
Ministarstvu informacija dobijenih od laboratorija drugih zemalja i laboratorija 
Evropske unije;
10) obavljanje 
jedinstvenih kriterijuma i metoda;
11) pružanje naučne i tehničke pomoći Ministarstvu pri 
izradi godišnjeg plana ispitivanja;
12) priprema vodiča za 
uzorkovanje i rukovanje uzorcima;
13) ispitivanja uzoraka 
uzetih u postupku kontrole sredstava za ishranu bilja u proizvodnji, prometu, 
uvozu i primeni;
14) druge aktivnosti u 
oblasti ispitivanja sredstava za ishranu bilja.
*Službeni glasnik RS, broj 17/2019
Službena laboratorija
*Službeni glasnik RS, broj 17/2019
Član 13.
Poslove od javnog interesa u oblasti sredstava za 
ishranu bilja iz člana 12. ovog zakona obavlja laboratorija koja mora biti 
akreditovana u skladu sa standardom SRPS EN ISO/IEC 17025 – „Opšti zahtevi za 
kompetentnost laboratorija za ispitivanje i laboratorije za etaloniranje” (u daljem 
tekstu: službena laboratorija), u slučaju neorganskih đubriva i neorganskih 
oplemenjivača zemljišta, a u slučaju ostalih vrsta sredstava za ishranu bilja i 
oplemenjivača zemljišta poslove službene laboratorije može obavljati i 
ustanova/organizacija akreditovana za obavljanje naučnoistraživačke delatnosti 
koja je upisana u Registar naučnoistraživačkih organizacija koji vodi 
ministarstvo nadležno za naučnoistraživačku delatnost.
Akreditacija iz stava 1. 
ovog člana može da se odnosi na jednu ili više metoda ispitivanja sredstava za 
ishranu bilja koje su propisane ovim zakonom.
*Službeni glasnik RS, broj 17/2019
Кonkurs za obavljanje poslova od javnog interesa
Član 14. 
Ministarstvo vrši izbor 
službene laboratorije na osnovu konkursa koji raspisuje i objavljuje u „Službenom 
glasniku Republike Srbije”.
Кonkurs iz stava 1. ovog člana sadrži: 
1) poslove od javnog 
interesa za koje se konkurs raspisuje; 
2) period na koji se 
dodeljuje obavljanje poslova od javnog interesa; 
3) dokaz o akreditaciji 
u skladu sa standardom SRPS EN ISO/IEC 17025;
4) kriterijume za izbor 
službene laboratorije; 
5) rok za donošenje i 
objavljivanje odluke o izboru službene laboratorije; 
6) način obaveštavanja o 
rezultatima konkursa. 
Кonkurs iz stava 1. ovog 
člana sprovodi komisija koju obrazuje ministar. 
Odluku o izboru službene 
laboratorije donosi ministar.
Rezultati konkursa 
objavljuju se u „Službenom glasniku Republike Srbije”
*Službeni glasnik RS, broj 17/2019
Ugovor o obavljanju poslova od javnog interesa
Član 15. 
Na osnovu odluke o izboru iz člana 14. stav 4. 
ovog zakona, Ministarstvo sa službenom laboratorijom zaključuje ugovor kojim se 
naročito utvrđuju:
1) poslovi od javnog interesa koji su predmet ugovora; 
2) odgovorno lice koje će obavljati određene poslove; 
3) metode, način i postupak obavljanja određenih poslova; 
4) međusobna prava, obaveze i odgovornosti; 
5) vreme na koje se zaključuje ugovor; 
6) način finansiranja i cena za obavljanje određenih poslova; 
7) kontrola vršenja određenih poslova; 
8) prestanak važenja ugovora; 
9) razlozi za raskid ugovora; 
10) otkazni rok za raskid ugovora. 
Ministarstvo utvrđuje spisak službenih 
laboratorija iz stava 1. ovog člana i dostavlja ga ministarstvu nadležnom za 
tehničke propise, radi upisa u registar ovlašćenih tela za ocenjivanje 
usaglašenosti. Posle upisa u registar, Ministarstvo spisak službenih 
laboratorija objavljuje na svojoj internet stranici.
*Službeni glasnik RS, broj 17/2019
Brisan je raniji naslov iznad člana 16. (vidi član 8. Zakona - 
17/2019-6)
Član 16. 
Brisan je (vidi član 8. Zakona - 17/2019-6)
III. RAZVRSTAVANJE SREDSTAVA ZA ISHRANU BILJA
Vrsta i tip
Član 17. 
Sredstva za ishranu bilja mogu se staviti u promet ako su propisane vrste, tipa i 
kvaliteta, ako su obeležena na propisani način i ako se njihovom pravilnom 
primenom ne ugrožava zdravlje ljudi, životinja i bilja, plodnost zemljišta i životna 
sredina. 
Sredstva za ishranu bilja mogu se razvrstati u određenu vrstu i tip, ako: 
1) obezbeđuju biljke hranljivim materijama; 
2) su obezbeđena odgovarajuća uzorkovanja i ispitivanja i metode ispitivanja kada 
su te metode potrebne; 
3) u uslovima praktične primene ne utiču štetno na zdravlje ljudi, životinja, bilja, 
plodnost zemljišta i životnu sredinu. 
Ministar propisuje bliže uslove za razvrstavanje sredstava za ishranu bilja u 
određenu vrstu i tip i potrebnu dokumentaciju za razvrstavanje. 
Registar sredstava za ishranu bilja i oplemenjivača zemljišta
Član 18.
Pre stavljanja u promet 
sredstva za ishranu bilja moraju biti upisana u Registar sredstava za ishranu 
bilja i oplemenjivača zemljišta (u daljem tekstu: Registar), koji vodi Ministarstvo.

Upis u Registar vrši se 
na osnovu zahteva proizvođača, distributera, odnosno uvoznika sredstava za 
ishranu bilja, koji se podnosi Ministarstvu. 
Ministar donosi rešenje o 
upisu sredstava za ishranu bilja u Registar, ako su ispunjeni uslovi iz člana 17. 
st. 1. i 2. ovog zakona, u roku od dva meseca od dana podnošenja zahteva. 

Rešenje o upisu sredstva 
za ishranu bilja u Registar donosi se na rok od deset godina i može se rešenjem 
ministra obnoviti na zahtev lica iz stava 2. ovog člana, koji je podnet 
najkasnije 60 dana pre isteka roka važenja rešenja o upisu u Registar.
Obnova rešenja o upisu u Registar vrši se na način i 
pod uslovima propisanim za upis u Registar.
Lica iz stava 2. ovog 
člana dužna su da svaku promenu podataka upisanih u Registar prijave 
Ministarstvu, u roku od 30 dana od dana nastale promene.
Promena podataka 
upisanih u Registar na osnovu prijave promene podataka iz stava 6. ovog člana 
vrši se na osnovu rešenja koje donosi ministar.
Rešenje iz st. 4. i 7. 
ovog člana konačno je u upravnom postupku i protiv njega se može pokrenuti 
upravni spor.
Ministar bliže propisuje 
obrazac zahteva za upis, odnosno promenu podataka upisanih u registar, kao i 
dokumentaciju koja se dostavlja uz zahtev za upis, odnosno promenu podataka.
*Službeni glasnik RS, broj 17/2019
Sadržina i način vođenja Registra
Član 19. 
Registar sadrži naročito: 
1) redni broj upisa u Registar; 
2) broj i datum rešenja o upisu u Registar; 
3) naziv sredstava za ishranu bilja; 
4) vrstu i tip sredstava za ishranu bilja; 
5) sadržaj hranljive materije; 
6) naziv i sedište proizvođača, distributera, odnosno uvoznika. 
Podaci iz Registra su javni. 
Registar se vodi u elektronskoj formi i može se povezivati sa drugim bazama i 
registrima koje vodi Ministarstvo. 
Ministar bliže propisuje sadržinu i način vođenja Registra. 
Sredstva za ishranu bilja koja se ne upisuju u Registar
Član 20.
U Registar se ne upisuju 
sredstva za ishranu bilja koja se:
1) proizvode radi 
izvoza;
2) stavljaju u promet kao ostatak od izvoza;
3) stavljaju u promet 
posle probne proizvodnje;
4) uvoze radi 
skladištenja i izvoza;
5) uvoze i koriste u naučnoistraživačke svrhe;
6) uvoze i koriste za 
potrebe demonstracionih ogleda.
U Registar se ne upisuju 
stajnjak, osoka, guano, supstrat, kao i sirovine za proizvodnju sredstava za 
ishranu bilja.
Sirovine za proizvodnju 
sredstava za ishranu bilja iz stava 2. ovog člana moraju zadovoljavati uslove 
kvaliteta navedene u sertifikatu o sastavu i sadržaju hranjivih materija.
Sredstva za ishranu bilja 
iz stava 1. tačka 1) i tač. 4)–6) ovog člana ne mogu se stavljati u promet u 
Republici Srbiji.
Sredstva za ishranu bilja iz stava 1. tač. 2) i 3) ovog 
člana mogu se staviti u promet na određeno vreme i u određenoj količini.
Zahtev za stavljanje u 
promet sredstava za ishranu bilja na određeno vreme i u određenoj količini iz 
stava 1. tač. 2) i 3) ovog člana podnosi proizvođač iz člana 6. stav 1. ovog 
zakona.
Sredstva za ishranu bilja 
iz stava 1. tač. 2) i 3) ovog člana, moraju:
1) ispunjavati uslove iz 
člana 17. st. 1. i 2. ovog zakona;
2) na deklaraciji imati 
odštampan tekst: „proizvedeno prema proizvođačkoj specifikaciji”, odnosno: 
„proizvedeno prema posebnim zahtevima”;
3) zadovoljavati uslove kvaliteta navedene u 
proizvođačkoj specifikaciji.
Za sredstva za ishranu 
bilja iz stava 1. tačka 5) ovog člana, naučnoistraživačka organizacija koja je 
upisana u Registar naučnoistraživačkih organizacija, u skladu sa posebnim 
propisima kojima se uređuje naučnoistraživačka delatnost, podnosi Ministarstvu 
zahtev za korišćenje sredstava za ishranu bilja u količinama potrebnim za 
naučnoistraživačke svrhe.
Za sredstva za ishranu 
bilja iz stava 1. tačka 6) ovog člana uvoznik podnosi Ministarstvu zahtev za 
korišćenje sredstava za ishranu bilja za potrebe demonstracionih ogleda, i to u 
količini koja je potrebna za primenu na površini od jednog hektara u jednoj 
vegetacionoj sezoni.
Ministar donosi rešenje 
po zahtevu iz st. 6, 8. i 9. ovog člana.
Rešenje ministra iz stava 
10. ovog člana je konačno i protiv tog rešenja može se pokrenuti upravni spor.
Ministar bliže propisuje 
dokumentaciju koja se prilaže uz zahtev za stavljanje u promet sredstava za 
ishranu bilja na određeno vreme i u određenoj količini, zahtev za korišćenje 
sredstava za ishranu bilja u naučnoistraživačke svrhe i zahtev za korišćenje 
sredstva za ishranu bilja za potrebe demonstracionih ogleda, kao i obrasce tih 
zahteva.
*Službeni glasnik RS, broj 17/2019

Brisanje iz Registra
Član 21. 
Sredstva za ishranu bilja se brišu iz Registra: 
1) ako prestanu da ispunjavaju uslove iz člana 17. st. 1. i 2. ovog zakona; 
2) po isteku roka iz člana 18. stav 4. ovog zakona; 
3) ako je izrečena mera trajne zabrane proizvodnje i prometa sredstava za ishranu 
bilja iz člana 4. stav 1. tačka 1) ovog zakona; 
4) ako proizvođač, distributer, odnosno uvoznik podnese zahtev za brisanje 
sredstava za ishranu bilja iz Registra. 
Brisanje iz Registra vrši se na osnovu rešenja koje donosi ministar. 
Rešenje ministra iz stava 2. ovog člana je konačno i protiv tog rešenja može se 
pokrenuti upravni spor. 
Spisak sredstava za ishranu bilja
Član 22. 
Ministarstvo jednom godišnje objavljuje u „Službenom glasniku Republike Srbije” 
Spisak sredstava za ishranu bilja 
koja su upisana, odnosno brisana iz Registra.
IV. КVALITET, DEКLARISANJE I OBELEŽAVANJE 
Кvalitet i propisana odstupanja
Član 23. 
Zabranjena je proizvodnja, promet, uvoz i primena sredstava za ishranu bilja koja 
nemaju odgovarajući kvalitet i koja ne ispunjavaju uslove iz člana 17. st. 1. i 
2. ovog zakona. 
Sredstva za ishranu bilja su odgovarajućeg kvaliteta ako imaju određeni sadržaj 
hranljivih materija i odgovarajuća hemijska, fizička, fiziološka i druga 
svojstva. 
Sadržaj hranljivih materija mora biti u skladu sa propisanim odstupanjima. 
Zabranjena su odstupanja sadržaja hranljivih materija od minimalnih i maksimalnih 
vrednosti i sistematsko iskorišćavanje propisanih odstupanja. 
Ministar bliže propisuje uslove za utvrđivanje kvaliteta sredstava za ishranu 
bilja, odstupanja sadržaja hranljivih materija i minimalne i maksimalne vrednosti 
dozvoljenog odstupanja sadržaja hranljivih materija. 
Deklarisanje i obeležavanje
Član 24. Sredstva za ishranu bilja moraju biti deklarisana i obeležena. 
Кvalitet sredstava za ishranu bilja mora odgovarati podacima o kvalitetu 
sredstava za ishranu bilja koji su navedeni u deklaraciji. 
Podaci o kvalitetu sredstava za ishranu bilja koji su navedeni u deklaraciji 
moraju biti napisani na srpskom jeziku, jasno i čitljivo, na način da se ne mogu 
izbrisati ili odstraniti. 
Ministar bliže propisuje sadržinu deklaracije i način obeležavanja sredstava za 
ishranu bilja. PakovanjeČlan 25. Ako se sredstva za ishranu bilja stavljaju u promet upakovana deklaracija mora 
biti utisnuta na pakovanju ili neodvojivo pričvršćena za pakovanje i mora se 
nalaziti na vidnom mestu na pakovanju ili na mehanizmu koji se koristi za 
zatvaranje. Pakovanje mora biti zatvoreno posebnim mehanizmom ili na drugi sličan način u 
slučaju čijeg otvaranja bi nastala trajna oštećenja na pakovanju. Pakovanje može biti i vreća sa ventilom. Ministar bliže propisuje način pakovanja. 
Sredstva za ishranu bilja u rasutom stanjuČlan 26. Ako su sredstva za ishranu bilja u prometu u rasutom stanju, podaci o kvalitetu 
tih sredstava moraju biti navedeni u pratećoj dokumentaciji. Pod pratećom dokumentacijom, u smislu ovog zakona, naročito se smatraju: 1) sertifikat proizvođača; 2) otpremnica; 3) račun. Zabranjen je promet u rasutom stanju amonijum nitratnih đubriva sa visokim 
sadržajem azota. Ministar bliže propisuje način stavljanja u promet sredstava za ishranu bilja u 
rasutom stanju. Mineralna đubriva sa oznakom „EC FERTILISER”
Član 27. Mineralno đubrivo koje ispunjava uslove za promet na području zemalja članica 
Evropske unije obeležava se oznakom „EC FERTILISER”. Oznaka „EC FERTILISER” ne sme se u Republici Srbiji koristiti ako mineralno 
đubrivo nije u saglasnosti sa propisanim uslovima za kvalitet i stavljanje u 
promet na području zemalja članica Evropske unije. Dokumenti nadležnog organa ili laboratorije Evropske unije kojim se potvrđuje da 
se mineralno đubrivo može obeležiti sa oznakom „EC FERTILISER” moraju biti 
dostavljeni Ministarstvu pri upisu u Registar i dostupni fitosanitarnoj 
inspekciji. V. PRIMENA I REКLAMIRANJE SREDSTAVA ZA ISHRANU BILJA 
Primena sredstava za ishranu bilja Član 28. Sredstva za ishranu bilja primenjuju se u skladu sa dobrom poljoprivrednom praksom, 
u količini koja je u skladu sa plodnošću zemljišta i potrebama biljaka uzimajući u 
obzir klimatske uslove područja i uslove setve i sadnje. Proizvođač bilja 
dužan je da vodi evidenciju o primeni sredstava za ishranu bilja i da tu 
evidenciju stavi na uvid prilikom inspekcijskog 
nadzora.Brisan je raniji stav 3. (vidi član 11. Zakona – 
17/2019-6).Ministar propisuje elemente dobre poljoprivredne prakse, sadržinu i način vođenja 
evidencije o primeni sredstava za ishranu bilja i način obrade i dostavljanja 
podataka iz evidencije o primeni sredstava za ishranu bilja. 
*Službeni glasnik RS, broj 17/2019
Reklamiranje sredstava za ishranu bilja 
Član 29. Zabranjeno je reklamiranje sredstava za ishranu bilja koje ne pripada propisanoj 
vrsti i tipu i suprotno kvalitetu i nameni koji su navedeni u rešenju o upisu u 
Registar. VI. FITOSANITARNA КONTROLA I UZORКOVANJE U PROMETU, UVOZU I PRIMENI 
1. Fitosanitarna kontrola i uzorkovanje u prometu i primeni 
Pregledi i uzorkovanje Član 30. Sredstva za ishranu bilja u prometu i primeni podležu: 1) pregledu, koji obuhvata identifikaciju sredstava za ishranu bilja i pregled 
dokumentacije, pakovanja i objekata u kojima se sredstva za ishranu bilja 
skladište; 2) uzorkovanju. Uzorke uzete iz sredstava za ishranu bilja fitosanitarni inspektor dostavlja na 
laboratorijska ispitivanja službenoj laboratoriji 
radi provere hemijskih i fizičkih osobina sredstava za ishranu bilja. Ministar bliže propisuje uslove i način vršenja pregleda sredstava za ishranu 
bilja, način uzorkovanja i dostavljanja uzoraka i broj i veličinu uzoraka radi 
ispitivanja u prometu i primeni. 
*Službeni glasnik RS, broj 17/2019
2. Fitosanitarna kontrola uvoza 
Uslovi za uvoz
*Službeni glasnik RS, broj 17/2019
Član 30a
U Republiku Srbiju mogu da se uvoze sredstva za 
ishranu bilja koja su upisana u Registar, kao i sredstva za ishranu bilja koja se 
ne upisuju u Registar, a uvoze se radi skladištenja i izvoza, u 
naučnoistraživačke svrhe i za potrebe demonstracionih ogleda.
U Republiku Srbiju mogu 
da se uvoze i sirovine za proizvodnju sredstava za ishranu bilja koja su upisana u 
Registar kao i sirovine za proizvodnju sredstava za ishranu bilja koja se 
proizvode radi izvoza, a koja se ne upisuju u Registar. 
Uvoz sredstava za 
ishranu bilja koja su upisana u Registar, uvoz sredstava za ishranu bilja radi 
skladištenja i izvoza, uvoz sredstava za ishranu bilja za potrebe demonstracionih 
ogleda, vrši uvoznik, upisan u Registar distributera i uvoznika.
Uvoz sredstava za 
ishranu bilja koja se koriste u naučnoistraživačke svrhe vrši naučnoistraživačka 
organizacija.
Uvoz sirovina za 
proizvodnju sredstava za ishranu bilja koja su upisana u Registar ili uvoz 
sirovina za proizvodnju sredstava za ishranu bilja koja se proizvode radi izvoza, 
vrši proizvođač iz člana 6. stav 1. ovog zakona. 
Uvoz iz stava 5. ovog 
člana može da vrši i uvoznik upisan u Registar distributera i uvoznika za 
potrebe i uz saglasnost proizvođača iz člana 6. stav 1. ovog zakona.
Pored sredstava za 
ishranu bilja iz stava 1. ovog člana i sirovina iz stava 2. ovog člana u 
Republiku Srbiju mogu da se uvoze i:
1) uzorci sredstava za 
ishranu bilja za potrebe ispitivanja, radi upisa u Registar, u količini do deset 
kilograma, odnosno litara;
2) uzorci sirovina za 
proizvodnju sredstva za ishranu bilja, za potrebe ispitivanja sredstva za ishranu 
bilja, radi upisa u Registar, u količini do deset kilograma, odnosno litara.
Uvoz iz stava 7. tačka 
1) ovog člana vrši uvoznik, upisan u Registar distributera i uvoznika. 

Uvoz iz stava 7. tačka 
2) ovog člana vrši proizvođač iz člana 6. stav 1. ovog zakona.
*Službeni glasnik RS, broj 17/2019
Granični prelazi Član 31. Pošiljka pri uvozu podleže fitosanitarnom pregledu na graničnim prelazima. Uvoz i tranzit pošiljki može se vršiti preko graničnih prelaza na kojima je 
organizovana fitosanitarna inspekcija i koji ispunjavaju higijensko-tehničke i 
radne uslove. Izuzetno od stava 2. ovog člana uvoz i tranzit pošiljki može se vršiti i preko 
graničnih prelaza na kojima nije organizovana fitosanitarna inspekcija, a koji 
se za tu namenu rešenjem ministra privremeno otvaraju. Ako pošiljka pristigne na granični prelaz na kome ne postoji organizovana 
fitosanitarna inspekcija ili na granični prelaz iz stava 3. ovog člana, organi 
carinske službe uputiće pošiljku na najbliži granični prelaz na kome postoji 
organizovana fitosanitarna inspekcija ili će narediti da se takva pošiljka vrati 
pošiljaocu. Ministar određuje granične prelaze iz stava 3. ovog člana. Ministar bliže propisuje higijensko-tehničke i radne uslove koje moraju da 
ispunjavaju granični prelazi iz st. 2. i 3. ovog člana. Pregled pošiljki pri uvozu i obaveze uvoznika
Član 32. 
Pošiljka pri uvozu 
podleže: 
1) pregledu, koji 
obuhvata identifikaciju pošiljke, pregled dokumentacije, pakovanja i prevoznog 
sredstva; 
2) uzorkovanju. 
Izuzetno od stava 1. 
tačka 2) ovog člana, uzorkovanju ne podležu pošiljke sredstava za ishranu bilja iz 
člana 20. stav 1. tač. 4)–6), a pošiljke supstrata iz člana 20. stav 2. ovog 
zakona podležu povremenom uzorkovanju.
Izuzetno od stava 1. 
ovog člana, pregledu i uzorkovanju pri uvozu ne podležu pošiljke sirovina za 
proizvodnju sredstava za ishranu bilja, i to: amonijak, sumporna kiselina i 
fosforna kiselina.
Uvoznik ili carinski zastupnik dužan je da: 
1) fitosanitarnom inspektoru najavi prispeće pošiljke;

2) u propisanom roku 
podnese zahtev za pregled pošiljke; 
3) omogući sve potrebne 
uslove za obavljanje fitosanitarnog pregleda; 
4) sprovede sve naložene 
mere od strane fitosanitarnog inspektora. 
Carinski organ ne može 
preduzimati radnje predviđene pravilima odgovarajućeg carinskog postupka, osim za 
pošiljke u tranzitu, dok fitosanitarni inspektor ne obavi pregled pošiljke i 
uzorkovanje. 
Ministar bliže propisuje 
način i postupak obavljanja pregleda i uzorkovanja pošiljke, kao i pošiljke supstrata 
pri uvozu, način najavljivanja prispeća pošiljke, obrazac zahteva za pregled 
pošiljke i uslove koje uvoznik mora da obezbedi radi obavljanja fitosanitarnog 
pregleda.
*Službeni glasnik RS, broj 17/2019
Pregled pošiljki u odredišnoj carinarnici
Član 33. Ako na graničnom prelazu ne postoje uslovi za pregled pošiljke, odnosno 
uzorkovanje, u skladu sa ovim zakonom, pregled pošiljke, odnosno uzorkovanje, može 
se obaviti u određenim mestima unutar Republike Srbije u odredišnoj carinarnici.
U slučaju iz stava 1. ovog člana fitosanitarni inspektor donosi rešenje o prevozu 
na osnovu kojeg pošiljku propušta do odredišne carinarnice, gde je ista pod 
carinskim nadzorom do završetka pregleda, uzorkovanja i odobrenja, odnosno zabrane 
njenog uvoza i tranzita. Zabranjeno je svako premeštanje, deljenje ili uzorkovanje pošiljke iz stava 2. ovog 
člana. Odobrenje i zabrana uvozaČlan 34. Uzorke sredstava za ishranu bilja uzetih iz pošiljke fitosanitarni inspektor 
dostavlja na laboratorijska ispitivanja službenoj 
laboratoriji radi provere hemijskih i fizičkih osobina. Ako su rezultati pregleda, odnosno laboratorijskih ispitivanja, u skladu sa 
propisanim uslovima fitosanitarni inspektor rešenjem odobrava uvoz pošiljke. Ako rezultati pregleda, odnosno laboratorijskih ispitivanja, nisu u skladu sa 
propisanim uslovima fitosanitarni inspektor rešenjem zabranjuje uvoz pošiljke i 
naređuje njeno vraćanje ili privremeno oduzimanje. Ministar bliže propisuje način dostavljanja uzoraka i broj i veličinu uzoraka radi 
ispitivanja i način postupanja sa oduzetom pošiljkom. 
*Službeni glasnik RS, broj 17/2019
VII. ISPITIVANJE 
Ispitivanje sredstava za ishranu bilja Član 35. Pod ispitivanjem sredstava za ishranu bilja, u smislu ovog zakona, smatra se 
utvrđivanje usklađenosti ispitivanih sredstava za ishranu bilja sa propisanim 
uslovima i međunarodnim standardima, u pogledu vrste, sadržaja hranljivih 
materija, sadržaja štetnih materija i biološke hranljive vrednosti. Ispitivanje sredstava za ishranu bilja vrši 
službena laboratorija prema Godišnjem planu ispitivanja, koji donosi ministar. Godišnji plan ispitivanja sadrži: plan uzimanja uzoraka; vrstu i broj uzoraka; 
način uzimanja i ispitivanja uzoraka; objekte iz kojih se uzima uzorak; dinamiku 
uzimanja uzoraka; mere koje se preduzimaju kada se utvrdi da hemijske i fizičke 
osobine sredstava za ishranu bilja nisu u saglasnosti sa rešenjem o upis u 
Registar. 
Ispitivanja fizičkih i 
hemijskih osobina sredstava za ishranu bilja, koja se vrše radi upisa u Registar, 
moraju biti izvršena u laboratoriji koja je akreditovana u skladu sa standardom 
SRPS EN ISO/IEC 17025 – „Opšti zahtevi za kompetentnost laboratorija za 
ispitivanje i laboratorije za etaloniranje” u slučaju neorganskih đubriva i 
neorganskih oplemenjivača zemljišta, a u slučaju ostalih vrsta sredstava za 
ishranu bilja i oplemenjivača zemljišta ispitivanja može obavljati i 
ustanova/organizacija akreditovana za obavljanje naučnoistraživačke delatnosti 
koja je upisana u Registar naučnoistraživačkih organizacija koji vodi 
ministarstvo nadležno za naučnoistraživačku delatnost.
Ministarstvo, u postupku 
upisa u Registar, priznaje rezultate ispitivanja fizičkih i hemijskih osobina 
sredstva za ishranu bilja bez ponovnog sprovođenja postupka ispitivanja, ukoliko su 
primenjene metode propisane ovim zakonom i ukoliko je laboratorija koja je 
sprovela ispitivanje akreditovana prema standardu EN ISO/IEC 17025 od strane 
nacionalnog tela za akreditaciju druge države koje je sa Akreditacionim telom 
Srbije potpisalo sporazum kojim se međusobno priznaje ekvivalentnost sistema 
akreditacije, u obimu koji je određen potpisanim sporazumom, u skladu sa zakonom 
kojim se uređuje akreditacija.
Ministar propisuje metode ispitivanja sredstava za ishranu bilja. 
*Službeni glasnik RS, broj 17/2019
Ponovno ispitivanje Član 36. Stranka koja se ne slaže sa rezultatima laboratorijskih ispitivanja uzoraka 
sredstava za ishranu bilja uzetih u postupku inspekcijske kontrole radi provere 
fizičkih i hemijskih osobina, može u roku od 15 dana od dana prijema rezultata 
ispitivanja podneti zahtev Ministarstvu za ponovno ispitivanje. Ponovno ispitivanje može zahtevati i fitosanitarni inspektor. Ponovno ispitivanje vrši 
službena laboratorija. Rezultat ponovnog ispitivanja je konačan. 
*Službeni glasnik RS, broj 17/2019
VIII. AMONIJUM NITRATNA ĐUBRIVA SA VISOКIM SADRŽAJEM AZOTA 
Promet amonijum nitratnog đubriva sa visokim sadržajem azota 
Član 37. Radi praćenja amonijum nitratnog đubriva sa visokim sadržajem azota koje se 
stavlja u promet proizvođač mora čuvati podatke o nazivima i adresama pogona gde 
se to đubrivo i njegove osnovne komponente proizvode i podatke o licima 
odgovornim za te pogone. Podatke iz stava 1. ovog člana proizvođač je dužan da čuva u periodu u kome se 
amonijum nitratno đubrivo sa visokim sadržajem azota stavlja u promet, kao i u 
roku od dve godine od dana prestanka njegovog stavljanja u promet. Pre stavljanja u promet proizvođač mora ispitati otpornost amonijum nitratnog 
đubriva sa visokim sadržajem azota na eksplozivnost, odnosno mora dokazati da su 
izvršena ispitivanja otpornosti tog đubriva na eksplozivnost. Proizvođač mora dostaviti rezultate ispitivanja otpornosti na eksplozivnost 
amonijum nitratnog đubriva sa visokim sadržajem azota Ministarstvu, najmanje pet 
dana pre njegovog stavljanja u promet, odnosno pri uvozu najmanje pet dana pre 
pristizanja pošiljke na granični prelaz. Proizvođač mora garantovati da sve količine amonijum nitratnog đubriva sa 
visokim sadržajem azota koje se nalaze u prometu ispunjavaju uslove u pogledu 
otpornosti tog đubriva na eksplozivnost. Amonijum nitratna đubriva sa visokim sadržajem azota moraju ispunjavati uslove u 
pogledu objekata za skladištenje u skladu sa propisima kojima se uređuje zaštita 
životne sredine, odnosno hemikalije. Ministar bliže propisuje karakteristike amonijum nitratnog đubriva sa visokim 
sadržajem azota, granične vrednosti azota u amonijum nitratnom đubrivu sa 
visokim sadržajem azota i metode ispitivanja otpornosti na eksplozivnost koje 
mora ispunjavati amonijum nitratno đubrivo sa visokim sadržajem azota. 
IX. SREDSTVA ZA SPROVOĐENJE ZAКONA 
Takse
*Službeni glasnik RS, broj 17/2019
Član 38.
Sredstva za sprovođenje 
Godišnjeg plana ispitivanja i sredstva za obavljanje poslova od javnog interesa 
obezbeđuju se u budžetu Republike Srbije. 
Proizvođač, distributer, 
odnosno uvoznik, plaćaju republičku administrativnu taksu za:
1) razvrstavanje 
sredstava za ishranu bilja u određenu vrstu i tip u postupku upisa sredstva za 
ishranu bilja u Registar, obnove upisa i promene podataka upisanih u Registar;
2) proveru ispunjenosti 
uslova za upis u Registar distributera i uvoznika i promenu podataka upisanih u 
Registar distributera i uvoznika;
3) pregled i uzorkovanje 
uzoraka sredstava za ishranu bilja uzetih u postupku kontrole proizvodnje, uvoza, 
prometa i primene sredstava za ishranu bilja.
Sredstva ostvarena od 
taksi iz stava 2. ovog člana prihod su budžeta Republike Srbije.
Podnosilac zahteva plaća 
republičku administrativnu taksu za izdavanje rešenja i to:
1) upis u registre, 
obnove upisa i promene podataka upisanih u registre u skladu sa ovim zakonom;
2) brisanje iz registara u skladu sa ovim zakonom; 
3) uvoz i korišćenje 
sredstava za ishranu bilja u naučnoistraživačke svrhe;
4) stavljanje u promet 
sredstava za ishranu bilja u određenoj količini i na određeno vreme;
5) uvoz i korišćenje 
sredstva za ishranu bilja za potrebe demonstracionih ogleda;
6) uvoz pošiljke.
Sredstva iz stava 4. 
ovog člana podnosilac zahteva uplaćuje na odgovarajući račun za uplatu javnih 
prihoda budžeta Republike Srbije.
*Službeni glasnik RS, broj 17/2019
X. NADZOR 
Inspekcijski nadzor Član 39. Inspekcijski nadzor nad sprovođenjem odredaba ovog zakona i propisa donetih na 
osnovu njega vrši fitosanitarni inspektor. Prava i dužnosti fitosanitarnog inspektora
Član 40.  
U vršenju poslova 
inspekcijskog nadzora fitosanitarni inspektor ima pravo i dužnost da: 

1) proverava da li se 
sredstva za ishranu bilja suprotno privremenoj ili trajnoj zabrani proizvodnje i 
stavljanja u promet proizvode ili stavljaju u promet; 
2) proverava da li se 
proizvodnja, stavljanje u promet i primena sredstava za ishranu bilja vrši u skladu 
sa uslovima iz člana 4. stav 1. tačka 2) ovog zakona; 
3) proverava da li proizvođač vrši kontrolu kvaliteta 
svake partije proizvedenih sredstava za ishranu bilja i vodi i čuva evidenciju o 
kontroli kvaliteta pre njihovog stavljanja u promet u skladu sa članom 6. st. 2. i 
3. ovog zakona; 
4) proverava da li je 
distributer, odnosno uvoznik, upisan u Registar distributera i uvoznika i da li 
su ispunjeni uslovi za upis u Registar distributera i uvoznika; 
5) proverava da li se 
promet, odnosno uvoz sredstava za ishranu bilja vrši u objektima za skladištenje i 
na prodajnim mestima koja su upisana u Registar distributera i uvoznika;
6) proverava da li je 
distributer, odnosno uvoznik, prijavio u propisanom roku svaku promenu podataka 
koji su upisani u Registar distributera i uvoznika;
7) proverava da li 
proizvođač i distributer dostavljaju podatke o proizvodnji i prometu sredstava za 
ishranu bilja u propisanim rokovima; 
8) proverava ispunjavanje ugovornih obaveza službene 
laboratorije; 
9) proverava da li su 
sredstva za ishranu bilja koja su stavljena u promet upisana u Registar; 

10) proverava da li su 
lica iz člana 18. stav 2. ovog zakona prijavila u propisanom roku svaku promenu 
podataka koji su upisani u Registar;
11) proverava da li se sredstva za ishranu bilja koja 
se proizvode radi izvoza, uvoze radi skladištenja i izvoza, uvoze i koriste u 
naučnoistraživačke svrhe, odnosno uvoze i koriste za potrebe demonstracionih 
ogleda stavljaju u promet;
12) proverava da li je 
za sredstva za ishranu bilja koja se stavljaju u promet kao ostatak od izvoza, 
odnosno posle probne proizvodnje, odnosno koja se uvoze i koriste u 
naučnoistraživačke svrhe, odnosno uvoze i koriste za potrebe demonstracionih 
ogleda, izdato rešenje u skladu sa članom 20. stav 10. ovog zakona; 
13) proverava kvalitet 
sredstava za ishranu bilja u proizvodnji, prometu, uvozu i primeni; 
14) proverava deklarisanje i obeležavanje sredstava za 
ishranu bilja u proizvodnji, prometu, uvozu i primeni; 
15) proverava način 
pakovanja; 
16) proverava da li se 
promet sredstava za ishranu bilja u rasutom stanju obavlja u skladu sa članom 26. 
ovog zakona;
17) proverava da li su 
mineralna đubriva koja su obeležena oznakom „ES FERTILISER” stavljena u promet u 
skladu sa članom 27. ovog zakona;
18) proverava da li se sredstva za ishranu bilja 
primenjuju u skladu sa članom 28. stav 1. ovog zakona;
19) proverava da li proizvođač bilja vodi evidenciju o 
primeni sredstava za ishranu bilja; 
20) proverava da li se reklamiranje sredstava za 
ishranu bilja vrši u skladu sa članom 29. ovog zakona;
21) vrši pregled i 
uzorkovanje sredstva za ishranu bilja u prometu i primeni;
22) proverava da li se podaci o amonijum nitratnom 
đubrivu sa visokim sadržajem azota čuvaju u propisanom roku, u skladu sa 
odredbama člana 37. st. 1. i 2. ovog zakona;
23) proverava da li je 
amonijum nitratno đubrivo sa visokim sadržajem azota stavljeno u promet, u skladu 
sa odredbama člana 37. stav 3. ovog zakona;
24) proverava izvršavanje 
mera iz člana 41. ovog zakona; 
25) uzima uzorke sredstava za ishranu bilja, bilja, 
zemljišta i vode bez naknade njihove vrednosti; 
26) vrši pregled i 
uzorkovanje pošiljki pri uvozu;
27) proverava da li se 
vrši premeštanje, deljenje ili uzorkovanje pošiljke koja je pod carinskim nadzorom do 
završetka pregleda, uzorkovanja i odobrenja, odnosno zabrane njenog uvoza i 
tranzita.
*Službeni glasnik RS, broj 17/2019
Mere koje nalaže fitosanitarni inspektor u proizvodnji, prometu i primeni 
Član 41. 
U vršenju poslova iz 
člana 40. ovog zakona fitosanitarni inspektor može da: 
1) naredi proizvođaču, 
distributeru, uvozniku ili proizvođaču bilja da uskladi obavljanje delatnosti, 
odnosno otkloni nedostatke koje je utvrdio u postupku inspekcijske kontrole;

2) privremeno zabrani proizvodnju ili stavljanje u promet 
sredstava za ishranu bilja dok proizvođač, odnosno distributer ne uskladi 
obavljanje delatnosti, odnosno ne otkloni nedostatke koje je utvrdio u postupku 
inspekcijske kontrole; 
3) naredi proizvođaču da vrši kontrolu kvaliteta svake 
partije proizvedenih sredstava za ishranu bilja i vodi i čuva evidenciju o 
kontroli kvaliteta pre njihovog stavljanja i promet u propisanom roku (član 6. st. 
2. i 3);
4) zabrani stavljanje u 
promet, odnosno uvoz sredstava za ishranu bilja distributeru, odnosno uvozniku 
koji nije upisan u Registar distributera i uvoznika;
5) naredi distributeru, odnosno uvozniku da svaku 
promenu podataka upisanih u Registar distributera i uvoznika prijavi 
Ministarstvu u propisanom roku (član 8.);
6) naredi proizvođaču, 
odnosno distributeru da dostavi podatke o proizvedenim i u promet stavljenim 
sredstvima za ishranu bilja u propisanim rokovima (član 11. stav 1);
7) naredi proizvođaču, 
distributeru odnosno uvozniku da svaku promenu podataka upisanih u Registar 
prijavi Ministarstvu u propisanom roku (član 18. stav 6);
8) privremeno zabrani 
proizvodnju određenih sredstava za ishranu bilja do otklanjanja nedostataka, ukoliko 
rezultati pregleda, odnosno ispitivanja sredstava za ishranu bilja nisu u skladu 
ovim zakonom; 
9) zabrani promet 
proizvedene ili uvezene količine sredstava za ishranu bilja, ukoliko rezultati 
pregleda, odnosno ispitivanja proizvedene ili uvezene količine sredstava za 
ishranu bilja nisu u skladu sa ovim zakonom; 
10) naredi povlačenje iz 
prometa proizvedene ili uvezene količine sredstava za ishranu bilja, ukoliko 
rezultati pregleda, odnosno ispitivanja proizvedene ili uvezene količine 
sredstava nisu u skladu ovim zakonom; 
11) zabrani proizvođaču 
bilja primenu sredstava za ishranu bilja ako se ne koriste u skladu sa odredbom 
člana 28. stav 1; 
12) zabrani proizvođaču 
bilja primenu sredstava za ishranu bilja ako ne vodi evidenciju o primeni 
sredctava za ishranu bilja i tu evidenciju ne stavi na uvid prilikom 
inspekcijskog nadzora;
13) zabrani reklamiranje 
sredstava za ishranu bilja koja ne pripadaju propisanoj vrsti i tipu i suprotno 
kvalitetu i nameni koji su navedeni u rešenju o upisu u Registar; 
14) zabrani uvoz i 
naredi vraćanje pošiljke; 
15) podnosi zahtev za 
pokretanje prekršajnog postupka, prijavu za privredni prestup i krivičnu prijavu 
zbog povrede odredaba ovog zakona i propisa donetih na osnovu njega; 
16) naredi druge mere i 
preduzme druge radnje u skladu sa ovim zakonom.
Mere iz stava 1. ovog člana fitosanitarni inspektor nalaže rešenjem. O izvršenju mera naloženih rešenjem iz stava 2. ovog člana proizvođač, uvoznik, 
odnosno distributer obaveštava fitosanitarnog inspektora. 
*Službeni glasnik RS, broj 17/2019
Nadležnost za rešavanje po žalbi 
Član 42. Na rešenje fitosanitarnog inspektora može se izjaviti žalba ministru, u roku od 
osam dana od dana dostavljanja rešenja. O žalbi ministar odlučuje u roku od 30 dana od dana dostavljanja žalbe. Žalba ne odlaže izvršenje rešenja. 
XI. КAZNENE ODREDBEPrivredni prestup 
Član 43. 
Novčanom kaznom od 
500.000 do 3.000.000 dinara kazniće se za privredni prestup pravno lice, ako:

1) proizvodi ili stavlja 
u promet sredstva za ishranu bilja suprotno odredbi člana 4. stav 1. tačka 1) 
ovog zakona;
2) proizvodi, stavlja u 
promet ili primenjuje sredstva za ishranu bilja suprotno odredbi člana 4. stav 1. 
tačka 2) ovog zakona; 
3) ne vrši kontrolu 
kvaliteta svake partije proizvedenih sredstava za ishranu bilja pre stavljanja u 
promet i o tome ne vodi evidenciju i ne čuva je u propisanom roku (član 6. st. 
2. i 3); 
4) vrši promet sredstava 
za ishranu bilja, a nije upisan u Registar distributera i uvoznika (član 7. stav 
1); 
5) vrši uvoz sredstava 
za ishranu bilja, a nije upisan u Registar distributera i uvoznika (član 7. stav 
4); 
6) stavlja u promet 
sredstva za ishranu bilja koja nisu upisana u Registar (član 18. stav 1); 

7) stavlja u promet 
sredstva za ishranu bilja koja se proizvode radi izvoza ili uvoze radi 
skladištenja i izvoza ili koja se uvoze i koriste u naučnoistraživačke svrhe ili 
koja se uvoze i koriste za potrebe demonstracionih ogleda suprotno odredbama 
člana 20. stav 4. ovog zakona;
8) proizvodi, stavlja u promet ili uvozi sredstva za 
ishranu bilja koje ne zadovoljavaju propisan kvalitet (član 23. stav 1); 
9) proizvodi ili stavlja u promet sredstva za ishranu 
bilja sa odstupanjima sadržaja hranljivih materija od minimalnih i maksimalnih 
vrednosti i sistematski iskorišćava propisana odstupanja (član 23. stav 4); 
10) stavlja u promet sredstva za ishranu bilja koja nisu 
deklarisana i obeležena (član 24. stav 1); 
11) proizvodi i stavlja u 
promet sredstva za ishranu bilja čiji kvalitet ne odgovara kvalitetu navedenom u 
deklaraciji (član 24. stav 2); 
12) stavlja u promet 
sredstva za ishranu bilja u rasutom stanju suprotno odredbama člana 26. st. 1. i 
2. ovog zakona;
13) stavlja u promet 
amonijum nitratna đubriva sa visokim sadržajem azota u rasutom stanju (član 26. 
stav 3); 
14) stavlja u promet mineralna đubriva obeležena 
oznakom „ES FERTILISER” suprotno odredbama člana 27. ovog zakona;
15) reklamira sredstva za ishranu bilja suprotno 
odredbama člana 29. ovog zakona;
16) uvozi sredstva za 
ishranu bilja koja nisu upisana u Registar, osim ako ovim zakonom nije drugačije 
propisano (član 30a stav 1);
17) uvozi sredstva za 
ishranu bilja preko graničnog prelaza koji nije odredio ministar (član 31. st. 2. 
i 5); 
18) vrši uvoz pošiljke 
suprotno odredbama člana 32. stav 3. ovog zakona; 
19) vrši premeštanje, 
deljenje ili uzorkovanje pošiljke za koju je rešenjem o prevozu određen carinski 
nadzor do završetka pregleda (član 33. stav 3); 
20) stavlja u promet amonijum nitratna đubriva sa 
visokim sadržajem azota suprotno odredbi člana 37. stav 3. ovog zakona;
21) ne postupi po rešenju fitosanitarnog inspektora, u 
skladu sa ovim zakonom.
Za privredni prestup iz stava 1. ovog člana kazniće se novčanom kaznom od 50.000 
do 200.000 dinara i odgovorno lice u pravnom licu. Za radnje iz stava 1. ovog člana, pored novčane kazne, može se izreći i zaštitna 
mera zabrane pravnom licu da se bavi određenom privrednom delatnošću, odnosno 
zaštitna mera zabrane odgovornom licu da vrši određene dužnosti, u trajanju od 
šest meseci do sedam godina. 
*Službeni glasnik RS, broj 17/2019Prekršaj pravnog lica
Član 44. 
Novčanom kaznom od 200.000 do 1.000.000 dinara kazniće 
se za prekršaj pravno lice ako: 
1) nije u propisanom 
roku prijavilo svaku promenu podataka koji su upisani u Registar distributera i 
uvoznika (član 8. stav 5); 
2) ne dostavlja Ministarstvu podatke o proizvedenim i u 
promet stavljenim sredstvima za ishranu bilja u propisanim rokovima (član 11. stav 
1);
3) nije u propisanom 
roku prijavilo svaku promenu podataka koji su upisani u Registar (član 18. stav 
6); 
4) stavlja u promet 
sredstva za ishranu bilja kao ostatak od izvoza, odnosno posle probne proizvodnje, 
odnosno uvozi i koristi u naučnoistraživačke svrhe, odnosno uvozi i koristi za 
potrebe demonstracionih ogleda bez rešenja ministra iz člana 20. stav 10. ovog 
zakona;
5) podaci o kvalitetu 
sredstava za ishranu bilja nisu navedeni u deklaraciji na propisani način (član 
24. stav 3); 
6) deklaracija nije 
utisnuta na pakovanju, odnosno nije neodvojivo pričvršćena na pakovanju (član 25. 
stav 1); 
7) stavlja u promet 
sredstva za ishranu bilja u rasutom stanju, a podaci o kvalitetu sredstava za 
ishranu bilja nisu navedeni u pratećoj dokumentaciji (član 26. stav 1); 

8) primenjuje sredstva za 
ishranu bilja suprotno odredbama člana 28. stav 1. ovog zakona;
9) ne vodi evidenciju o 
primeni sredstava za ishranu bilja i ne stavi je na uvid prilikom inspekcijskog 
nadzora (član 28. stav 2); 
10) ne čuva podatke o nazivima i adresama pogona u 
kojima se amonijum nitratno đubrivo sa visokim sadržajem azota i njegove osnovne 
komponente proizvode, podatke o licima odgovornim za te pogone i ne čuva ih u 
propisanom roku (član 37. st. 1. i 2).
Za prekršaj iz stava 1. ovog člana kazniće se novčanom kaznom od 10.000 do 
50.000 dinara i odgovorno lice u pravnom licu. 
*Službeni glasnik RS, broj 17/2019Prekršaj preduzetnika
Član 45. Novčanom kaznom od 250.000 do 500.000 dinara kazniće se za prekršaj preduzetnik 
ako učini radnje iz člana 43. stav 1. ovog zakona. Novčanom kaznom od 100.000 do 400.000 dinara kazniće se za prekršaj preduzetnik 
ako učini radnje iz člana 44. stav 1. ovog 
zakona. 
*Službeni glasnik RS, broj 17/2019Prekršaj fizičkog licaČlan 46. Novčanom kaznom od 30.000 do 50.000 dinara kazniće se za prekršaj fizičko lice 
koje se bavi proizvodnjom bilja ako učini radnje iz člana 44. stav 1. tačka 7).
XII. PRELAZNE I ZAVRŠNE ODREDBE Rok za usklađivanje poslovanja 
Član 47. Proizvođač, distributer, uvoznik i proizvođač bilja dužni su da svoje poslovanje 
usklade sa odredbama ovog zakona u roku od godinu dana od dana stupanja na snagu 
ovog zakona. Preuzimanje u RegistarČlan 48. Podaci o đubrivima koja su registrovana u skladu sa Zakonom o zaštiti bilja 
(„Službeni list SRJ”, br. 24/98 i 26/98 – ispravka i „Službeni glasnik RS”, broj 
101/05 – dr. zakon) preuzimaju se u Registar i važe do isteka roka važenja 
utvrđenog rešenjem o izdavanju stalne dozvole za stavljanje u promet, a najduže tri 
godine od dana stupanja na snagu ovog zakona. Nastavljanje obavljanja poslova od javnog interesa do raspisivanja konkursa 
Član 49. Pravno lice koje je ovlašćeno za ispitivanje đubriva na osnovu Zakona o zaštiti 
bilja („Službeni list SRJ”, br. 24/98 i 26/98 – ispravka i „Službeni glasnik RS”, 
broj 101/05 – dr. zakon), obavljaće poslove za koje je ovlašćeno do okončanja 
konkursa za obavljanje poslova od javnog interesa, koji se sprovodi u skladu sa 
ovim zakonom. Primena podzakonskih akataČlan 50. Propisi koji se donose na osnovu ovlašćenja iz ovog zakona doneće se u roku od 
godinu dana od dana stupanja na snagu ovog zakona. Do donošenja propisa iz stava 1. ovog člana primenjivaće se propisi doneti na 
osnovu Zakona o zaštiti bilja („Službeni list SRJ”, br. 24/98 i 26/98 – ispravka 
i „Službeni glasnik RS”, broj 101/05 – dr. zakon), osim odredaba tih propisa 
koji nisu u skladu sa ovim zakonom. Prestanak važenja ranijeg zakona
Član 51. Danom stupanja na snagu ovog zakona prestaju da važe odredbe Zakona o zaštiti 
bilja („Službeni list SRJ”, br. 24/98 i 26/98 – ispravka i „Službeni glasnik RS”, 
broj 101/05 – dr. zakon) u delu kojim se uređuju đubriva. Stupanje na snagu zakona 
Član 52. Ovaj zakon stupa na snagu osmog dana od dana objavljivanja u „Službenom glasniku 
Republike Srbije”. 
ODREDBE КOJE NISU UNETE U „PREČIŠĆEN TEКST“ ZAКONA
Zakon o izmenama i dopunama Zakona o sredstvima za ishranu bilja i oplemenjivačima zemljišta: „Službeni glasnik RS“, broj 17/2019-6
Član 24.
Proizvođač, distributer, uvoznik i proizvođač bilja 
dužni su da svoje poslovanje usklade sa odredbama ovog zakona u roku od godinu 
dana od dana stupanja na snagu ovog zakona.
Član 25.
Postupci započeti do dana stupanja na snagu ovog 
zakona okončaće se u skladu sa Zakonom o sredstvima za ishranu bilja i 
oplemenjivačima zemljišta („Službeni glasnik RS”, broj 41/09).  
Član 26.
Pravno lice koje je ovlašćeno za ispitivanje đubriva 
na osnovu Zakona o zaštiti bilja („Službeni list SRJ”, br. 24/98 i 26/98 – 
ispravka i „Službeni glasnik RS”, br. 101/05 – dr. zakon i 41/09 – dr. zakon), 
obavljaće poslove za koje je ovlašćeno do okončanja konkursa za obavljanje poslova 
od javnog interesa koje obavljaju službene laboratorije, koji se sprovodi u 
skladu sa ovim zakonom.
Član 27.
Podzakonski propisi za sprovođenje ovog zakona biće 
doneti u roku od dve godine od dana stupanja na snagu ovog zakona.
Član 28.
Danom stupanja na snagu ovog zakona prestaje da važi 
Pravilnik o liniji za proizvodnju đubriva („Službeni list SRJ”, broj 68/01).
Član 29.
Ovaj zakon stupa na snagu osmog dana od dana 
objavljivanja u „Službenom glasniku Republike Srbije”.


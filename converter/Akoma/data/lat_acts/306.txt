




ZAКON

o davanju kontragarancije
Republike Srbije Srbiji i Crnoj Gori po zajmu Evropske banke za obnovu i razvoj
za finansiranje obnove deonice autoputa Beograd–Novi Sad 


"Službeni glasnik
RS", broj 34 od 18. aprila 2006.






Кontragarancija 
Republike Srbije



Član 1.

Republika Srbija preuzima obavezu da kao kontragarant izmiri
obaveze Srbije i Crne Gore, kao garanta, po Sporazumu o zajmu (Autoput Beograd–Novi
Sad) između Republičke direkcije za puteve, kao zajmoprimca, i Evropske banke za
obnovu i razvoj, kao zajmodavca, u visini od 72.000.000 evra, zaključenog 20. maja
2005. godine u Beogradu. 



Obaveza Republike Srbije



Član 2.

Кontragarancija iz člana 1. ovog zakona daje se Srbiji i
Crnoj Gori na ime obaveze iz Zakona o ratifikaciji Sporazuma o garanciji (Autoput
Beograd–Novi Sad) između Srbije i Crne Gore i Evropske banke za obnovu i razvoj
(„Službeni list SCG – Međunarodni ugovori”, broj 5/05), i Ugovora o podršci projekta
(Autoput Beograd–Novi Sad) između Republike Srbije i Evropske banke za obnovu i
razvoj. 



Obaveze Zajmoprimca



Član 3.

Sredstva za otplatu zajma iz člana 1. ovog zakona obezbediće
Republička direkcija za puteve (u daljem tekstu: Zajmoprimac).

Zajmoprimac je dužan da sredstva za otplatu zajma obezbeđuje
prema planu otplate za sva povučena sredstva, u iznosu koji uključuje dospelu glavnicu,
obračunatu kamatu na povučena sredstva, troškove za nepovučena sredstva i ostale
troškove.

Zajmoprimac će obezbeđivati sredstva za otplatu zajma iz
sopstvenih prihoda, uplatom dospelih obaveza na račun otvoren isključivo 


za namenu otplate zajma, kod Narodne banke Srbije.

Ako po osnovu izdate kontragarancije Republika Srbija izvrši
obavezu umesto Zajmoprimca, ima pravo na povraćaj glavnice, kamate i pratećih troškova
koji nastanu zbog neizvršenja, odnosno neblagovremenog izvršenja obaveze, do visine
iznosa izmirene obaveze, kao i pravo da od Zajmoprimca naplati obračunatu zakonsku
kamatu. 

Pravo na povraćaj sredstava iz stava 4. ovog člana Republika
Srbija ostvariće tako što će Zajmoprimcu umanjiti sredstva od utvrđenih budžetskih
aproprijacija i subvencija ili, ako Zajmoprimac nije korisnik budžetskih sredstava
Republike Srbije, inicirati naplatu sa računa Zajmoprimca, na osnovu ovlašćenja dobijenog
od Zajmoprimca ili drugih instrumenata obezbeđenja, u skladu sa propisima kojima
se uređuje platni promet.



Stupanje na snagu



Član 4.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”. 


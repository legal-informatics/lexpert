



Redakcijski prečišćen tekst







ZAКON



o stočarstvu


"Službeni glasnik RS", br. 
		41 od 2. juna 2009, 
		93 od 28. septembra 2012, 14 od 22. februara 2016.





I. OSNOVNE ODREDBE 





Predmet uređenja




Član 1.

Ovim zakonom uređuju se: ciljevi u stočarstvu; subjekti u stočarstvu i 
		njihovi organizacioni oblici; odgajivački ciljevi i sprovođenje 
		odgajivačkih programa; kontrola produktivnosti i očuvanje osobina domaćih 
		životinja; gajenje domaćih životinja; gajenje pčela; akvakultura; gajenje 
		divljači; očuvanje genetskih rezervi domaćih životinja i biološke 
		raznovrsnosti u stočarstvu; 

proizvodi ribarstva; primarna proizvodnja hrane za domaće životinje* i proizvodi životinjskog porekla; promet priplodnim 
		materijalom, kao i druga pitanja od značaja za stočarstvo. 


Odredbe ovog zakona odnose se na sledeće životinje: goveda; bivole; ovce; 
koze; konje; magarce; svinje; živinu; krznašice; kuniće; pčele; gajenu divljač; 
ribe i druge vodene organizme, kao i druge životinje koje mogu da se gaje (u 
daljem tekstu: domaće životinje).*

*Službeni glasnik RS, broj 14/2016




Značenje pojedinih izraza




Član 2.

Pojedini izrazi upotrebljeni u ovom zakonu imaju sledeće značenje: 



1)akvakulturajeste 
gajenje riba i drugih vodenih organizama (u daljem tekstu: riba) u objektima za 
akvakulturu;*

2) 
gajenje divljači podrazumeva gajenje divljači u objektima i 
		ograđenim prostorima u cilju proizvodnje mesa i naseljavanja lovišta; 


3) 
autohtone rase domaćih životinja jesu rase koje su nastale na 
		području Republike Srbije; 

4) 
banka gena jeste kontrolisano gajenje domaćih životinja, odnosno 
		čuvanje genetskog materijala u cilju očuvanja biološke raznovrsnosti 
		domaćih životinja; 

5) biološka raznovrsnost u stočarstvu jeste deo ukupne 
		raznovrsnosti živih organizama koja se odnosi na stočarstvo; 

6) 
biotehnologija u stočarstvu podrazumeva sve dozvoljene 
		biotehnološke metode, odnosno postupke pri gajenju domaćih životinja;
		

7) 
biološki i genetski testovi jesu postupci za utvrđivanje 
		učestalosti određenih gena i izvode se u skladu sa propisima, kao i 
		odgajivačkim programima; 

8) 
vlasnik domaćih životinja jeste pravno ili fizičko lice u čijem 
		je vlasništvu domaća životinja; 


9)veštačko 
osemenjavanjeje 
pravovremeno, instrumentalno unošenje semena za veštačko osemenjavanje u ženske 
polne organe u cilju oplođenja i obavlja se kao stručni postupak u stočarstvu;*

10) 
vrsta domaće životinje obuhvata sve životinje istog roda koje 
		su slične ili sličnih morfoloških i fizioloških osobina i koje međusobno 
		parene daju neograničeno plodno potomstvo; 

11) 
gajenje domaćih životinja jeste skup genetskih i zootehničkih 
		postupaka u cilju ispoljavanja proizvodnog potencijala životinja; 



12)genetska 
rezerva domaćih životinjajeste 
minimalan broj životinja oba pola, doza semena za veštačko osemenjavanje, jajnih 
ćelija, embriona ili somatskih ćelija, koji moraju biti na zalihama u skladu sa 
odgajivačkim programom;*

13) 
genetska varijabilnost jeste raznovrsnost gena unutar 
		populacije; 


14)genetski 
materijalobuhvata 
priplodne životinje oba pola, seme za veštačko osemenjavanje, jajne ćelije, 
embrione ili somatske ćelije;*

15) 
glavna matična evidencija jeste odgovarajuća evidencija, 
		datoteka, elektronski ili drugi pisani dokument u kome su upisana 
		kvalitetna priplodna grla po vrstama i rasama koja ispunjavaju uslove 
		propisane glavnim odgajivačkim programom i pri upisu u ovu evidenciju 
		dobijaju glavni matični broj; 

16) 
dobra odgajivačka praksa jeste gajenje domaćih životinja na 
		način koji omogućava dobrobit životinja, očuvanje plodnosti zemljišta uz 
		uvažavanje prirodnih karakteristika poljoprivrednog područja, u skladu sa 
		načelima trajnog razvoja, kao i dobijanje zdravstveno bezbednih 
		stočarskih proizvoda; 

17) 
ekološki normativ jeste dozvoljeno prisustvo domaćih životinja 
		na određenom području pri njihovom gajenju, u cilju zaštite životne 
		sredine; 

18) etološki normativ podrazumeva ispunjavanje minimuma uslova 
		domaćim životinjima radi omogućavanja njihove dobrobiti i karakterističnog 
		ponašanja; 

19) 
zootehnički dokumenti jesu isprave o priplodnom materijalu 
		koje izdaje glavna odgajivačka organizacija u skladu sa glavnim 
		odgajivačkim programom; 

20) 
zoohigijenski normativ podrazumeva ispunjavanje minimuma uslova 
		za gajenje domaćih životinja; 


20a)izvođač 
veštačkog osemenjavanjaje 
svako pravno lice ili preduzetnik koji ima zaposlenog najmanje jednog veterinara 
sa važećom licencom ili rešenjem o produženju licence;*


21)kontrolisano 
razmnožavanje domaćih životinjajeste 
osemenjavanje semenom za veštačko osemenjavanje kvalitetnih muških priplodnih grla i 
presađivanje oplođene jajne ćelije, prirodno parenje kvalitetnim, odnosno 
odabranim muškim priplodnim grlima, prirodno i veštačko leženje živine i prirodno 
i veštačko osemenjavanje pčela;*

22) linija domaćih životinja jeste grupa srodnih domaćih životinja 
		unutar rase koja se po svojim osobinama ističe u odnosu na ostale domaće 
		životinje iste rase; 

23) 
matična evidencija jeste knjiga, datoteka, elektronski ili 
		drugi pisani dokument u koji se upisuju kvalitetna priplodna i priplodna 
		grla, radi prikupljanja podataka o poreklu, proizvodnim i drugim 
		osobinama; 

24) 
matica riba jeste polno zrela riba, bez obzira na pol; 

25) 
obeležavanje domaćih životinja jeste postupak označavanja 
		domaćih životinja na trajan način, radi identifikacije, registracije i 
		prikupljanje svih podataka u jedinstven informacioni sistem; 


26) 
 
brisana je 
(vidi član 2. Zakona - 14/2016-31)

27) 
objekat za gajenje divljači predstavlja ograđeni prostor na 
		poljoprivrednom ili drugom zemljištu sa pratećim objektima namenjenim za 
		gajenje i reprodukciju divljači; 

28) 
odgajivač je pravno lice, preduzetnik ili fizičko lice koje 
		je vlasnik domaće životinje, odnosno lice koje ima pravo čuvanja, gajenja, 
		transporta i korišćenja domaće životinje; 

29) 
odgajivačka organizacija jeste pravno lice čiji je osnovni 
		cilj genetsko unapređenje domaće životinje sprovođem odgajivačkog programa;
		

30) 
odgajivački program obuhvata propisane metode i uslove za 
		gajenje domaćih životinja određene vrste i rase; 

31) parenje u srodstvu jeste parenje domaćih životinja koje imaju poznatog 
		zajedničkog pretka; 

32) 
pedigre jeste dokument o poreklu i proizvodnim osobinama 
		kvalitetne priplodne domaće životinje; 



33)plotkinjajeste 
priplodna domaća životinja ženskog pola čija se priplodna vrednost utvrđuje na 
osnovu prikupljenih podataka o poreklu, proizvodnim i drugim osobinama;*

34) 
područje za selekciju pčela i matica jeste teritorija na 
		kojoj važe posebni uslovi za držanje i gajenje pčela; 

35) 
poljoprivredno gazdinstvo jeste proizvodna jedinica na kojoj 
		pravna lica, preduzetnici i fizička lica obavljaju stočarsku proizvodnju;
		


35a)primarna 
proizvodnja hrane za domaće životinjejeste 
proces jednostavne fizičke obrade primarnih poljoprivrednih proizvoda biljnog 
porekla koji se obavlja na poljoprivrednom gazdinstvu i obuhvata čišćenje, 
pakovanje, skladištenje, prirodno sušenje, siliranje, mešanje primarnih 
poljoprivrednih proizvoda za spravljanje hrane za domaće životinje i svako drugo 
rukovanje primarnim poljoprivrednim proizvodima radi proizvodnje hrane za domaće 
životinje, uključujući i prevoz od mesta proizvodnje do objekta na sopstvenom 
poljoprivrednom gazdinstvu;*


36)priplodni 
materijaljesu 
domaće životinje, jaja za leženje, seme za veštačko osemenjavanje domaćih životinja, 
jajne ćelije i embrioni, kao i matičnjaci pčela;*

37) 
priplodnjak jeste ocenjena i odabrana domaća životinja muškog 
		pola koja ispunjava propisane uslove iz odgajivačkog programa; 


38) 
provenijenca jeste trgovačko ime za priplodnu živinu koju je 
		selekcioner držao u zatvorenom jatu i vršio selekciju tokom pet 
		generacija. Кrajnji hibrid takođe ima to ime; 


38a)proizvodi 
ribarstvajesu 
svi proizvodi obuhvaćeni glavom tri i tarifnim brojevima 1604 i 1605 u skladu sa 
propisom kojim se uređuje usklađivanje nomenklature carinske tarife;*


39)promet 
proizvoda životinjskog poreklajeste 
uvoz, izvoz, tranzit, skladištenje, prodaja, kupovina ili bilo kakav prenos tih 
proizvoda na treća lica;*

40) 
pčelinja matica jeste jedina reproduktivno sposobna ženka u 
		pčelinjoj zajednici; 

41) 
pčelinje društvo jesu medonosne pčele, matica i trutovi 
		smešteni u košnici sa pripadajućim saćem tokom proizvodne sezone; 


42) 
pčelinjak jeste skup pčelinjih društava smeštenih u košnicama 
		postavljenim na slobodnom prostoru, odnosno u posebno stabilnom ili 
		montažnom objektu, a može biti ugrađen i u vozilo za prevoz; 

43) 
pčelinja paša jesu medonosne biljke sa kojih pčele sakupljaju 
		nektar, polen i smolaste materije; 

44) 
rase jesu domaće životinje iste vrste sličnih morfoloških i 
		fizioloških osobina; 

45) sparivalište pčelinjih matica jeste mesto koje odgovara 
		biološkim zahtevima za oplodnju matica; 

46) testiranje domaćih životinja jeste primena propisanih metoda i 
		postupaka ispitivanja ispoljenosti pojedinih osobina domaćih životinja;
		

47) transgene životinje jesu životinje kod kojih je trajno promenjen 
		njihov genom dodavanjem, oduzimanjem ili zamenom određenih gena, odnosno 
		delova DNК; 

48) 
uverenje o poreklu jeste dokument o poznatom poreklu priplodne 
		domaće životinje; 


49)uvoz 
priplodnog materijalajeste 
svako unošenje kvalitetnih priplodnih domaćih životinja, jaja za leženje, semena za 
veštačko osemenjavanje domaćih životinja, jajnih ćelija i embriona, u cilju 
sprovođenja odgajivačkog programa na teritoriji Republike Srbije, osim uvoza radi 
tranzita, kao i privremenog uvoza priplodnih životinja radi takmičenja, izložbi i 
dr.;*

50) 
uporedni test (kontrolno testiranje) jeste odabrani način 
		upoređivanja nekih osobina različitih rasa, sojeva, linija, meleza ili 
		hibrida domaćih životinja, hrane, dodataka hrani, opreme i dr.; 


51) uslovno grlo jeste propisana jedinica za poređenje među vrstama i 
		kategorijama domaćih životinja; 


51a)farma 
divljačijeste 
ograđeni ili zatvoreni objekat u kojem se gaji posebnom tehnologijom jedna vrsta 
divljači radi prometa proizvodima životinjskog porekla, dalje reprodukcije;*

52) 
hibrid je individua dobijena ukrštanjem domaćih životinja 
		različitih vrsta, rasa ili linija.

*Službeni glasnik RS, broj 14/2016




Ciljevi u stočarstvu




Član 3.

Ciljevi u stočarstvu jesu: 


1) poboljšanje, odnosno očuvanje osobina domaćih životinja vodeći računa o 
		njihovoj vitalnosti; 

2) očuvanje genetske varijabilnosti i biološke raznovrsnosti u 
		stočarstvu; 

3) očuvanje poljoprivrednih površina u njihovoj upotrebi shodno nameni;
		

4) proizvodnja dovoljnih količina kvalitetnih stočarskih proizvoda; 


5) obezbeđivanje odgovarajuće ishrane za svaku vrstu domaćih životinja;
		

6) sprovođenje organske proizvodnje u stočarstvu; 


7) očuvanje autohtonih rasa domaćih životinja; 


8) sprečavanje negativnih posledica gajenja domaćih životinja u srodstvu;
		

9) sprovođenje zoohigijenskih i etoloških normativa u gajenju domaćih 
		životinja; 

10) gajenje domaćih životinja uz poštovanje ekoloških normativa; 


11) ostvarivanje prava i dužnosti subjekata u stočarstvu; 


12) izvođenje stručnih zootehničkih poslova; 


13) primena rezultata naučnoistraživačkog, stručnog, obrazovnog i 
		savetodavnog rada u stočarstvu; 

14) identifikacija, obeležavanje i registracija domaćih životinja; 


15) korišćenje informacionih sistema u stočarstvu; 


16) uređenje prometa 
* proizvodima životinjskog 
		porekla. 

Ciljevi u stočarstvu iz stava 1. ovog člana ostvaruju se sprovođenjem 
		odgajivačkih programa, kao i obavljanjem drugih poslova u stočarstvu, u 
		skladu sa ovim zakonom.

*Službeni glasnik RS, broj 14/2016






Načelo nediskriminacije




Član 4. 


Uređivanje odnosa u oblasti stočarstva zasniva se na načelu 
		nediskriminacije – upis u glavnu matičnu evidenciju domaćih životinja 
		omogućiti za svaku domaću životinju koja ispunjava uslove za upis, na 
		zahtev odgajivača, odnosno vlasnika domaće životinje. Svaki odgajivač ima 
		pravo da postane član osnovne odgajivačke organizacije, odnosno da 
		učestvuje u sprovođenju odgajivačkog programa, ako gaji priplodne domaće 
		životinje na području rada osnovne odgajivačke organizacije i ako je 
		saglasan da učestvuje u realizaciji odgajivačkog programa. 



II. SUBJEКTI U STOČARSTVU I NJIHOVI ORGANIZACIONI OBLICI 




Vrste subjekata



Član 5.

Obavljanje poslova u stočarstvu na teritoriji Republike Srbije, u okviru 
		svojih ovlašćenja, obezbeđuju Republika Srbija preko ministarstva 
		nadležnog za poslove poljoprivrede (u daljem tekstu: Ministarstvo), 
		odgajivači, odgajivačke organizacije i organizacije sa posebnim 
		ovlašćenjima, kao i drugi subjekti u stočarstvu.




Pravni položaj subjekata koji obavljaju poslove u stočarstvu




Član 6.

Poslove u stočarstvu može da obavlja pravno lice koje je registrovano u 
		Registru privrednih subjekata, odnosno 

u drugom odgovarajućem registru propisanom zakonom* i koje je 
		upisano u Registar odgajivačkih organizacija i organizacija sa posebnim 
		ovlašćenjima (u daljem tekstu: Registar). 

Pravno lice iz stava 1. ovog člana osniva se kao: 


1) osnovna odgajivačka organizacija; 


2) regionalna odgajivačka organizacija; 


3) glavna odgajivačka organizacija; 


4) organizacija sa posebnim ovlašćenjima. 


Pravna lica iz stava 1. ovog člana registruju se u Registar privrednih 
		subjekata u skladu sa zakonom kojim se uređuje registracija privrednih 
		subjekata. 

Pravno lice iz stava 1. ovog člana upisuje se u Registar ako ispunjava 
		uslove u pogledu stručnog kadra, prostorija (objekat) i odgovarajuće 
		opreme. 

Ministar nadležan za poslove poljoprivrede (u daljem tekstu: ministar) 
		propisuje uslove u pogledu objekata i odgovarajuće opreme iz stava 4. 
		ovog člana. 

Ministar utvrđuje ispunjenost uslova iz st. 4. i 5. ovog člana rešenjem.
		

Rešenje ministra iz stava 6. ovog člana je konačno i protiv njega može se 
		pokrenuti upravni spor. 

*Službeni glasnik RS, broj 14/2016




1. Odgajivačke organizacije





1) Osnovna odgajivačka organizacija




Član 7.

Osnovna odgajivačka organizacija dužna je da izradi i sprovodi osnovni 
		odgajivački program. 

U sprovođenju odgajivačkog programa iz stava 1. ovog člana, osnovna 
		odgajivačka organizacija naročito: 

1) učestvuje u odabiranju domaćih životinja
*; 


1a) vrši obeležavanje domaćih životinja;*

2) vodi osnovnu matičnu evidenciju i podatke dostavlja regionalnoj 
		odgajivačkoj organizaciji i glavnoj odgajivačkoj organizaciji; 


3) vrši kontrolu proizvodnih sposobnosti domaćih životinja nad najmanjim 
		brojem domaćih životinja koji omogućava pravilno izvođenje odgajivačkog 
		programa. 

Osnovna odgajivačka organizacija poslove iz st. 1. i 2. ovog člana može 
		da obavlja ako ima: 


1) u 
radnom odnosu na neodređeno vreme na poslovima gajenja domaćih životinja najmanje 
jedno lice koje ima stečeno visoko obrazovanje na studijama drugog stepena 
(master akademske studije, specijalističke akademske studije, specijalističke 
strukovne studije), odnosno koje je steklo obrazovanje na osnovnim studijama u 
trajanju od najmanje četiri godine iz oblasti stočarstva ili zootehnike, odnosno 
na studijama prvog stepena (osnovne akademske studije, osnovne strukovne 
studije), odnosno na studijama u trajanju do tri godine iz oblasti stočarstva ili 
zootehnike;*

2) odgovarajuću opremu.

*Službeni glasnik RS, broj 14/2016




2) Regionalna odgajivačka organizacija




Član 8.

Regionalna odgajivačka organizacija sprovodi glavni odgajivački program 
		na svojoj teritoriji,


po dobijanju saglasnosti glavne odgajivačke organizacije*. 

U sprovođenju odgajivačkog programa iz stava 1. ovog člana, regionalna 
		odgajivačka organizacija naročito: 

1)  

brisana je (vidi član 6. 
Zakona - 14/2016-31)

2) vrši odabiranje domaćih životinja i širi njihov genetski napredak;
		

3)  

brisana je (vidi član 6. 
Zakona - 14/2016-31)

4)  

brisana je (vidi član 6. 
Zakona - 14/2016-31)

5) obrađuje podatke iz osnovne matične evidencije dobijene od osnovne 
		odgajivačke organizacije i dostavlja ih glavnoj odgajivačkoj 
		organizaciji; 


6) vrši linearnu ocenu i superkontrolu mlečnosti radi sprovođenja odgajivačkog 
programa.*

Regionalna odgajivačka organizacija može da obavlja poslove iz stava 2. 
		ovog člana ako ima: 


1) u radnom odnosu na neodređeno vreme na poslovima selekcije domaćih 
životinja odgovarajući broj stručnjaka, a najmanje dva lica koja imaju stečeno 
visoko obrazovanje na studijama drugog stepena (master akademske studije, 
specijalističke akademske studije, specijalističke strukovne studije), odnosno 
koja su stekla obrazovanje na osnovnim studijama u trajanju od najmanje četiri 
godine iz oblasti stočarstva ili zootehnike, od kojih jedan sa položenim 
stručnim ispitom i radnim iskustvom od najmanje dve godine na poslovima selekcije 
domaćih životinja;*

2) odgovarajuću opremu.

*Službeni glasnik RS, broj 14/2016




3) Glavna odgajivačka organizacija




Član 9.

Glavna odgajivačka organizacija dužna je da izradi i sprovodi glavni 
		odgajivački program, koji rešenjem prihvata Ministarstvo. 

Pri sprovođenju glavnog odgajivačkog programa iz stava 1. ovog člana, 
		glavna odgajivačka organizacija,


u zavisnosti od vrste, odnosno rase domaćih životinja* naročito: 

1) vodi glavnu matičnu evidenciju po vrstama, odnosno rasama domaćih 
		životinja na teritoriji Republike Srbije; 

2) izdaje pedigre i uverenje o poreklu i druge zootehničke dokumente i 
		vodi evidenciju o njima; 

3) vrši 

procenu priplodne vrednosti i rangiranje* domaćih životinja;
		

4)  

brisana je (vidi član 7. 
Zakona - 14/2016-31)

5) 
brisana je (vidi član 7. 
Zakona - 14/2016-31)


6) daje saglasnost za korišćenje i distribuciju semena za veštačko 
osemenjavanje kvalitetnih priplodnjaka;*

7) izrađuje plan korišćenja kvalitetnih priplodnih pčelinjih matica majki;
		


8) vodi evidenciju odgajivačkih organizacija i organizacija sa posebnim 
ovlašćenjima koje sprovode glavni odgajivački program;*

9) vodi evidenciju odgajivača kvalitetnih priplodnih domaćih životinja;
		

10) predlaže priznavanje novostvorenih rasa, linija i hibrida domaćih 
		životinja; 

11) izrađuje stručna uputstva za sprovođenje glavnog odgajivačkog 
		programa; 


12) kontroliše rad na sprovođenju odgajivačkog programa osnovne i 
regionalne odgajivačke organizacije i organizacija sa posebnim ovlašćenjima koje 
sprovode glavni odgajivački program.*

Glavna odgajivačka organizacija poslove iz st. 1. i 2. ovog člana može 
		da obavlja ako ima: 

1) potreban broj stručnjaka, a najmanje dva doktora biotehničkih nauka – 
		oblast zootehničkih nauka, sa naučnim ili nastavnim zvanjem, od kojih 
		jedan sa rezultatima naučno-stručnog rada i radnim iskustvom u oblasti 
		odgajivanja i selekcije od najmanje pet godina, po vrstama domaćih 
		životinja; 


2) u radnom odnosu na neodređeno vreme najmanje po jedno lice za vođenje 
glavne matične evidencije za svaku vrstu ili rasu domaćih životinja, koje ima 
stečeno visoko obrazovanje na studijama drugog stepena (master akademske studije, 
specijalističke akademske studije, specijalističke strukovne studije), odnosno 
koje je steklo obrazovanje na osnovnim studijama u trajanju od najmanje četiri 
godine iz oblasti stočarstva ili zootehnike;*

3) odgovarajuću opremu.

*Službeni glasnik RS, broj 14/2016




2. Organizacije sa posebnim ovlašćenjima




Član 10. 


Organizacije sa posebnim ovlašćenjima jesu: 


1) centar za reprodukciju životinja i veštačko osemenjavanje; 


2) testna stanica; 


3) laboratorija za ispitivanje kvaliteta
sirovog* mleka; 


4) laboratorija za molekularno-genetske testove; 


5) organizacija za sakupljanje, dobijanje i presađivanje embriona; 


6) centar za selekciju pčelinjih matica; 


7) inkubatorska stanica; 


8) odgajivalište matica riba, mlađi i oplođene ikre;*


9) distributivni centar za promet reproduktivnog materijala.*

Organizacija iz stava 1. tačka 1) ovog člana gaji potreban broj 
		priplodnjaka za dobijanje i promet 

semena za veštačko osemenjavanje* radi sprovođenja glavnog 
		odgajivačkog programa. 

Organizacija iz stava 1. tačka 2) ovog člana vrši kontrolu proizvodnih 
		sposobnosti domaćih životinja radi sprovođenja odgajivačkog programa i 
		druga testiranja, u skladu sa ovim zakonom. 

Organizacija iz stava 1. tačka 3) ovog člana vrši ispitivanja kvaliteta 
		
sirovog*  
mleka domaćih životinja radi sprovođenja odgajivačkog programa. 


Organizacija iz stava 1. tačka 4) ovog člana vrši molekularno- genetske 
		testove radi sprovođenja odgajivačkog programa. 

Organizacija iz stava 1. tačka 5) ovog člana vrši poslove sabiranja, 
		dobijanja i presađivanja embriona radi sprovođenja odgajivačkog programa.
		

Organizacija iz stava 1. tačka 6) ovog člana vrši merenje, testiranje, 
		ocenjivanje osobina i kontrolisanu oplodnju matica majki za potrebe 
		selekcijskog programa iz pčelarstva, kao i gajenje i promet priplodnog 
		materijala pčela, u skladu sa odgajivačkim programom za ovu vrstu 
		priplodnih domaćih životinja. 

Organizacija iz stava 1. tačka 7) ovog člana vrši proizvodnju živine u 
		inkubatoru radi sprovođenja odgajivačkog programa. 

Organizacija iz stava 1. tačka 8) ovog člana vrši gajenje i promet 
		priplodnog materijala, u skladu sa odgajivačkim programom za ovu vrstu i 
		rasu domaćih životinja.

Organizacija iz stava 1. tačka 9) ovog člana vrši skladištenje i promet 
semena za veštačko osemenjavanje domaćih životinja radi sprovođenja odgajivačkog 
programa.*

Organizacije sa posebnim ovlašćenjima sprovode poslove predviđene glavnim 
odgajivačkim programom po dobijanju saglasnosti glavne odgajivačke organizacije.*

Organizacije iz stava 1. tač. 2) do 9) ovog člana obavljaju poslove iz 
st. 3. do 10. ovog člana ako ispunjavaju uslove u pogledu stručnog kadra, 
objekata i opreme.*

Ministar bliže propisuje uslove u pogledu stručnog kadra iz stava 12. 
ovog člana.*

*Službeni glasnik RS, broj 14/2016




3. Naučno-stručni savet za stočarstvo





Osnivanje Naučno-stručnog saveta za stočarstvo




Član 11.

Radi razmatranja stručnih pitanja, davanja stručnih mišljenja i učešća u 
		realizaciji projektnih zadataka u oblasti stočarstva, ministar, u skladu 
		sa propisima kojima se uređuje državna uprava, rešenjem osniva posebnu 
		radnu grupu – Naučno-stručni savet za stočarstvo (u daljem tekstu: 
		Naučno-stručni savet). 




Poslovi Naučno-stručnog saveta




Član 12.

Naučno-stručni savet razmatra stručna pitanja, daje stručna mišljenja i 
		učestvuje u realizaciji projektnih zadataka u vezi sa: 

1) propisima kojima se uređuje oblast stočarstva; 


2) donošenjem odgajivačkih programa; 


3) godišnjim izveštajima o radu odgajivačkih organizacija na sprovođenju 
		odgajivačkih programa; 

4) uvozom kvalitetnih priplodnih domaćih životinja i genetskog materijala 
		i njihovom uvođenju u odgajivačke programe; 

5) uvođenjem novih metoda za procenu priplodne vrednosti i ocenjivanje 
		priplodnih domaćih životinja; 

6) predlozima dugoročnih razvojnih programa iz oblasti stočarstva;
		

7) predlozima mera poljoprivredne politike iz oblasti stočarstva; 


8) Listom autohtonih rasa domaćih životinja i ugroženih autohtonih rasa;
		

9) predlozima za priznavanje novostvorenih rasa i hibrida domaćih 
		životinja; 

10) drugim značajnim pitanjima iz oblasti stočarstva.



III. REGISTAR 





Upis u Registar




Član 13.

Upis u Registar vrši se na osnovu zahteva koji pravno lice podnosi 
		Ministarstvu i rešenja ministra o ispunjenosti uslova za obavljanje poslova 
		u stočarstvu. 

Ministar donosi rešenje iz stava 1. ovog člana u roku od dva meseca od 
		dana podnošenja zahteva za upis u Registar. 

Rešenjem iz stava 1. ovog člana utvrđuje se oblast rada u stočarstvu po 
		vrstama domaćih životinja. 

Rešenje iz stava 1. ovog člana izdaje se na period od pet godina i može 
		se obnoviti. 

Zahtev za obnovu rešenja podnosi se najmanje šest meseci pre isteka roka 
		važenja rešenja. 

Pravno lice iz stava 1. ovog člana dužno je da obavesti Ministarstvo o 
		svakoj promeni podataka koji se odnose na upis u Registar. 

Ministar propisuje sadržinu i obrazac zahteva iz stava 1. ovog člana.




Sadržina i način vođenja Registra




Član 14.

Podaci iz Registra su javni. 


Registar se vodi u elektronskoj formi i može se povezivati sa drugim 
		bazama i registrima koje vodi Ministarstvo. 

Ministar bliže propisuje sadržinu i način vođenja Registra. 





Brisanje iz Registra




Član 15.

Pravno lice briše se iz Registra ako: 


1) donese odluku o prestanku obavljanja određene delatnosti za koju je 
		upisano u Registar; 

2) prestane da ispunjava propisane uslove; 


3) ne sprovodi odgajivački program; 


4) po isteku roka iz člana 13. stav 4. ovog zakona, nije izdato novo 
		rešenje. 

Brisanje iz Registra vrši se na osnovu rešenja koje donosi ministar.
		

Ministar donosi rešenje o brisanju iz Registra u roku od dva meseca od 
		dana ispunjenja uslova za brisanje iz Registra. 

Rešenje ministra iz stava 2. ovog člana je konačno i protiv njega može se 
		pokrenuti upravni spor. 



IV. ODGAJIVAČКI CILJEVI I SPROVOĐENJE ODGAJIVAČКIH PROGRAMA 




Odgajivački ciljevi



Član 16.

Odgajivački ciljevi u stočarstvu utvrđuju se odgajivačkim programom.
		

Osnovni odgajivački ciljevi su povećanje produktivnosti domaćih životinja, 
		izmena i poboljšanje rasnog sastava, kao i sprečavanje smanjenja brojnog 
		stanja domaćih životinja.




Mere sprovođenja ciljeva iz odgajivačkog programa




Član 17. 


Mere sprovođenja ciljeva iz odgajivačkog programa su: 


1) kontrola produktivnosti priplodnih i kvalitetnih priplodnih domaćih 
		životinja; 

2) odabiranje i proizvodnja priplodnih i kvalitetnih priplodnih domaćih 
		životinja; 

3) proizvodnja kvalitetne hrane za domaće životinje; 


4) odabiranje i korišćenje kvalitetnih muških i ženskih priplodnih domaćih 
		životinja za proizvodnju; 

5) ispitivanje prenošenja osobina na potomstvo kvalitetnih priplodnih 
		domaćih životinja; 

6)  

brisana je (vidi član 9. 
Zakona - 14/2016-31)

7) vođenje matične evidencije domaćih životinja; 


8) proizvodnja i uvođenje u proizvodnju drugih rasa i novostvorenih rasa i 
		hibrida domaćih životinja; 

9) druge odgajivačke i zootehničke mere.




Dugoročni program mera za sprovođenje odgajivačkog programa




Član 18.

Mere iz člana 17. ovog zakona utvrđuju se Dugoročnim programom mera za 
		sprovođenje odgajivačkog programa koji donosi Vlada za period od pet 
		godina. 

Program iz stava 1. ovog člana sadrži mere odabiranja i korišćenja 
		kvalitetnih priplodnih domaćih životinja, uvođenja u proizvodnju i širenja 
		drugih novostvorenih rasa i hibrida domaćih životinja, ispitivanja 
		prenošenja osobina na potomstvo, kontrole produktivnosti priplodnih i 
		kvalitetnih priplodnih domaćih životinja i kontrolisanog razmnožavanja 
		domaćih životinja po vrstama i rasama u Republici Srbiji, kao i visinu i 
		izvore sredstava za sprovođenje programa.




Godišnji program mera za sprovođenje odgajivačkog programa




Član 19.

Za sprovođenje Dugoročnog programa mera za sprovođenje odgajivačkog 
		programa Vlada donosi Godišnji program mera za sprovođenje odgajivačkog 
		programa koji sadrži obim i vrstu mera za pojedine vrste domaćih 
		životinja, obim sredstava za sprovođenje mera, kao i način raspodele 
		sredstava.




Glavni odgajivački program




Član 20.

Glavnim odgajivačkim programom utvrđuju se odgajivački ciljevi, veličina 
		populacije, odgajivačke metode i selekcijski program, program banke 
		gena, razvojni i istraživački zadaci za potrebe povećanja efikasnosti 
		izvođenja programa i uslovi za uspešnije gajenje domaćih životinja. 


Glavnim odgajivačkim programom obezbeđuje se širenje genetskog napretka i 
		poboljšanje kvaliteta stočarskih proizvoda, u skladu sa zootehničkim 
		standardima. 

Za svaku vrstu, odnosno rasu domaćih životinja koje su od značaja za 
		stočarstvo donosi se glavni odgajivački program.




Uslovi koje mora da ispunjava glavni odgajivački program




Član 21.

Glavni odgajivački program donosi glavna odgajivačka organizacija.
		

Odgajivački program iz stava 1. ovog člana mora da ispunjava sledeće 
uslove:*

1) da definiše naziv rase i rasne karakteristike za rase uključene u 
odgajivački program;*

2) da definiše odgajivačke ciljeve, koji u slučaju ustanovljavanja glavne 
matične evidencije za novu rasu uključuju detaljne uslove za ustanovljavanje nove 
rase;*

3) da je u funkciji unapređenja stočarstva tako da se njegovim sprovođenjem 
postižu odgajivački ciljevi i da je obezbeđena kontrola proizvodnih osobina, 
radne sposobnosti, kao i drugih osobina domaćih životinja;*

4) da je obezbeđena dovoljno velika populacija domaćih životinja za 
unapređenje rase u skladu sa njim, odnosno očuvanje rase gde se to smatra 
neophodnim;*

5) da su obezbeđeni odgovarajući organizaciono-tehnički uslovi za njegovo 
sprovođenje;*

6) da se primenjuju odgovarajuće metode i načini za utvrđivanje porekla 
priplodnih domaćih životinja i izrade pedigrea;*

7) da je obezbeđen sistem identifikacije i registracije domaćih životinja 
uključenih u odgajivački program;*

8) da je obezbeđeno vođenje propisane dokumentacije;*

9) da je obezbeđeno očuvanje genetske varijabilnosti i biološke 
raznovrsnosti u stočarstvu;*

10) da je obezbeđeno sprečavanje neplanskog parenja u srodstvu;*

11) da su obezbeđene genetske rezerve;*

12) da je obezbeđen sistem unutrašnje kontrole rada nad poslovima u 
izvođenju odgajivačkog programa;*

13) da predvidi podelu glavne matične evidencije, ukoliko postoje 
različiti uslovi za upis domaćih životinja ili ukoliko postoje različite 
procedure za klasiranje priplodnih domaćih životinja u glavnoj matičnoj 
evidenciji.*

*Službeni glasnik RS, broj 14/2016




Selekcijski program




Član 22.

Selekcijskim programom utvrđuje se način ispitivanja proizvodnih 
		sposobnosti, ocenjivanja i odabiranja priplodnih domaćih životinja, plan 
		korišćenja priplodnih domaćih životinja radi ostvarivanja odgajivačkih 
		ciljeva, kao i metode za procenu priplodne vrednosti priplodnih domaćih 
		životinja. 

Brisan je raniji stav 2. (vidi član 11. Zakona - 14/2016-3)




Osnovni odgajivački program




Član 23.

Osnovna odgajivačka organizacija donosi osnovni odgajivački program koji 
		mora biti u skladu sa glavnim odgajivačkim programom. 

Usklađenost osnovnog odgajivačkog programa sa glavnim odgajivačkim 
		programom uvrđuje glavna odgajivačka organizacija.




Кontrola sprovođenja* odgajivačkog programa


*Službeni glasnik RS, broj 14/2016



Član 24.


Кontrolu sprovođenja* odgajivačkog programa vrši 
		Ministarstvo. 

Pri vršenju kontrole iz stava 1. ovog člana Ministarstvo može zahtevati 
		od odgajivačke organizacije objašnjenja i podatke potrebne za sprovođenje 
		odgajivačkog programa i ima pravo uvida u dokumentaciju koja se odnosi 
		na odgajivački program. 

Glavna odgajivačka organizacije dužna je da Ministarstvu dostavi 
		izveštaj o sprovođenju glavnog odgajivačkog programa za proteklu 
		kalendarsku godinu, najkasnije do isteka prvog tromesečja tekuće godine.

*Službeni glasnik RS, broj 14/2016



V. КONTROLA PRODUКTIVNOSTI I OČUVANJE OSOBINA DOMAĆIH ŽIVOTINJA 





Priplodne i kvalitetne priplodne domaće životinje i uvođenje u priplod 
		domaćih životinja




Član 25.

Priplodnim domaćim životinjama, u smislu ovog zakona, smatraju se zdrave 
		domaće životinje namenjene za dalju reprodukciju. 

Кvalitetnim priplodnim domaćim životinjama, u smislu ovog zakona, 
		smatraju se domaće životinje koje ispunjavaju propisane uslove u pogledu 
		porekla, eksterijera, rasnih i proizvodnih osobina, i to: 

1) ženska priplodna grla (plotkinje) koja su pod stalnom kontrolom 
		proizvodnih sposobnosti, imaju poznata oba roditelja i upisana su u 
		glavnu matičnu evidenciju domaćih životinja; 

2) muška priplodna grla (priplodnjaci) koja potiču od ispitanih roditelja 
		sa pozitivnim rezultatima ispitivanja, a koja su ispitivanjem proizvodnih 
		sposobnosti dala pozitivne rezultate, kao i muška priplodna grla koja 
		potiču od ispitanih roditelja sa pozitivnim rezultatima ispitivanja, a 
		nalaze se u postupku ispitivanja i upisana su u glavnu matičnu evidenciju 
		domaćih životinja. 

Priplodna živina potiče od jaja čistih rasa i dedovskih matičnih jata.
		

Кvalitetne priplodne pčelinje matice potiču od pčela čiste rase i moraju 
		imati podatke o najmanje dve generacije ženskih predaka umatičene matice 
		majke. 

Uvođenje u priplod domaćih životinja vrši odgajivač. 


Priplodne domaće životinje i kvalitetne priplodne domaće životinje moraju 
		da ispunjavaju uslove za uvođenje u priplod koje propisuje ministar.




Poreklo kvalitetnih priplodnih domaćih životinja




Član 26.

Svaka kvalitetna priplodna domaća životinja, odnosno drugi priplodni 
		materijal mora imati poznato poreklo. 

Poznato poreklo kvalitetne priplodne domaće životinje i drugog priplodnog 
		materijala utvrđuje glavna odgajivačka organizacija. 

Poreklo ženskih kvalitetnih priplodnih domaćih životinja može biti puno, 
		odnosno nepotpuno poreklo. 

Poreklo muških kvalitetnih priplodnih domaćih životinja može biti puno.
		

Punim poreklom kvalitetne priplodne domaće životinje, u smislu ovog 
		zakona, smatra se ako su poznate dve ili više generacija predaka, 

u zavisnosti od uslova predviđenih glavnom matičnom evidencijom*. 

Nepotpunim poreklom kvalitetne priplodne domaće životinje, u smislu ovog 
		zakona, smatra se ako se ne mogu utvrditi svi preci, na način utvrđen u 
		stavu 5. ovog člana. Minimalni udeo poznatog porekla u tom slučaju je 
		poznato poreklo jednog od roditelja. 

Ministar propisuje uslove za ispunjavanje punog ili nepotpunog porekla 
		kvalitetnih priplodnih domaćih životinja iz st. 5. i 6. ovog člana, kao i 
		metode i način za utvrđivanje i proveru porekla.

*Službeni glasnik RS, broj 14/2016




Vrste, upis i sadržina matične evidencije i registra




Član 27.*

Domaće životinje mogu da se upišu u matičnu evidenciju, odnosno u 
registar, i to:*

1) glavnu matičnu evidenciju domaćih životinja;*

2) matičnu evidenciju autohtonih rasa domaćih životinja o poreklu rase;*

3) registar matičnih jata živine;*

4) registar matica pčela poznatog porekla.*

Matična evidencija, odnosno registar sadrži naročito podatke o:*

1) vrsti, rasi i poreklu domaćih životinja;*

2) identifikaciji grla;*

3) datumu rođenja domaćih životinja;*

4) imenu i prezimenu, odnosno nazivu odgajivača i adresi, odnosno 
sedištu odgajivača.*

Matičnu evidenciju, odnosno registar iz stava 1. ovog člana vodi glavna 
odgajivačka organizacija.*

Ministar bliže propisuje uslove za upis domaćih životinja u matičnu 
evidenciju, odnosno u registar, sadržinu i način vođenja matične evidencije, 
odnosno registra, kao i uslove koje treba ispuniti prilikom vođenja matične 
evidencije, odnosno registra.*

*Službeni glasnik RS, broj 14/2016






Кontrola proizvodnih sposobnosti i procena priplodne vrednosti domaćih 
		životinja




Član 28.

Кontrola proizvodnih sposobnosti i procena priplodne vrednosti domaćih 
		životinja vrši se na način i metodama koje su određene glavnim 
		odgajivačkim programom. 

Rezultati procenjene priplodne vrednosti domaćih životinja koriste se za 
		razvrstavanje kvalitetnih priplodnih domaćih životinja u klase. 


Кontrola proizvodnih sposobnosti i metode za procenu priplodne vrednosti 
		domaćih životinja moraju biti u skladu sa međunarodno priznatim 
		postupcima i metodama. 

O kontroli proizvodnih sposobnosti i drugih osobina domaćih životinja 
		odgajivačka organizacija i organizacija sa posebnim ovlašćenjima vode 
		zbirku podataka. 

Ministar propisuje način vršenja kontrole proizvodnih sposobnosti domaćih 
		životinja, metode za procenu priplodne vrednosti domaćih životinja, kao i 
		sadržinu i način vođenja zbirke podataka iz stava 4. ovog člana.



Obaveštavanje odgajivača o rezultatima kontrole proizvodnih sposobnosti i
		
procene priplodne vrednosti domaćih životinja




Član 29.

Osnovna odgajivačka organizacija dužna je da odgajivaču daje rezultate 
		kontrole proizvodnih sposobnosti priplodnih domaćih životinja i procene 
		priplodne vrednosti domaćih životinja u obimu, roku i na način koji je 
		utvrđen odgajivačkim programom.




Razvrstavanje kvalitetnih priplodnih domaćih životinja u klase




Član 30.

Svaka kvalitetna priplodna domaća životinja mora biti ocenjena i 
		razvrstana u klase radi sprovođenja selekcijskog programa i gajenja.
		

Ocenjivanje i razvrstavanje kvalitetnih priplodnih domaćih životinja u klase 
		vrši odgajivačka organizacija. 

Ministar propisuje postupak i način ocenjivanja i razvrstavanja kvalitetnih 
		priplodnih domaćih životinja u klase.




Priznavanje novih rasa, linija i hibrida domaćih životinja




Član 31.

Nove rase, linije i hibridi domaćih životinja koje nastaju na teritoriji 
		Republike Srbije priznaje ministar rešenjem. 

Ministar propisuje uslove za priznavanje novih rasa, linija i hibrida 
		domaćih životinja.




Testiranje novih rasa, provenijenci, linija, hibrida i uveženih 
		kvalitetnih priplodnih domaćih životinja




Član 32.

Za uključivanje novih rasa, provenijenci, linija, hibrida i uveženih 
		kvalitetnih priplodnih domaćih životinja u glavni odgajivački program 
		postojećih rasa mora biti sprovedena odgovarajuća provera njihovih 
		proizvodnih sposobnosti, procena priplodne vrednosti i razvrstavanje u 
		klase. 

Proveru proizvodnih sposobosti kvalitetnih priplodnih domaćih životinja, 
		procenu priplodne vrednosti i razvrstavanje u klase vrši odgajivačka 
		organizacija.




Razmnožavanje domaćih životinja




Član 33.

Razmnožavanje domaćih životinja je zootehnički postupak koji se izvodi 
		veštačkim osemenjavanjem ili prirodnim parenjem pod uslovima i na način 
		propisan ovim zakonom i propisima kojima se uređuje zdravstvena zaštita 
		životinja. 


Izvođač 
veštačkog osemenjavanja, odnosno odgajivač* dužan je da vodi 
		evidenciju o veštačkom osmenjavanju, odnosno prirodnom parenju i da izdaje 
		potvrdu o veštačkom osemenjavanju, odnosno o prirodnom parenju. 


Ministar bliže propisuje način vođenja evidencije o veštačkom 
osemenjavanju, odnosno prirodnom parenju, kao i sadržinu potvrde iz stava 2. ovog 
člana.*

*Službeni glasnik RS, broj 14/2016




Parenje u srodstvu*

*Službeni glasnik RS, broj 14/2016



Član 34.*

Parenje u srodstvu vrši se tako da se poštuje najveći dozvoljeni 
koeficijent srodstva koji je određen glavnim odgajivačkim programom za svaku 
vrstu i rasu domaćih životinja kako bi se sprečilo smanjenje vitalnosti, 
sposobnosti preživljavanja, plodnosti i drugih osobina domaćih životinja u 
uzastopnim generacijama.*

*Službeni glasnik RS, broj 14/2016




Priplodnjaci za prirodno parenje




Član 35.*

Priplodnjaci za prirodno parenje moraju da ispunjavaju uslove iz člana 25. 
stav 2. tačka 2) ovog zakona.*

Odgajivač može da koristi priplodnjaka za prirodno parenje ako ima matični 
list priplodnjaka, pedigre i dozvolu za njegovo korišćenje izdatu od glavne 
odgajivačke organizacije, ako je priplodnjak upisan u glavnu matičnu evidenciju 
domaćih životinja i ako se za priplodnjaka vodi propisni spisak.*

Izuzetno od st. 1. i 2. ovog člana, kada ne postoji dovoljan broj 
kvalitetnih priplodnih domaćih životinja, ministar može da dozvoli korišćenje 
priplodnjaka i kada nisu ispunjeni propisani uslovi.*

Glavnim odgajivačkim programom utvrđuju se uslovi i način korišćenja 
priplodnjaka, kao i period važenja dozvole za korišćenje priplodnjaka za prirodno 
parenje.*

Zabranjeno je korišćenje za priplod muških grla koja nisu odabrana za 
priplod, kao i muških grla u tovu.*

*Službeni glasnik RS, broj 14/2016




Priplodnjaci za proizvodnju semena za 
veštačkoosemenjavanje*

*Službeni glasnik RS, broj 14/2016



Član 36.*

Priplodnjaci za proizvodnju semena za veštačko osemenjavanje moraju da 
ispunjavaju uslove iz člana 25. stav 2. tačka 2) ovog zakona.*

Izuzetno od stava 1. ovog člana, kada je ugroženo razmnožavanje domaćih 
životinja, ministar može da dozvoli korišćenje priplodnjaka za proizvodnju semena za 
veštačko osemenjavanje i kada nisu ispunjeni propisani uslovi.*

Centar za reprodukciju životinja i veštačko osemenjavanje može da koristi 
za proizvodnju semena za veštačko osemenjavanje odabrane priplodnjake ako ima 
matični list priplodnjaka, pedigre, ako je priplodnjak upisan u glavnu matičnu 
evidenciju domaćih životinja i ako ima dozvolu za njegovo korišćenje izdatu od 
strane ministra, na predlog komisije za godišnji pregled centara za reprodukciju 
životinja i veštačko osemenjavanje koju obrazuje ministar.*

Glavnim odgajivačkim programom određuju se uslovi i način korišćenja 
priplodnjaka za proizvodnju semena za veštačko osemenjavanje.*

Odabiranje priplodnjaka za proizvodnju semena za veštačko osemenjavanje vrši 
se po potrebi, a najmanje jedanput godišnje.*

Zabranjeno je korišćenje priplodnjaka koji nisu odabrani za korišćenje u 
priplodu za proizvodnju semena za veštačko osemenjavanje.*

*Službeni glasnik RS, broj 14/2016




Seme za veštačko osemenjavanje*

*Službeni glasnik RS, broj 14/2016



Član 37.*

Seme za veštačko osemenjavanje domaćih životinja može se koristiti i 
staviti u promet ako:*

1) je dobijeno i uskladišteno u centru za reprodukciju životinja i 
veštačko osemenjavanje;*

2) je dobijeno od priplodnjaka koji imaju zootehnička dokumenta iz člana 
36. stav 3. ovog zakona;*

3) je obeleženo na propisan način, da se za njega vodi evidencija o 
proizvodnji i da ga prati propisana dokumentacija;*

4) ispunjava uslove o kvalitetu propisane ovim zakonom i uslove o 
zdravstvenoj ispravnosti u skladu sa propisima kojima se uređuje zdravstvena 
zaštita životinja.*

Izuzetno od stava 1. ovog člana odgajivač može proizvoditi i koristiti 
seme za veštačko osemenjavanje koje ispunjava uslove iz stava 1. tač. 2) i 4) ako 
služi za sopstvene potrebe na poljoprivrednom gazdinstvu.*

Centar za reprodukciju životinja i veštačko osemenjavanje ne sme ometati 
promet semenom za veštačko osemenjavanje koje je dobijeno u drugom centru za 
reprodukciju životinja i veštačko osemenjavanje, ako to seme za veštačko 
osemenjavanje ispunjava propisane uslove.*

Odredba stava 1. ovog člana ne odnosi se na seme za veštačko osemenjavanje 
živine, krznašica, kunića i pčela.*

Ministar propisuje način obeležavanja semena za veštačko osemenjavanje, 
način vođenja evidencije o proizvodnji semena za veštačko osemenjavanje, kao i 
uslove koje mora da ispunjava seme za veštačko osemenjavanje u pogledu kvaliteta.*

*Službeni glasnik RS, broj 14/2016




Veštačko osemenjavanje i upis u Registar izvođača
veštačkog osemenjavanja 



Član 38.

Veštačko osemenjavanje može da obavlja pravno lice i preduzetnik (u daljem 
		tekstu: izvođač veštačkog osemenjavanja) ako je upisan u Registar izvođača 
		veštačkog osemenjavanja, koji vodi Ministarstvo. 

Veštačko osemenjavanje 

u svom stadu* 

može da obavlja i 

odgajivač* na osnovu ugovora o 
		saradnji sa izvođačem veštačkog osemenjavanja ako je stručno osposobljeno za 
		izvođenje veštačkog osemenjavanja i ako poseduje srednju stručnu spremu 
		poljoprivrednog ili veterinarskog smera,


da uz saglasnost izvođača veštačkog osemenjavanja može da izvrši 
osemenjavanje na području naseljenih mesta sa otežanim uslovima rada za koju je 
odgajivač dobio saglasnost.*


Stručno osposobljavanje odgajivača za veštačko osemenjavanje životinja vrši 
se na organizovanim obukama koje sprovodi srednja škola i visokoobrazovna 
ustanova iz oblasti veterinarske medicine, veterinarski institut, veterinarski 
specijalistički zavod, odnosno centar za reprodukciju životinja i veštačko 
osemenjavanje, a prema programu koji donosi Ministarstvo i kojim se utvrđuje 
sadržina i način sprovođenja stručnog osposobljavanja.*

Izvođač veštačkog osemenjavanja upisuje se u Registar izvođača veštačkog 
		osemenjavanja ako ispunjava sledeće uslove: 

1) ima odgovarajući prostor i opremu; 


2) ima odgovarajući stručni kadar; 


3) obavlja veštačko osemenjavanje tokom cele godine. 


Ministar propisuje uslove u pogledu prostora, opreme i stručnog kadra iz 
		stava 4. tač. 1) i 2) ovog člana. 

Upis u Registar izvođača veštačkog osemenjavanja vrši se na osnovu zahteva 
		koji izvođač veštačkog osemenjavanja podnosi Ministarstvu. 

Ministar donosi rešenje o upisu u Registar izvođača veštačkog osemenjavanja 
		u roku od dva meseca od dana podnošenja zahteva. 

Rešenje ministra iz stava 7. ovog člana je konačno i protiv njega može se 
		pokrenuti upravni spor. 

Odredbe ovog člana ne odnose se na veštačko osemenjavanje živine, 
		krznašica, kunića i pčela.

*Službeni glasnik RS, broj 14/2016






Sadržina i način vođenja Registra izvođača
veštačkog osemenjavanja 



Član 39.

Podaci iz Registra izvođača veštačkog osemenjavanja su javni. 


Registar izvođača veštačkog osemenjavanja vodi se u elektronskoj formi i 
		može se povezivati sa drugim bazama i registrima koje vodi Ministarstvo.
		

Ministar bliže propisuje sadržinu i način vođenja Registra izvođača 
		veštačkog osemenjavanja. 




Brisanje iz Registra izvođača veštačkog osemenjavanja




Član 40.

Izvođač veštačkog osemenjavanja briše se iz Registra izvođača veštačkog 
		osemenjavanja ako: 

1) donese odluku o prestanku obavljanja delatnosti za koju je upisan u 
		Registar izvođača veštačkog osemenjavanja; 

2) prestane da ispunjava propisane uslove; 


3) ne dostavlja podatke o rezultatima veštačkog osemenjavanja centru za 
		reprodukciju životinja i veštačko osemenjavanje. 

Brisanje iz Registra izvođača veštačkog osemenjavanja vrši se na osnovu 
		rešenja koje donosi ministar. 

Ministar donosi rešenje iz stava 2. ovog člana u roku od dva meseca od 
		dana ispunjenja uslova za brisanje iz tog registra. 

Rešenje ministra iz stava 2. ovog člana je konačno i protiv njega može se 
		pokrenuti upravni spor. 




Obaveze izvođača veštačkog osemenjavanja




Član 41.

Izvođač veštačkog osemenjavanja dužan je da: 


1) vrši veštačko osemenjavanje u skladu sa glavnim odgajivačkim programom;
		

2) koristi

seme za veštačko osemenjavanje* koje ispunjava propisane uslove; 


3) ostvaruje propisane minimalne rezultate osemenjavanja; 


4) prikuplja propisane podatke o veštačkom osemenjavanju i dostavlja ih 
		centru za reprodukciju životinja i veštačko osemenjavanje i glavnoj 
		odgajivačkoj organizaciji.

*Službeni glasnik RS, broj 14/2016




Centar za reprodukciju životinja i veštačko osemenjavanje




Član 42.

U centru za reprodukciju životinja i veštačko osemenjavanje može se držati 
		priplodnjak koji ima pedigre, koji je upisan u glavnu matičnu evidenciju 
		domaćih životinja i ako ima dozvolu za korišćenje priplodnjaka izdatu od 
		strane ministra. 

Radi sprovođenja glavnog odgajivačkog programa, centar za reprodukciju 
		životinja i veštačko osemenjavanje dužan je da: 

1) koristi pozitivno testirane kvalitetne priplodne domaće životinje ili 
		kvalitetne priplodne domaće životinje koje su u postupku testiranja;
		


2) vodi evidenciju o priplodnjacima, o proizvodnji i skladištenju semena za 
veštačko osemenjavanje, o stavljanju u promet semena za veštačko osemenjavanje, kao i 
da dostavlja godišnji izveštaj Ministarstvu;*

3) prati i analizira rad izvođača veštačkog osmenjavanja na osnovu 
		podataka o rezultatima veštačkog osemenjavanja dobijenih od njega. 



Za sprovođenje glavnog odgajivačkog programa, centar za reprodukciju i 
veštačko osemenjavanje mora da ima u radnom odnosu na neodređeno vreme najmanje 
jedno lice koje ima stečeno visoko obrazovanje na studijama drugog stepena 
(master akademske studije, specijalističke akademske studije, specijalističke 
strukovne studije), odnosno koje je steklo obrazovanje na osnovnim studijama u 
trajanju od najmanje četiri godine iz oblasti stočarstva ili zootehnike i jednog 
veterinara specijalistu iz oblasti reprodukcije.*

*Službeni glasnik RS, broj 14/2016




Zaštitni pojas oko centra za selekciju pčelinjih matica




Član 43.

U zaštitnom pojasu oko centra za selekciju pčelinjih matica primenjuju se 
		posebni uslovi prometa i selidbe pčela i pčelarskog priplodnog 
		materijala radi stručne kontrole nad parenjem pčelinjih matica. 


Gajenje pčela u zaštićenom pojasu oko centara za selekciju pčelinjih 
		matica vrši se pod posebnim uslovima. 

Ministar propisuje veličinu zaštitnog pojasa i posebne uslove prometa i 
		selidbe pčela i pčelarskog priplodnog materijala, kao i posebne uslove 
		gajenja pčela.




Jajne ćelije i embrioni




Član 44.

Jajne ćelije i embrioni domaćih životinja (u daljem tekstu: jajne ćelije i 
		embrioni) mogu se koristiti i staviti u promet ako: 

1) su dobijeni i uskladišteni na propisan način u organizaciji za 
		sabiranje, dobijanje i presađivanje embriona; 

2) potiču od priplodnih domaćih životinja koje ispunjavaju uslove za 
		dobijanje jajnih ćelija i embriona u skladu sa glavnim odgajivačkim 
		programom; 

3) su obeleženi na propisan način, a ako su u domaćoj životinji primaocu 
		ona mora biti obeležena na propisan način; 

4) ih prati uverenje o poreklu i proizvodnim sposobnostima; 


5) odgovaraju propisanim uslovima o kvalitetu i zdravstvenim propisima;
		

6) objekti u kojima se obavlja promet ispunjavaju zootehničke uslove u 
		skladu sa ovim zakonom i veterinarsko-sanitarne uslove u skladu sa 
		propisima kojima se uređuje zdravstvena zaštita životinja. 

Ministar bliže propisuje uslove iz stava 1. ovog člana koje mora da 
		ispunjavaju jajne ćelije i embrioni. 

Odredbe ovog člana ne odnose se na jaja za nasad živine i pčelinje 
		matičnjake.




Genetske manipulacije i transgene domaće životinje




Član 45.

Zabranjeno je menjanje nasledne osnove domaćih životinja metodama genetske 
		manipulacije. 

Izuzetno od stava 1. ovog člana može se vršiti menjanje nasledne osnove 
		domaćih životinja metodama genetske manipulacije samo u 
		naučnoistraživačke svrhe, u zatvorenom i za tu svrhu opremljenom objektu, 
		uz dozvolu koju izdaje ministar. 

Кomercijalna upotreba transgenih domaćih životinja vrši se u skladu sa 
		propisima kojima se uređuju genetički modifikovani organizmi.




Molekularno-genetski testovi




Član 46.

Molekularno-genetski testovi koriste se za sakupljanje informacija o 
		kvalitetnim priplodnim domaćim životinjama, za donošenje odluka u 
		sprovođenju odgajivačkog programa, za očuvanje autohtonih rasa domaćih 
		životinja i radi očuvanja biološke raznovrsnosti domaćih životinja. 


Molekularno-genetske testove izvodi laboratorija za molekularno-genetske 
		testove u skladu sa načelima dobre laboratorijske prakse, kao i po 
		međunarodno priznatim metodama.




Testiranje proizvodnih sposobnosti domaćih životinja




Član 47.

Testiranje proizvodnih sposobnosti domaćih životinja 

vrši se* u 
		skladu sa glavnim odgajivačkim programom, na način kojim se obezbeđuje 
		međunarodna merljivost dobijenih rezultata. 

Brisan je raniji stav 2. (vidi član 22. Zakona - 14/2016-31)

*Službeni glasnik RS, broj 14/2016



VI. GAJENJE DOMAĆIH ŽIVOTINJA 




Cilj gajenja domaćih životinja



Član 48.

Gajenje domaćih životinja (u daljem tekstu: gajenje) vrši odgajivač, u 
		skladu sa ovim zakonom i propisima kojima se uređuje zdravstvena zaštita 
		životinja, radi ostvarivanja ciljeva u stočarstvu iz člana 3. ovog zakona.



Brisan je naziv člana 49. (vidi član 23. Zakona - 14/2016-31)



Član 49.

Brisan je (vidi član 23. Zakona - 14/2016-31)




Ispunjavanje* potreba domaćih životinja u gajenju


*Službeni glasnik RS, broj 14/2016



Član 50.

Gajenje se vrši uz 

ispunjavanje* potreba domaćih životinja u gajenju, tako da 
		se zadovoljavaju njihove biološke potrebe, ne ometaju njihove telesne 
		funkcije i ponašanje, kao i da se sa njima postupa, u skladu sa propisima 
		kojima se uređuje zdravstvena zaštita i dobrobit životinja. 

Ishrana, nega i smeštaj domaćih životinja su odgovarajući ako 
		zadovoljavaju fiziološke, etološke i druge potrebe domaćih životinja. 
		Domaće životinje moraju se hraniti i negovati na način koji odgovara 
		svakoj vrsti domaćih životinja i mora im se obezbediti odgovarajući 
		smeštaj u objektima za gajenje. Prisilno hranjenje domaćih životinja 
		dozvoljeno je u funkciji preživljavanja ili iz zdravstvenih razloga. 


Prevoz i klanje domaćih životinja mora se obavljati, u skladu sa propisima 
		kojima se uređuje zdravstvena zaštita i dobrobit životinja. 

Odgajivač je dužan da obezbedi posebnu negu i lečenje za bolesne, 
		povređene i iznemogle domaće životinje, u skladu sa propisima kojima se 
		uređuje zdravstvena zaštita i dobrobit životinja. 

Brisan je raniji stav 5. (vidi član 24. Zakona - 14/2016-31)

*Službeni glasnik RS, broj 14/2016






Objekti i oprema za gajenje




Član 51.

Objekti za gajenje jesu: 


1) štale, pčelinjaci, objekti za gajenje divljači, akvakulturu i dr.;
		

2) đubrišta i objekti za stočne otpatke; 


3) skladišta za hranu (senjaci, silosi, ambari, podrumi i sl.) i vodu;
		

4) drugi prostori za gajenje (ograđeni i neograđeni pašnjaci) sa nadzorom 
		nad pašom, ograde, trkališta, ispusti, prostor za sabiranje vode i dr.
		

Objekti iz stava 1. ovog člana moraju da ispunjavaju propisane 
		zootehničke uslove u skladu sa ovim zakonom i veterinarsko-sanitarne 
		uslove u skladu sa propisima kojima se uređuje zdravstvena zaštita 
		životinja. 

Radi obezbeđivanja odgovarajućih uslova za gajenje i kvalitet proizvoda 
		životinjskog porekla, odgajivač je dužan da, u skladu sa zoohigijenskim i 
		etološkim normativima, koristi odgovarajuću opremu za smeštaj, hranjenje, 
		napajanje, čišćenje i negu, kao i opremu za prevoz životinja i životinjskih 
		otpadaka. 
Brisan 
je raniji stav 4. (vidi član 25. Zakona - 14/2016-31)




Osposobljenost odgajivača




Član 52.

Odgajivač pri gajenju mora da je osposobljen za gajenje i postupanje sa 
		domaćim životinjama i da ima osnovna znanja o gajenju i postupanju sa 
		domaćim životinjama, ishrani, kvalitetu proizvoda životinjskog porekla i 
		postupanju sa stajskim đubrivom. 

Ministar bliže propisuje način utvrđivanja osposobljenosti i znanja 
		odgajivača iz stava 1. ovog člana.




Zootehnički postupci




Član 53.

Radi ostvarivanja uspešnog gajenja i zdravstvene zaštite domaćih životinja, 
		odgajivač pri gajenju može sam da izvodi samo one zootehničke postupke, 
		koji su neophodni za zdravstvenu zaštitu domaćih životinja i uspešno 
		gajenje, i to: 

1) prvu pomoć (zaustavljanje krvarenja i pomoć pri porođaju); 


2) skraćivanje, odnosno brušenje zuba kod prasadi prvi dan po rođenju;
		

3) obradu i negu papaka, kopita i negu domaćih životinja; 


4) obezrožavanje teladi mlađe od šest nedelja; 


5) veštačko osemenjavanje; 


6) kontrolu produktivnosti; 


7) obeležavanje domaćih životinja u skladu sa propisima; 


8) upotrebu i davanje dozvoljenih sredstava koja nisu vezana za izdavanje 
		po receptu; 

9) dezinfekciju i dezinsekciju stočarskih objekata sa dozvoljenim 
		sredstvima; 

10) negu i strižu dlake i vune; 


11) sprovođenje apitehničkih mera u cilju uspešnog gajenja pčela; 


12) sprečavanje prirodnog rojenja i grabeži; 


13) uvođenje veštačkog izrojavanja pčelinjih društava; 


14) upotrebu biotehničkih mera u suzbijanju štetočina i bolesti. 


Stručno osposobljavanje odgajivača za izvođenje zootehničkih postupaka iz 
		stava 1. ovog člana vrši se na organizovanim obukama, prema programu 
		koji donosi Ministarstvo.




Ishrana domaćih životinja




Član 54.

Odgajivač je dužan da domaće životinje redovno snabdeva sa dovoljnom 
		količinom kvalitetne, zdravstveno ispravne hrane, vode za piće, 
		vazduhom, tako da su u dovoljnoj meri zadovoljene njihove biološke potrebe.
		

Hrana za domaće životinje mora biti takva da zadovoljava osnovne potrebe 
		domaćih životinja kojima je namenjena. 

Zabranjeno je davanje hormonalnih preparata da bi se podsticao rast, 
		proizvodnja mleka, mesa, jaja ili iz drugih razloga domaćim životinjama 
		koje se koriste u proizvodne i sportske svrhe.




Produkti metabolizma domaćih životinja i đubrenje*

*Službeni glasnik RS, broj 14/2016



Član 55.*


Produkti metabolizma domaćih životinja (feces i mokraća papkara) mogu se 
upotrebljavati kao đubrivo.*

*Službeni glasnik RS, broj 14/2016




Objekti za životinjske otpatke




Član 56.

Sa životinjskim otpacima mora se postupati tako da se ne ugrožava zdravlje 
		ljudi i domaćih životinja, životna sredina, kvalitet hrane i stočarskih 
		proizvoda. 

Objekti za životinjske otpatke mogu biti: 


1) đubrišta; 


2) osočne jame; 


3) lagune; 


4) sedimentacijski bazeni. 


Pogoni za preradu i obradu životinjskih otpadaka, kao i objekti iz stava 
		2. ovog člana moraju ispunjavati tehničke i tehnološke uslove. 


Ministar bliže propisuje tehničke i tehnološke uslove za objekte iz 
		stava 2. ovog člana i pogone iz stava 3. ovog člana.




Obeležavanje i evidentiranje domaćih životinja




Član 57.

Domaće životinje moraju biti obeležene, u skladu sa ovim zakonom i 
		zakonom kojim se uređuje zdravstvena zaštita životinja. 

Obeležavanje domaćih životinja mogu da vrše: 


1) veterinarske ambulante, veterinarske stanice i veterinarske službe;
		

2) odgajivačka organizacija; 


3) odgajivač koji je stručno osposobljen da vrši obeležavanje. 


Stručno osposobljavanje odgajivača iz stava 2. tačka 3) ovog člana vrši se 
		na organizovanim obukama, prema programu koji donosi Ministarstvo.
		

Lica iz stava 2. ovog člana mogu da vrše obeležavanje domaćih životinja 
		ako su ovlašćena za obeležavanje od strane Ministarstva. 

Lica iz stava 2. ovog člana odgovorna su za pravilno obeležavanje domaćih 
		životinja. 

Odgajivač iz stava 2. tačka 3) ovog člana o izvršenom obeležavanju domaće 
		životinje vodi štalsku knjigu. 

Štalska knjiga iz stava 6. ovog člana sadrži podatke o identitetu, 
		poreklu, plodnosti i proizvodnim sposobnostima domaće životinje. 


Odgajivač i odgajivačka organizacija dužni su da podatke o obeležavanju 
		domaće životinje dostave Ministarstvu, radi upisa podataka o obeleženim 
		domaćim životinjama u Centralnu bazu podataka o obeležavanju životinja (u 
		daljem tekstu: Centralna baza). 

Ministar bliže propisuje način obeležavanja i evidencije domaćih 
		životinja.




Gajenje na zaštićenim područjima




Član 58.

Кada se poljoprivredno zemljište namenjeno stočarstvu, posebnim propisoma 
		utvrđuje kao zaštićeno područje, potrebno je pribaviti mišljenje 
		Ministarstva. 



VII. GAJENJE PČELA 





Uslovi i način gajenja pčela




Član 59.

Gajenje pčela vrši se u pčelinjaku. 


Odgajivač pčela dužan je da postavi pčelinjak tako da pčele ne smetaju 
		susedima i prolaznicima. 

Ministar bliže propisuje uslove i način gajenja pčela.




Pčelinja paša, katastar pčelinje paše i fenološke karte




Član 60.

Кorišćenje medonosnog bilja za pčelinju pašu je slobodno i bez naknade.
		

Кatastar pčelinje paše jeste zbirka podataka o prisustvu medonosnog bilja 
		na određenom području, koji vodi 

pravno lice registrovano u odgovarajućem registru u skladu sa propisima 
o udruženjima i osnovano radi ostvarivanja ciljeva u oblasti pčelarstva (u daljem 
tekstu: udruženje pčelara)*.
		

Fenološka karta jeste skup podataka o mogućnosti paše, po vrstama 
		pčelinje paše, koju vodi

udruženje pčelara* na utvrđenom 
		području prognoziranja pčelinje paše. 

Ministar propisuje bliže uslove o sadržini i načinu vođenja katastra iz 
		stava 2. ovog člana.

*Službeni glasnik RS, broj 14/2016




Selidba pčela




Član 61.

Radi korišćenja pčelinje paše, odgajivač pčela može pčelinjak preseljavati 
		sa stalnog mesta na drugo mesto držanja. 

Zabranjena je selidba pčela ako pčelinja društva nisu zdrava, odnosno ako 
		nemaju uverenje o transportu. 

Zdravstveno stanje pčela dokazuje se potvrdom o zdravstvenom stanju, u 
		skladu sa propisima kojima se uređuje zdravstvena zaštita životinja.
		

Pčelari iz drugih zemalja mogu koristiti pčelinju pašu na teritoriji 
		Republike Srbije samo uz saglasnost Ministarstva. 

Ministar bliže propisuje uslove i način selidbe pčela iz stava 1. ovog 
		člana, sadržinu uverenja iz stava 2. ovog člana, kao i uslove za izdavanje 
		saglasnosti iz stava 4. ovog člana.




Praćenje odbeglog roja pčela




Član 62.

Vlasnik, odnosno korisnik zemljišta, dužan je omogućiti odgajivaču pčela 
		prolaz preko njegovog zemljišta radi praćenja odbeglog roja, a u slučaju 
		štete ima pravo na naknadu.




Zaštita pčela za vreme pčelinje paše




Član 63.

Upotreba sredstava za zaštitu bilja otrovnih za pčele za vreme pčelinje 
		paše obavljaće se u skladu sa propisima kojima se uređuju sredstva za 
		zaštitu bilja. 

Pravno, odnosno fizičko lice može vršiti upotrebu sredstava za suzbijanje 
		komaraca avio metodom, otrovnih za pčele za vreme pčelinje paše, samo po 
		odobrenju organa jedinice lokalne samouprave. 

Odobrenje iz stava 2. ovog člana izdaje se za jedno tretiranje. 


Lica iz stava 2. ovog člana dužna su obavestiti: 


1) 

udruženje pčelara koje se nalazi na teritoriji jedinice lokalne 
samouprave na kojoj se vrši suzbijanje komaraca avio metodom* o izdatom odobrenju; 


2) odgajivača pčela, putem sredstava javnog informisanja, najmanje 48 sati 
		pre tretiranja o mestu i vremenu upotrebe sredstava otrovnih za pčele, 
		načinu upotrebe, vremenu trajanja otrovnog sredstva i ugroženom području.
		

Pod ugroženim područjem iz stava 4. tačka 2) ovog člana, smatra se 
		površina na kojoj se upotrebljava sredstvo za suzbijanje komaraca, kao i 
		okolno zemljište koje se prostire u krugu od 5 km, udaljenosti od granice 
		te površine. 

U slučaju primene sredstava iz st. 1. i 2. ovog člana odgajivač pčela 
		dužan je da preduzme potrebne mere zaštite pčela, i to: 

1) zatvaranje leta košnice; 


2) privremeno preseljavanje. 


*Službeni glasnik RS, broj 14/2016



VIII. GAJENJE DIVLJAČI 





Uslovi za gajenje divljači




Član 64.*

Intenzivno gajenje divljači iz klase sisara i ptica može da se obavlja samo 
na farmi divljači.*

Odgajivač koji se bavi farmskim gajenjem divljači mora da ispunjava uslove 
u pogledu objekata za gajenje divljači, odgovarajuće opreme za gajenje određene 
vrste divljači i stručnog kadra.*

Odgajivač koji se bavi farmskim gajenjem divljači može uneti divljač na 
farmu divljači ako ima uverenje o njenom zdravstvenom stanju, u skladu sa propisima 
kojima se uređuje veterinarstvo.*

Odgajivač koji se bavi farmskim gajenjem divljači mora da vodi evidenciju 
o proizvodnji za pojedine proizvodne faze.*

Ministar bliže propisuje uslove u pogledu objekata, odgovarajuće opreme 
i stručnog kadra iz stava 2. ovog člana.*

*Službeni glasnik RS, broj 14/2016



Unošenje divljači koje nema na teritoriji Republike 
Srbije*

*Službeni glasnik RS, broj 14/2016



Član 64a*

Unošenje divljači koje nema na teritoriji Republike Srbije na farmu 
divljači vrši se na osnovu dozvole ministra nadležnog za poslove zaštite životne 
sredine.*

*Službeni glasnik RS, broj 14/2016





IX. AКVAКULTURA 





Uslovi za obavljanje akvakulture




Član 65.*

Akvakultura može da se obavlja samo u objektima za akvakulturu.*

Objekti za akvakulturu, u smislu ovog zakona, su ribnjak, poluribnjak, 
kavez, ograđeni ili pregrađeni delovi ribolovne vode i drugi objekti koji služe 
za gajenje riba.*

Ribnjak je ograničena, od prirodnih tokova odvojena vodena površina u 
kojoj se gaji riba, a koji se može puniti vodom, odnosno potpuno isprazniti.*

Poluribnjak je ograničena, od prirodnih tokova odvojena vodena površina u 
kojoj se gaji riba, a koji se ne može potpuno isprazniti.*

Кavez je ograđeni prostor postavljen u vodi za potrebe gajenja riba.*

Ograđeni ili pregrađeni delovi ribolovne vode su ograđeni ili pregrađeni 
prirodni (potoci, reke, rukavci) ili veštački tokovi (kanali), jezera, bare, 
veštačke akumulacije, drugi antropogeni vodeni ekosistemi, odnosno drugi sistemi 
koji služe za gajenje riba.*

Drugi objekti za gajenje riba su bazeni za gajenje riba izgrađeni od 
različitih materijala, različitih oblika koji služe za gajenje riba.*

Odgajivač koji se bavi akvakulturom može uneti ribu u objekat ako ima 
uverenje o njenom zdravstvenom stanju, u skladu sa propisima kojima se uređuje 
veterinarstvo.*

Odgajivač koji se bavi akvakulturom mora da vodi evidenciju o proizvodnji 
za pojedine proizvodne faze.*

Odgajivač koji se bavi akvakulturom mora da ispuni uslove u pogledu 
objekata iz stava 2. ovog člana, odgovarajuće opreme i stručnog kadra.*

Ministar bliže propisuje uslove u pogledu objekata, opreme i stručnog 
kadra iz stava 10. ovog člana.*

*Službeni glasnik RS, broj 14/2016




Unošenje riba i ostalih vodenih organizama stranog porekla




Član 66.

Unošenje riba i ostalih vodenih organizama stranog porekla u objekat za 
		akvakulturu može se vršiti na osnovu dozvole ministra nadležnog za 
		zaštitu životne sredine. 



Posebni uslovi za lov ribe*

*Službeni glasnik RS, broj 14/2016



Član 66a*

U objektima za akvakulturu mogu da se love ribe koje imaju veličinu manju 
od veličine propisane u skladu sa zakonom kojim se uređuje zaštita i održivo 
korišćenje ribljeg fonda, kao i za vreme lovostaja.*

*Službeni glasnik RS, broj 14/2016



IXa PROIZVODI RIBARSTVA*

*Službeni glasnik RS, broj 14/2016



Međunarodna potvrda (sertifikat)*

*Službeni glasnik RS, broj 14/2016



Član 66b*

Proizvodi ribarstva mogu se uvoziti, izvoziti i biti u tranzitu ako ih, 
pored uslova propisanih zakonom kojim se uređuje veterinarstvo, prati i 
međunarodna potvrda (sertifikat) o ulovu, koja mora da bude originalna i izdata 
od strane nadležnog organa zemlje porekla.*

Proizvode ribarstva koji se izvoze, pored dokumenata iz stava 1. ovog 
člana, prati i:*

1) međunarodna potvrda za reeksport (sertifikat za reeksport) izdata od 
strane nadležnog organa zemlje koja nije zemlja porekla, a na čijoj teritoriji je 
proizvod ribarstva uvezen, skladišten, prerađen, odnosno podeljen;*

2) potvrda da proizvodi ribarstva potiču od ulova za koji je izdata 
međunarodna potvrda (sertifikat) o ulovu, koju izdaje nadležni veterinarski 
inspektor.*

Izuzetno od st. 1. i 2. ovog člana, za određene proizvode ribarstva nisu 
potrebne potvrde iz st. 1. i 2. ovog člana.*

Ministarstvo vodi evidenciju o potvrdama iz st. 1. i 2. ovog člana.*

Ministar bliže propisuje obrazac međunarodne potvrde (sertifikata) o 
ulovu, obrazac međunarodne potvrde za reeksport (sertifikat za reeksport) i 
obrazac potvrde da su proizvodi ribarstva u skladu sa međunarodnom potvrdom 
(sertifikatom) o ulovu, način vođenja evidencije iz stava 4. ovog člana, kao i 
listu proizvoda ribarstva za koje nisu potrebne potvrde iz st. 1. i 2. ovog 
člana.*

*Službeni glasnik RS, broj 14/2016



X. OČUVANJE GENETSКIH REZERVI DOMAĆIH ŽIVOTINJA I BIOLOŠКE RAZNOVRSNOSTI U 
		STOČARSTVU




Očuvanje genetskih rezervi domaćih životinja




Član 67.

Genetske rezerve domaćih životinja obuhvataju pojedinačne rase, sojeve i 
		linije domaćih životinja. Genetske rezerve domaćih životinja čuvaju se u 
		vidu minimalnog broja domaćih životinja, doza 

semena za 
veštačko osemenjavanje*, jajnih ćelija ili 
		embriona. 

Ministar propisuje Listu genetskih rezervi domaćih životinja, kao i način 
		očuvanja genetskih rezervi iz stava 1. ovog člana. 

Sredstva za očuvanje genetskih rezervi domaćih životinja obezbeđuju se u 
		budžetu Republike Srbije.

*Službeni glasnik RS, broj 14/2016




Program očuvanja biološke raznovrstnosti u stočarstvu




Član 68.

Očuvanje biološke raznovrsnosti u stočarstvu izvodi se u skladu sa 
		Programom očuvanja biološke raznovrsnosti u stočarstvu, koji donosi 
		ministar za period od pet godina. 

Program iz stava 1. ovog člana obuhvata ocenu stanja u pogledu biološke 
		raznosvrsnosti u stočarstvu, i to: 

1) očuvanje svih rasa domaćih životinja koje se gaje na teritoriji 
		Republike Srbije, a posebno očuvanje autohtonih rasa domaćih životinja;
		

2) očuvanje rasa domaćih životinja izvan sredine u kojoj su nastale 
		(ex-situ očuvanje), odnosno u sredini gde su nastale (in-situ
očuvanje) za 
		svaku rasu domaćih životinja; 

3) uspostavljanje i rad banke gena u stočarstvu; 


4) ispunjavanje međunarodnih obaveza; 


5) povećanje javne svesti o značaju očuvanja biološke raznovrsnosti u 
		stočarstvu; 

6) povezivanje sa drugim programima iz oblasti poljoprivrede. 


Programom iz stava 1. ovog člana utvrđuje se obim sredstava za 
		sprovođenje programa, način raspodele sredstava, kao i subjekti u 
		stočarstvu koji će ga sprovoditi.




Autohtone rase domaćih životinja




Član 69.

Autohtone rase domaćih životinja su pod posebnom brigom države. 



Ministar bliže propisuje listu autohtonih rasa i ugroženih autohtonih 
rasa domaćih životinja, koja sadrži i kriterijume za utvrđivanje ugroženosti 
rase.*

Ministarstvo zaštićuje ime i autohtonu rasu domaćih životinja u skladu sa 
		ratifikovanim međunarodnim ugovorima i sporazumima. 


Odgajivači autohtonih rasa* domaćih životinja upisuju se u Registar
odgajivača* autohtonih rasa 
		domaćih životinja, koji vodi Ministarstvo. 

Upis u Registar 
odgajivača*
 
autohtonih rasa domaćih životinja vrši se na osnovu 
		zahteva vlasnika domaćih životinja. 

Ministar donosi rešenje o upisu u Registar 
odgajivača*
 
autohtonih rasa domaćih 
		životinja u roku od dva meseca od dana podnošenja zahteva. 

Rešenje ministra o upisu u registar iz stava 6. ovog člana je konačno i 
		protiv njega može se pokrenuti upravni spor. 

Registar 
odgajivača*
 
autohtonih rasa domaćih životinja vodi se u elektronskoj formi i 
		može se povezivati sa drugim bazama i registrima koje vodi Ministarstvo.
		


Ministar bliže propisuje uslove u pogledu gajenja i prometa autohtonih 
rasa domaćih životinja, kao i sadržinu i način vođenja Registra odgajivača 
autohtonih rasa domaćih životinja.*

*Službeni glasnik RS, broj 14/2016






Posebno očuvanje biološke raznosvrsnosti rase pčela Apis mellifera carnica




Član 70.

Radi očuvanja biološke raznosvrsnosti pčela Apis mellifera carnica na 
		teritoriji Republike Srbije nije dozvoljeno gajenje i promet sa priplodnim 
		materijalom drugih rasa pčela.




Posebne mere u stočarstvu u vanrednim uslovima




Član 71.

U slučaju vanrednog stanja ili stanja neposredne ratne opasnosti ili 
		prirodnih, odnosno drugih nesreća koje ugrožavaju očuvanje minimalnog 
		broja priplodnog materijala potrebnog za razmnožavanje domaćih životinja, 
		odnosno ako je u većem obimu ugrožena biološka raznovrsnost domaćih 
		životinja na teritoriji Republike Srbije, Ministarstvo može da naredi 
		posebne mere kojima se sprečava ugroženost domaćih životinja, i to:
		

1) zabrana prometa domaćih životinja; 


2) zabrana klanja domaćih životinja. 





XI. PRIMARNA PROIZVODNJA HRANE ZA DOMAĆE ŽIVOTINJE I PROIZVODI ŽIVOTINJSКOG 
POREКLA*

*Službeni glasnik RS, broj 14/2016




Primarna proizvodnja hrane za domaće životinje*

*Službeni glasnik RS, broj 14/2016



Član 72.*


Primarna proizvodnja hrane za domaće životinje obavlja se u skladu sa 
zakonom kojim se uređuje bezbednost hrane i propisima donetim na osnovu tog 
zakona.*

*Službeni glasnik RS, broj 14/2016



Brisani su nazivi čl. 73. i 74. (vidi član 36. Zakona - 14/2016-31)



Čl. 73. 
i 74.

Brisani su (vidi član 36. Zakona - 14/2016-31)




Proizvodi životinjskog porekla




Član 75.

Proizvodi životinjskog porekla, u smislu ovog zakona, jesu: žive domaće 
životinje; priplodni materijal; meso u obliku trupova i polutki; iznutrice; koža; 
krzno; dlake; vuna; perje; sirovo mleko; jaja; med; mleč; drugi delovi tela i 
sporedni proizvodi (stajnjak i osoka), osim proizvoda ribarstva.*

Promet proizvoda životinjskog porekla vrši se ako su ispunjeni propisani 
uslovi o kvalitetu proizvoda životinjskog porekla.*

Кvalitet proizvoda životinjskog porekla utvrđuje pravno lice koje je 
		akreditovano od organizacije nadležne za akreditaciju i ovlašćeno od 
		strane ministra za obavljanje tih poslova. 


Ministar propisuje uslove u pogledu kvaliteta, načina ocene kvaliteta 
proizvoda životinjskog porekla, kao i neophodnu opremu za utvrđivanje kvaliteta 
proizvoda životinjskog porekla.*

*Službeni glasnik RS, broj 14/2016





XII. PROMET PRIPLODNIM MATERIJALOM 





Uslovi za promet priplodnim domaćim životinjama




Član 76.

Promet kvalitetne priplodne domaće životinje i njeno izlaganje na 
* sajmovima, licitacijama, takmičenjima ili na drugi način, kao i 
		promet ostalog priplodnog materijala može se vršiti ako je obeležena na 
		propisan način i ako se vodi, odnosno ako je prati 
* pedigre 
		i uverenje o zdravstvenom stanju životinje. 


Кvalitetna priplodna domaća životinja izlaže se na smotrama i izložbama 
ako je obeležena na propisan način i ako je prati matični list i uverenje o 
zdravstvenom stanju životinje.*

Izlaganje kvalitetnih priplodnih domaćih životinja na smotrama, izložbama, 
		sajmovima i takmičenjima je od značaja za Republiku Srbiju. 

Ministar bliže propisuje uslove za održavanje smotri, izložbi, sajmova, 
		licitacija i tamičenja. 

*Službeni glasnik RS, broj 14/2016






Promet genetskim materijalom




Član 77.

Prometom 

semena za veštačko osemenjavanje*, jaja za inkubiranje, priplodnog genetskog materijala 
		pčela, embriona i jajnih ćelija može da se bavi pravno lice koje 
		ispunjava propisane uslove u pogledu objekata, opreme i stručnog kadra.
		

Ispunjenost uslova u pogledu objekata, opreme i stručnog kadra utvrđuje 
		ministar rešenjem. 

Ministar donosi rešenje iz stava 2. ovog člana, u roku od dva meseca od 
		dana podnošenja zahteva. 

Rešenje ministra iz stava 2. ovog člana je konačno i protiv njega može se 
		pokrenuti upravni spor. 

Ministar propisuje uslove u pogledu objekata, opreme i stručnog kadra.

*Službeni glasnik RS, broj 14/2016




Uvoz kvalitetne priplodne domaće životinje i genetskog materijala




Član 78.

Кvalitetne priplodne domaće životinje i genetski materijal mogu se 
		uvoziti ako: 

1) ispunjavaju uslove u pogledu proizvodnih sposobnosti utvrđene glavnim 
		odgajivačkim programom za pojedine vrste ili rase domaćih životinja;
		

2) imaju dokument o poreklu i proizvodnim sposobnostima kvalitetnih 
		priplodnih domaćih životinja, izdat od strane nadležnog organa zemlje 
		izvoznice; 

3) ispunjavaju uslove u skladu sa propisima kojima se uređuje zdravstvena 
		zaštita životinja. 

Uvoz kvalitetnih priplodnih domaćih životinja i genetskog materijala vrši 
		se na osnovu dozvole koju izdaje Ministarstvo. 

Izuzetno od stava 1. ovog člana za naučnoistraživačke svrhe mogu se 
		uvoziti i druge priplodne domaće životinje.




Izvoz kvalitetne priplodne domaće životinje i genetskog materijala




Član 79.

Кvalitetne priplodne domaće životinje i genetski materijal mogu se 
		izvoziti ako: 

1) ispunjavaju uslove u pogledu proizvodnih sposobnosti utvrđene glavnim 
		odgajivačkim programom za pojedine vrste ili rase domaćih životinja;
		

2) imaju dokument o poreklu i proizvodnim osobinama kvalitetnih 
		priplodnih domaćih životinja; 

3) ispunjavaju uslove u skladu sa propisima kojima se uređuje zdravstvena 
		zaštita životinja. 

Izvoz kvalitetnih priplodnih domaćih životinja i genetskog materijala 
		vrši se na osnovu dozvole koju izdaje Ministarstvo. 

Autohtone rase domaćih životinja i ugrožene autohtone rase mogu se 
		izvoziti ako izvoz ne ugrožava potrebno brojno stanje domaćih životinja i 
		njihovu zaštitu. 



XIII. BAZE PODATAКA I INFORMACIONI SISTEM U STOČARSTVU 





Vođenje i korišćenje baze podataka




Član 80.



Radi evidentiranja i praćenja sprovođenja mera i drugih poslova u 
		stočarstvu, Ministarstvo vodi baze podataka u skladu sa ovim zakonom i 
		koristi podatke u skladu sa drugim propisanim bazama podataka. 


Baze podataka vezane za poslove u stočarstvu moraju biti povezane sa 
		Centralnom bazom koju vodi Ministarstvo u skladu sa propisima kojima se 
		uređuje zdravstvena zaštita životinja, kao i drugim bazama podataka koje 
		vodi Ministarstvo. 

Način povezivanja baze podataka, kao i način prikupljanja i korišćenja 
		podataka iz drugih baza uređuje se posebnim propisom.




Uspostavljanje informacionog sistema




Član 81.

Ministarstvo uspostavlja i održava informacioni sistem u stočarstvu.
		

Odgajivač, odgajivačka organizacija i organizacija sa posebnim 
		ovlašćenjima dužni su da vode matične knjige, registre, zbirke podataka i 
		evidencije pod uslovima i na način propisan ovim zakonom, usklađene i 
		povezane u informacioni sistem. 

Ministarstvo obezbeđuje povezanost i dostupnost podataka i povezivanje u 
		odgovarajući informacioni sistem u stočarstvu, kao i povezivanje sa 
		međunarodnim informacionim sistemima u oblasti stočarstva. 

Ministar propisuje način povezivanja informacionih sistema, kao i uslove 
		za čuvanje matične knjige, registara, zbirki podataka i evidencija. 




XIV. SREDSTVA ZA SPROVOĐENJE POSLOVA U STOČARSTVU 




Član 82.

Sredstva za sprovođenja mera iz Dugoročnog programa mera za sprovođenje 
		odgajivačkog programa i Godišnjeg programa mera za sprovođenje 
		odgajivačkog programa, kao i za sprovođenje posebnih mera u vanrednim 
		uslovima, sredstva za očuvanje genetskih rezervi, očuvanje biološke 
		raznovrsnosti domaćih životinja, obezbeđuju se u budžetu Republike Srbije, 
		budžetu autonomnih pokrajina, budžetu grada, budžetu lokalne samouprave.
		


Za obavljanje poslova u stočarstvu plaćaju se sledeće takse:*

1)  

taksa* za izdavanje zootehničkih dokumenata; 


2) 
taksa* za izvršene kontrole proizvodnih sposobnosti domaćih životinja 
		koje se ne finansiraju iz budžeta Republike Srbije; 

3) 
taksa* za obeležavanje i evidenciju domaćih životinja; 


4) 
taksa* za izdavanje dozvole za korišćenje priplodnjaka za prirodno 
		parenje. 

Visinu 

takse* iz stava 2. ovog člana utvrđuje Vlada. 


Brisani su raniji st. 4, 5. i 6. (vidi član 1. Zakona - 93/2012-28)

*Službeni glasnik RS, broj 14/2016



XV. NADZOR 





Inspekcijski nadzor




Član 83.*

Inspekcijski nadzor nad sprovođenjem odredaba ovog zakona i propisa 
donetih na osnovu ovog zakona vrši Ministarstvo preko poljoprivrednog, odnosno 
graničnog veterinarskog inspektora.*

Poslove poljoprivrednog inspektora može da obavlja lice koje ima stečeno 
visoko obrazovanje na studijama drugog stepena (master akademske studije, 
specijalističke akademske studije, specijalističke strukovne studije), odnosno 
koje je steklo obrazovanje na osnovnim studijama u trajanju od najmanje četiri 
godine iz oblasti stočarstva ili zootehnike sa položenim državnim stručnim 
ispitom i sa najmanje tri godine radnog iskustva.*

Poslove graničnog veterinarskog inspektora može da obavlja lice koje 
ispunjava uslove u skladu sa zakonom kojim se uređuje veterinarstvo.*

*Službeni glasnik RS, broj 14/2016






Službeno odelo i službena legitimacija




Član 84.

U obavljanju poslova inspekcijskog nadzora, poljoprivredni inspektor mora 
		da ima službenu legitimaciju. 

Poljoprivredni inspektor obavlja poslove inspekcijskog nadzora u propisanom 
		službenom odelu. 


U obavljanju poslova inspekcijskog nadzora granični veterinarski inspektor 
ima propisanu službenu legitimaciju i službeno odelo u skladu sa zakonom kojim 
se uređuje veterinarstvo.*

Ministar bliže propisuje obrazac i sadržaj službene legitimacije, izgled 
		službenog odela poljoprivrednog inspektora, kao i način vođenja evidencije 
		o izdatim službenim legitimacijama.

*Službeni glasnik RS, broj 14/2016






Prava i dužnosti poljoprivrednog inspektora

i graničnog veterinarskog inspektora*

*Službeni glasnik RS, broj 14/2016



Član 85.

U vršenju poslova inspekcijskog nadzora, poljoprivredni inspektor ima 
		pravo i dužnost da proverava: 

1) da li je odgajivačka organizacija, odnosno organizacija sa posebnim 
		ovlašćenjima upisana u Registar; 

2) da li osnovna odgajivačka organizacija sprovodi osnovni odgajivački 
		program; 

3) da li regionalna odgajivačka organizacija sprovodi glavni odgajivački 
		program; 

4) da li glavna odgajivačka organizacija sprovodi glavni odgajivački 
		program; 

5) ispunjenost uslova iz člana 6. stav 4, člana 7. stav 3, člana 8. stav 
		3, člana 9. stav 3. i člana 10. stav 12.* ovog zakona; 

6) da li glavni odgajivački program ispunjava propisane uslove; 


7) da li selekcijski program ispunjava propisane uslove; 


8) ispunjenost uslova za uvođenje u priplod priplodne domaće životinje i 
		kvalitetne priplodne domaće životinje; 

9) da li je domaća životinja upisana u matičnu evidenciju, odnosno u 
		registar iz člana 27. stav 1. ovog zakona; 

10) da li je izvršena kontrola proizvodnih sposobnosti i procena 
		priplodne vrednosti domaće životinje, kao i da li je na osnovu rezultata 
		procenjene vrednosti priplodnih domaćih životinja izvršeno razvrstavanje 
		kvalitetnih priplodnih domaćih životinja u klase; 

11) da li se o kontroli proizvodnih sposobnosti i drugih osobina domaćih 
		životinja vodi propisana zbirka podataka; 

12) da li su odgajivaču dati rezultati kontrole proizvodnih sposobnosti 
		i procene priplodne vrednosti domaćih životinja na propisan način; 


13) da li je svaka kvalitetna priplodna domaća životinja ocenjena i 
		razvrstana u klase; 

14) da li je priznavanje novih rasa, linija i hibrida domaćih životinja 
		izvršeno na propisan način; 

15) da li je izvršeno testiranje novih rasa, provenijenci, linija, 
		hibrida i uveženih kvalitetnih priplodnih domaćih životinja na propisan 
		način; 

16) da li se razmnožavanje domaćih životinja vrši na propisan način;
		

17) da li se vodi evidencija o veštačkom osemenjavanju, odnosno prirodnom 
		parenju i odgovarajuća zootehnička dokumentacija; 

18) da li se parenje u srodstvu vrši na propisan način; 


19) da li se priplodnjaci za prirodno parenje i priplodnjaci za veštačko 
		osemenjavanje koriste u skladu sa propisanim uslovima; 


20) da li se seme za veštačko osemenjavanje koristi i stavlja u promet u 
skladu sa uslovima iz člana 37. ovog zakona;*

21) da li su izvođači veštačkog osemenjavanja upisani u Registar izvođača 
		veštačkog osemenjavanja; 

22) da li 

odgajivač koji obavlja veštačko osemenjavanje u svom stadu* ispunjava uslove 
		iz člana 38. stav 2. ovog zakona; 

23) ispunjenost uslova iz člana 38. 
stav  

5.* ovog zakona; 


24) rad izvođača veštačkog osemenjavanja; 


25) zaštitni pojas oko centra za selekciju pčelinjih matica, odnosno 
		posebne uslove prometa i selidbe pčela i pčelarskog priplodnog 
		materijala, kao i gajenje pčela u zaštićenom pojasu oko centra za 
		selekciju pčelinjih matica; 

26) da li se genetske manipulacije vrše u dozvoljene svrhe; 


27) izvođenje molekularno-genetskih testova; 


28) da li je testiranje proizvodnih sposobnosti domaćih životinja izvršeno 
		na propisan način; 

29)  
brisana je (vidi član 42. 
Zakona - 14/2016-31)

30) da li se gajenje vrši uz 

ispunjavanje* potreba domaćih životinja u gajenju 
		u pogledu ishrane i nege; 

31) da li objekti i oprema za gajenje ispunjavaju propisane uslove; 


32) da li je odgajivač osposobljen za gajenje i postupanje sa domaćim 
		životinjama i da li ima osnovna znanja o gajenju i postupanju sa domaćim 
		životinjama, ishrani, kvalitetu proizvoda životinjskog porekla i postupanju 
		sa stajskim đubrivom; 

33) stručnu osposobljenost odgajivača za izvođenje zootehničkih postupaka 
		iz člana 53. stav 1. ovog zakona; 

34) da li odgajivač vrši ishranu domaćih životinja suprotno odredbama 
		člana 54. ovog zakona; 

35)  
brisana je (vidi član 
42. Zakona - 14/2016-31)

36) ispunjenost tehničkih i tehnoloških uslova objekata za životinjske 
		otpatke i pogona za preradu i obradu životinjskih otpadaka; 

37) da li se obeležavanje i evidentiranje domaćih životinja vrši u skladu 
		sa odredbama člana 57. ovog zakona; 

38) da li se gajenje pčela vrši u skladu sa odredbama člana 59. ovog 
		zakona, odnosno da li se selidba pčela vrši u skladu sa odredbama člana 
		61. ovog zakona; 

39) da li je izvršena propisana zaštita pčela za vreme pčelinje paše pri 
		upotrebi hemijskih sredstava avio metodom; 

39a) da li se intenzivno gajenje divljači iz klase sisara i ptica obavlja u 
skladu sa odredbama člana 64. ovog zakona;*

39b) da li je divljač koje nema na teritoriji Republike Srbije uneta na 
farmu divljači na osnovu dozvole ministra nadležnog za poslove zaštite životne 
sredine;*

40) da li se akvakultura obavlja u skladu sa odredbama člana 65. ovog 
		zakona; 

41) da li se unošenje riba i ostalih vodenih organizama stranog porekla u 
		objekte za akvakulturu vrši na osnovu dozvole iz člana 66. ovog zakona;
		

42) da li se sprovodi Program očuvanja biološke raznovrsnosti u 
		stočarstvu; 


43) da li su odgajivači autohtonih rasa domaćih životinja upisani u 
Registar odgajivača autohtonih rasa domaćih životinja;*

44) da li se gajenje i promet autohtonih rasa domaćih životinja vrši 
		suprotno odredbama člana 69. ovog zakona; 

45) da li se vrši gajenje i promet drugih rasa pčela, osim priplodnog 
		materijala pčela rase Apis mellifera carnica; 

46) sprovođenje posebnih mera u stočarstvu u vanrednim uslovima; 


47) 
brisana je (vidi član 42. 
Zakona - 14/2016-31)

48) 
brisana je (vidi član 42. 
Zakona - 14/2016-31)

49) 
brisana je (vidi član 42. 
Zakona - 14/2016-31)

50) 
brisana je (vidi član 42. 
Zakona - 14/2016-31)


51) da li se promet proizvodima životinjskog porekla vrši ako su ispunjeni 
propisani uslovi o kvalitetu;*

52) da li se promet priplodnih domaćih životinja vrši u skladu sa 
članom 
		76.* ovog zakona; 

53) da li promet genetskim materijalom vrši lice koje ispunjava propisane 
		uslove; 

54) da li se uvoz i izvoz kvalitetne priplodne domaće životinje i 
		genetskog materijala vrši po propisanim uslovima; 

55) izvršavanje mera po ovom zakonu.

U vršenju poslova inspekcijskog nadzora, granični veterinarski inspektor 
ima pravo i dužnost da proverava:*

1) da li proizvode ribarstva pri uvozu, izvozu i tranzitu prate 
propisane potvrde u skladu sa članom 66b st. 1. i 2. ovog zakona, osim za 
proizvode ribarstva za koje nisu potrebne ove potvrde;*

2) izvršavanje mera po ovom zakonu.*

*Službeni glasnik RS, broj 14/2016






Mere koje nalaže poljoprivredni inspektor

i granični veterinarski inspektor*

*Službeni glasnik RS, broj 14/2016



Član 86.

U vršenju poslova iz člana 85.
 
stav 1.* 
ovog zakona poljoprivredni inspektor može 
		da: 

1) naredi pravnom licu, preduzetniku ili fizičkom licu da u određenom 
		roku uskladi obavljanje delatnosti, odnosno otkloni nedostatke u pogledu 
		propisanih uslova; 

2) odredi rešenjem rok subjektima u stočarstvu za ispunjenje uslova 
		predviđenih ovim zakonom; 

3) zabrani rad subjektima u stočarstvu do ispunjenja uslova predviđenih 
		ovim zakonom; 

4) podnosi zahtev za pokretanje prekršajnog postupka, prijavu za 
		privredni prestup i krivičnu prijavu zbog povrede odredaba ovog zakona i 
		propisa donetih na osnovu njega; 

5) naredi druge mere i preduzme druge radnje, u skladu sa ovim zakonom.
		

U vršenju poslova iz člana 85. stav 2. ovog zakona granični veterinarski 
inspektor može da:*

1) zabrani uvoz, izvoz i tranzit proizvoda ribarstva ako ih ne prate 
propisane potvrde u skladu sa članom 66b st. 1. i 2. ovog zakona, osim za 
proizvode ribarstva za koje nisu potrebne ove potvrde;*

2) naredi druge mere i preduzme druge radnje, u skladu sa ovim zakonom.*


Mere iz st. 1. i 2. ovog člana poljoprivredni inspektor, odnosno granični 
veterinarski inspektor utvrđuje rešenjem.*

O izvršenju mera naloženih rešenjem 
iz stava 
3.* ovog člana pravno lice, 
		preduzetnik, odnosno fizičko lice obaveštava poljoprivrednog inspektora,


odnosno graničnog veterinarskog inspektora*.

*Službeni glasnik RS, broj 14/2016




Obaveze lica nad kojima se obavlja inspekcijski nadzor




Član 87.

Odgajivačka organizacija, organizacija sa posebnim ovlašćenjima,

izvođač veštačkog osemenjavanja,* 
		odgajivač, koji podležu inspekcijskom nadzoru, dužni su da isti omoguće, 
		pruže podatke i obaveštenja i osiguraju uslove za nesmetani rad 
		poljoprivrednog inspektora. 

Lica iz stava 1. ovog člana dužna su da u određenom roku, na zahtev 
		poljoprivrednog inspektora, dostave ili pripreme podatke i materijale 
		koji su mu potrebni za obavljanje poslova inspekcijskog nadzora. 


Rok iz stava 2. ovog člana mora biti primeren vrsti zahteva.

*Službeni glasnik RS, broj 14/2016




Nadležnost za rešavanje po žalbi




Član 88.

Na rešenje poljoprivrednog inspektora,


odnosno graničnog veterinarskog inspektora* može se izjaviti žalba ministru u 
		roku od osam dana od dana dostavljanja rešenja. 

O žalbi ministar odlučuje rešenjem u roku od mesec dana od dana 
		dostavljanja žalbe. 

Žalba ne odlaže izvršenje rešenja. 


Rešenje ministra iz stava 2. ovog člana je konačno i protiv njega može se 
		pokrenuti upravni spor. 

*Službeni glasnik RS, broj 14/2016





XVI. КAZNENE ODREDBE 





Privredni prestup




Član 89.

Novčanom kaznom od 300.000 do 3.000.000 dinara kazniće se za privredni 
		prestup pravno lice ako: 

1) obavlja poslove u stočarstvu, a nije upisano u Registar (član 6. stav 
		1); 

2) ne sprovodi odgajivački program (član 7. stav 1, član 8. stav 1, član 
		9. stav 1); 

3) sprovodi odgajivački program, a ne ispunjava uslove iz člana 7. stav 
		3, člana 8. stav 3. i član 9. stav 3. ovog zakona; 

4) obavlja poslove u stočarstvu, a ne ispunjava uslove iz 

člana 10. stav 12.* ovog zakona; 

5) vrši veštačko osemenjavanje, a nije upisano u Registar izvođača 
		veštačkog osemenjavanja (član 38. stav 1). 

Za privredni prestup iz stava 1. ovog člana kazniće se novčanom kaznom 
		od 50.000 do 200.000 dinara i odgovorno lice u pravnom licu. 

Za radnje iz stava 1. ovog člana, pored novčane kazne, može se izreći i 
		zaštitna mera zabrane pravnom licu da se bavi određenom privrednom 
		delatnošću, odnosno zaštitna mera zabrane odgovornom licu da vrši 
		određene dužnosti, u trajanju od šest meseci do pet godina.

*Službeni glasnik RS, broj 14/2016




Prekršaj pravnog lica




Član 90.

Novčanom kaznom od 200.000 do 1.000.000 dinara kazniće se za prekršaj 
		pravno lice ako: 

1) ne obaveštava Ministarstvo o svakoj promeni podataka koji se odnose 
		na upis u Registar (član 13. stav 6); 

2) ne dostavlja Ministarstvu izveštaj o sprovođenju glavnog odgajivačkog 
		programa na propisan način (član 24. stav 3); 

3) uvodi u priplod priplodne domaće životinje i kvalitetne priplodne 
		domaće životinje, a ne ispunjava propisane uslove (član 25); 

4) navede netačne podatke o poreklu kvalitetnih priplodnih domaćih 
		životinja (član 26. st. 1. do 5); 

5) ne izvrši upis domaćih životinja u matičnu evidenciju, odnosno u 
		registar iz člana 27. stav 1. ovog zakona; 

6) ne vrši kontrolu proizvodnih sposobnosti i procene priplodne 
		vrednosti domaćih životinja na propisan način (član 28. st. 1. i 3);
		

7) ne vodi zbirku podataka o kontroli proizvodnih sposobnosti i drugih 
		osobina domaćih životinja (član 28. stav 4); 

8) odgajivaču ne daje rezultate kontrole proizvodnih sposobnosti i 
		procene priplodne vrednosti domaćih životinja na propisan način (član 
		29); 

9) ne izvrši ocenjivanje i razvrstavanje kvalitetnih priplodnih domaćih 
		životinja u klase, radi sprovođenja selekcijskog programa i gajenja (član 
		30); 

10) kontroliše da li je izvršeno testiranje novih rasa, provenjenci, 
		linija i uveženih kvalitetnih priplodnih domaćih životinja (član 32);
		

11) ne vodi evidenciju o veštačkom osemenjavanju, odnosno o prirodnom 
		parenju i ne izdaje potvrdu o veštačkom osemenjavanju, odnosno o prirodnom 
		parenju (član 33. stav 2); 

12) obavlja parenje u srodstvu suprotno odredbi člana 34. ovog zakona;
		


13) koristi priplodnjake za prirodno parenje a ne ispunjava propisane 
uslove, osim ako ima dozvolu ministra za korišćenje priplodnjaka i kada nisu 
ispunjeni propisani uslovi (član 35. st. 1–4);*


13a) koristi za priplod muška grla koja nisu odabrana za priplod, kao i 
muška grla u tovu (član 35. stav 5);*

14) koristi priplodnjake za veštačko osemenjavanje, a ne ispunjava uslove iz 
		člana 36. st. 3. i 4. ovog zakona; 


15) koristi i stavlja u promet seme za veštačko osemenjavanje, a ne 
ispunjava uslove iz člana 37. st. 1. i 3. ovog zakona;*

16) vrši veštačko osemenjavanje, a ne ispunjava uslove iz člana 38. 
stav 5.* 
		ovog zakona; 

17) vrši veštačko osemenjavanje suprotno odredbi člana 41. ovog zakona;
		

18) drži priplodnjake, a nema zootehničku dokumentaciju i dozvolu iz 
		člana 42. stav 1. ovog zakona; 

19) sprovodi glavni odgajivački program, a ne ispunjava uslove iz člana 
		42. st. 2. i 3. ovog zakona; 

20) vrši gajenje, promet i selidbu pčela i pčelarskog priplodnog 
		materijala u zaštitnom pojasu oko centra za selekciju pčelinjih matica 
		suprotno odredbama člana 43. ovog zakona; 

21) koristi i stavlja u promet jajne ćelije i embrione, a ne ispunjava 
		uslove iz člana 44. stav 1. ovog zakona; 

22) vrši menjanje nasledne osnove domaćih životinja metodama genetske 
		manipulacije suprotno odredbama člana 45. ovog zakona; 

23) izvodi molekularno-genetske testove suprotno odredbama člana 46. 
		ovog zakona; 

24) vrši testiranje proizvodnih sposobnosti domaćih životinja suprotno 
		propisanim uslovima (član 47. stav 1); 

25) 
		
brisana je (vidi član 47. 
Zakona - 14/2016-31)

26) 

ne ispunjava* potrebe domaćih životinja u gajenju u pogledu ishrane i 
		nege (član 50. st. 1, 2. i 4); 

27) objekti i oprema za gajenje ne ispunjavaju propisane uslove (član 51);
		

28) nije osposobljen za gajenje i postupanje sa domaćim životinjama i nema 
		osnovna znanja o gajenju i postupanju sa domaćim životinjama, ishrani, 
		kvalitetu proizvoda životinjskog porekla i postupanju sa stajskim 
		đubrivima (član 52); 

29) izvodi zootehničke postupke iz člana 53. stav 1. ovog zakona, a nije 
		stručno osposobljen; 

30) vrši ishranu domaćih životinja suprotno odredbama člana 54. ovog 
		zakona; 

31) koristi objekte za životinjske otpatke i pogone za preradu i obradu 
		životinjskih otpadaka, a ne ispunjava tehničko-tehnološke uslove iz člana 
		56. ovog zakona; 

32) vrši obeležavanje i evidentiranje domaćih životinja suprotno odredbama 
		člana 57. ovog zakona; 

33) vrši gajenje pčela suprotno odredbama člana 59. ovog zakona; 


34) vrši selidbu pčela suprotno odredbama člana 61. ovog zakona; 


35) ne omogući odgajivaču prolaz preko njegovog zemljišta radi praćenja 
		odbeglog roja pčela (član 62); 

36) vrši upotrebu sredstava za suzbijanje komaraca avio metodom za vreme 
		pčelinje paše suprotno odredbama člana 63. ovog zakona; 


37) obavlja intenzivno gajenje divljači iz klase sisara i ptica suprotno 
odredbama člana 64. ovog zakona;*


37a) vrši unošenje divljači koje nema na teritoriji Republike Srbije na 
farmu divljači bez dozvole nadležnog ministra (član 64a);*

38) obavlja akvakulturu suprotno odredbama člana 65. ovog zakona; 


39) vrši unošenje riba i ostalih vodenih organizama stranog porekla u 
		objekat za akvakulturu bez dozvole nadležnog ministra (član 66) 


40) ne sprovodi Program očuvanja biološke raznovrsnosti u stočarstvu iz 
		člana 68. ovog zakona; 

41) vrši gajenje i promet autohtonih rasa domaćih životinja suprotno 
		odredbama člana 69. ovog zakona; 

42) vrši gajenje i promet priplodnog materijala drugih rasa pčela, osim 
		zaštićene rase pčela Apis mellifera carnica (član 70. stav 1); 


43) ne sprovodi posebne mere u stočarstvu u vanrednim uslovima (član 
		71); 

44) 
brisana je (vidi član 47. 
Zakona - 14/2016-31)

45) 
brisana je (vidi član 47. 
Zakona - 14/2016-31)

46) 
brisana je (vidi član 47. 
Zakona - 14/2016-31)

47)
brisana je (vidi član 47. 
Zakona - 14/2016-31)

48) 

stavlja u promet proizvode* životinjskog porekla koji nisu odgovarajućeg 
		kvaliteta (član 75. stav 2); 

49) stavlja u promet priplodnu domaću životinju koja nije obeležena na 
		propisan način i ako je ne prati odgovarajuća zootehnička dokumentacija 
		(član 76); 

50) vrši promet genetskog materijala, a ne ispunjava propisane uslove 
		(član 77. stav 1); 

51) vrši uvoz kvalitetne priplodne domaće životinje, a ne ispunjava 
		propisane uslove (član 78. st. 1. i 2); 

52) vrši izvoz kvalitetne priplodne domaće životinje, a ne ispunjava 
		propisane uslove (član 79. st. 1. i 2); 

53) ne postupi po rešenju poljoprivrednog inspektora,


odnosno graničnog veterinarskog inspektora* u skladu sa ovim 
		zakonom. 

Za prekršaj iz stava 1. ovog člana kazniće se novčanom kaznom od 10.000 
		do 50.000 dinara i odgovorno lice u pravnom licu.

*Službeni glasnik RS, broj 14/2016






Prekršaj preduzetnika




Član 91.*

Novčanom kaznom od 250.000 do 500.000 dinara kazniće se za prekršaj 
preduzetnik ako učini radnje iz člana 89. stav 1. tačka 5) i člana 90. stav 1. 
tač. 3), 11), 12), 13), 13a), 16), 17), 20), 22), 26), 27), 28), 29), 30), 31), 
32), 33), 34), 36), 37), 37a), 38), 39), 40), 41), 42), 43), 48), 49), 51), 52) 
i 53) ovog zakona.*

*Službeni glasnik RS, broj 14/2016






Prekršaj fizičkog lica




Član 92.

Novčanom kaznom od 30.000 do 50.000 dinara kazniće se za prekršaj 
		fizičko lice ako vrši veštačko osemenjavanje, a ne ispunjava uslove iz 
		člana 38. stav 2. ovog zakona. 


Novčanom kaznom iz stava 1. ovog člana kazniće se za prekršaj fizičko 
lice ako učini radnje iz člana 90. stav 1. tač. 3), 11), 12), 13), 13a), 20), 
22), 26), 27), 28), 29), 30), 31), 32), 33), 34), 36), 37), 37a), 38), 39), 40), 
41), 42), 43), 48), 49), 51), 52) i 53) ovog zakona.*

*Službeni glasnik RS, broj 14/2016





XVII. PRELAZNE I ZAVRŠNE ODREDBE




Rok za usklađivanje poslovanja




Član 93.

Pravna lica, preduzetnici i fizička lica koji obavljaju poslove u oblasti 
		stočarstva dužni su da svoje poslovanje usklade sa odredbama ovog zakona 
		najkasnije u roku od godinu dana od dana stupanja na snagu ovog zakona.




Preuzimanje evidencija




Član 94.

Glavna matična evidencija i druge evidencije koje su ustanovljene Zakonom 
		o merama za unapređenje stočarstva („Službeni glasnik RS”, br. 61/91, 
		53/93 – dr. zakon, 67/93 – dr. zakon, 48/94 – dr. zakon i 101/05 – dr. 
		zakon) preuzimaju se u evidencije i registre, koji se vode po ovom 
		zakonu.




Primena podzakonskih propisa




Član 95.

Propisi koji se donose na osnovu ovlašćenja iz ovog zakona doneće se u 
		roku od jedne godine od dana stupanja na snagu ovog zakona. 

Do donošenja propisa iz stava 1. ovog člana primenjivaće se propisi doneti 
		na osnovu Zakona o merama za unapređenje stočarstva („Službeni glasnik 
		RS”, br. 61/91, 53/93 – dr. zakon, 67/93 – dr. zakon, 48/94 – dr. zakon 
		i 101/05 – dr. zakon), osim odredaba tih propisa koje nisu u skladu sa 
		ovim zakonom.




Prestanak važenja ranijeg zakona




Član 96.

Danom stupanja na snagu ovog zakona prestaju da važe odredbe: 


1) Zakona o merama za unapređenje stočarstva („Službeni glasnik RS”, br. 
		61/91, 53/93 – dr. zakon, 67/93 – dr. zakon, 48/94 – dr. zakon i 101/05 
		– dr. zakon); 

2) Zakona o ribarstvu („Službeni glasnik RS”, br. 35/94, 38/94 – 
		ispravka i 101/05 – dr. zakon) u delu koji se odnosi na gajenje riba, 
		mlađi i ikre u ribnjacima.




Stupanje na snagu zakona




Član 97.

Ovaj zakon stupa na snagu osmog dana od dana objavljivanja u „Službenom 
		glasniku Republike Srbije”.





ODREDBE КOJE NISU UNETE U "PREČIŠĆEN TEКST" ZAКONA





Zakon o izmenama i dopunama Zakona o stočarstvu: "Službeni glasnik RS", broj 
14/2016-31



Rok za usklađivanje poslovanja

Član 51.

Pravna lica i preduzetnici koji obavljaju poslove u oblasti stočarstva dužni su 
da svoje poslovanje usklade sa odredbama ovog zakona najkasnije u roku od šest 
meseci od dana stupanja na snagu ovog zakona.

Preuzimanje registra

Član 52.

Registar autohtonih rasa domaćih životinja ustanovljen Zakonom o stočarstvu 
(„Službeni glasnik RS”, br. 41/09 i 93/12) nastavlja da se vodi kao Registar 
odgajivača autohtonih rasa domaćih životinja, u skladu sa ovim zakonom.

Primena podzakonskih propisa

Član 53.

Do donošenja propisa na osnovu ovlašćenja iz ovog zakona primenjivaće se:

1) Pravilnik o načinu vođenja evidencije i sadržini potvrde o veštačkom 
osemenjavanju, odnosno prirodnom parenju („Službeni glasnik RS”, broj 30/14);

2) Pravilnik o Listi genetskih rezervi domaćih životinja, načinu očuvanja 
genetskih rezervi domaćih životinja, kao i o Listi autohtonih rasa domaćih 
životinja i ugroženih autohtonih rasa („Službeni glasnik RS”, broj 38/10);

3) Pravilnik o uslovima u pogledu gajenja i prometa autohtonih rasa domaćih 
životinja, kao i sadržini i načinu vođenja Registra autohtonih rasa domaćih 
životinja („Službeni glasnik RS”, broj 56/10);

4) Pravilnik o uslovima u pogledu objekata i opreme koje moraju ispunjavati 
odgajivačke organizacije i organizacije sa posebnim ovlašćenjima, kao i o 
uslovima u pogledu stručnog kadra koje moraju ispunjavati organizacije sa 
posebnim ovlašćenjima („Službeni glasnik RS”, broj 103/09).

Stupanje na snagu zakona

Član 54.

Ovaj zakon stupa na snagu narednog dana od dana objavljivanja u „Službenom 
glasniku Republike Srbije”.





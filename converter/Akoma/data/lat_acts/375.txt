




ZAКON

o zaduženju Savezne vlade Savezne Republike 
Jugoslavije kod Vlade Republike Poljske o davanju kredita u iznosu od 50 miliona 
dolara za Projekte obnove Elektroprivrede Srbije

„Službeni
list SRJ”, broj 65 od 29. 
novembra 2002.





Član
1.

Savezna vlada Savezne
Republike Jugoslavije zadužiće se u svoje ime, a za račun Republike Srbije u
iznosu od 50 miliona USD kod Vlade Republike Poljske za finansiranje Projekta
obnove Elektroprivrede u Republici Srbiji.



Član
2.

Zaduženje iz člana 1.
ovog zakona izvršiće se zaključivanjem Sporazuma o davanju kredita između Vlade
Republike Poljske, kao zajmodavca, i Savezne vlade Savezne Republike
Jugoslavije, kao zajmoprimca.



Član
3.

Iz sredstava ovog
kredita u visini od 50 miliona US dolara finansiraće se sledeći Projekti obnove
Elektroprivrede u Republici Srbiji:

1. Osnovna i dodatna
oprema za rudnike uglja:

2. TE “Кostolac B” –
Blok B1 generalni remont

3. TE “Кostolac B” –
Blok B2 generalni remont

4. “Nikola Tesla” –
Blok A1 projekat glavnog sistema i obnove podgrejnog sistema parovoda

5. “Nikola Tesla” –
Blok A2 projekat glavnog sistema i obnove podgrejnog sistema parovoda

6. TE “Morava”
generalni remont

Кorisnik kredita u
Republici Srbiji je JP Elektroprivreda Srbije.



Član
4.

Radi izvršavanja
obaveza po Sporazumu iz člana 2. ovog zakona Vojvođanska banka, a.d. Novi Sad,
ovlašćena od strane Savezne vlade Savezne Republike Jugoslavije i Bank Handlowy 
w C.A. Varšava, ovlašćena od strane Vlade Republike Poljske će, nakon potvrđivanja
Sporazuma iz člana 2. ovog zakona, u Saveznoj skupštini, zaključiti Bankarski
sporazum.



Član
5.

Radi izmirenja
obaveza po Sporazumu iz člana 2. ovog zakona Republika Srbija daće Saveznoj
Republici Jugoslaviji kontragaranciju za uredno obezbeđenje sredstava za
izmirenje obaveza po tom sporazumu.

Кontragarancijom
Republika Srbija se obavezuje da u svakoj godini obezbedi sredstva u svom
budžetu za izmirivanje obaveza po osnovu ugovora iz člana 2. ovog zakona, a koje
dospevaju u toj godini, ukoliko to ne učini korisnik kredita.

Sredstva iz stava 1.
ovog člana, korisnik kredita, odnosno Republika Srbija će preneti na poseban
račun kod Vojvođanske banke, a.d. Novi Sad sa isključivom namenom otplate
kredita iz člana 2. ovog zakona.

Sredstva iz stava 3.
ovog člana, ne čine deo saveznog budžeta.



Član
6.

Vojvođanska banka,
a.d. Novi Sad izmirivaće prema Vladi Republike Poljske dospele obaveze po
kreditu iz člana 2. ovog zakona, sredstvima koja će obezbediti korisnik
kredita.



Član
7.

Ovaj zakon stupa na
snagu osmog dana od dana objavljivanja u “Službenom listu SRJ”.









ZAКON


o davanju kontragarancije 

Republike


Srbije


Srbiji 
i 

Crnoj


Gori 
po zajmu 

Evropske 
banke za obnovu i razvoj

(EPS, Projekat II)

"Službeni glasnik
RS", broj

120 od 

5. novembra 2004. 






Кontragarancija Republike
Srbije



Član 1.

Republika Srbija preuzima obavezu da kao kontragarant izmiri
obaveze Srbije i Crne Gore, kao garanta, po Ugovoru o zajmu između Javnog preduzeća
„Elektroprivreda Srbije”, kao zajmoprimca, i Evropske banke za obnovu i razvoj,
kao zajmodavca, u visini od 60 miliona evra, zaključenom 21. oktobra 2003. godine
(EPS, Projekat II).



Obaveza Republike Srbije



Član 2.

Кontragarancija iz člana 1. ovog zakona daje se Srbiji i
Crnoj Gori na ime obaveze iz Ugovora o zajmu (EPS, Projekat II) između Javnog preduzeća
„Elektroprivreda Srbije” i Evropske banke za obnovu i razvoj i Ugovora o podršci
projektu (EPS, Projekat II) između Republike Srbije i Evropske banke za obnovu i
razvoj.



Obaveze Zajmoprimca



Član 3.

Sredstva za otplatu zajma iz člana 1. ovog zakona obezbediće
JP „Elektroprivreda Srbije” (u daljem tekstu: Zajmoprimac).

Zajmoprimac je dužan da sredstva za otplatu zajma obezbeđuje
prema planu otplate za sva povučena sredstva, u iznosu koji uključuje dospelu glavnicu,
obračunatu kamatu na povučena sredstva i troškove za nepovučena sredstva. 


Zajmoprimac će obezbeđivati sredstva za otplatu zajma iz
sopstvenih prihoda, uplatom dinarske protivvrednosti dospelih deviznih obaveza na
račun otvoren isključivo za namenu servisiranja duga, kod banke odgovarajuće za Evropsku
banku za obnovu i razvoj.

Zajmoprimac će dati ovlašćenje Ministarstvu finansija, u
skladu sa članom 4. stav 4. Zakona o platnom prometu („Službeni list SRJ”, br.
3/02 i 5/03 i „Službeni glasnik RS”, broj 43/04), sa instrukcijom za naplatu sa
računa za prikupljanje prihoda od električne energije JP „EPS”, koji se vodi u Ministarstvu
finansija – Upravi za javna plaćanja, koje će biti upotrebljeno u slučaju da Zajmoprimac
ne izvrši obavezu iz stava 3. ovog člana.



Stupanje na snagu



Član 4.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije”. 





	
	Zakon

	


	
				
				Na osnovu člana 112. stav 1. tačka 2. Ustava Republike Srbije, donosim
				UКAZ
				o proglašenju Zakona o potvrđivanju Sporazuma između Vlade Republike Srbije i Кabineta ministara Ukrajine o saradnji u oblasti turizma
				Proglašava se Zakon o potvrđivanju Sporazuma između Vlade Republike Srbije i Кabineta ministara Ukrajine o saradnji u oblasti turizma, koji je donela Narodna skupština Republike Srbije na Četvrtoj sednici Prvog redovnog zasedanja u 2015. godini, 17. aprila 2015. godine.
				PR broj 50
				U Beogradu, 21. aprila 2015. godine
				Predsednik Republike,
				Tomislav Nikolić, s.r.
				
				ZAКON
				o potvrđivanju Sporazuma između Vlade Republike Srbije i Кabineta ministara Ukrajine o saradnji u oblasti turizma
				"Službeni glasnik RS - Međunarodni ugovori", 
				broj 8 od 21. aprila 2015.
				
				Član 1.
				Potvrđuje se Sporazum između Vlade Republike Srbije i Кabineta ministara Ukrajine o saradnji u oblasti turizma, sačinjen u Beogradu 6. juna 2013. godine na srpskom, ukrajinskom i engleskom jeziku. 
				Član 2.
				Tekst Sporazuma između Vlade Republike Srbije i Кabineta ministara Ukrajine o saradnji u oblasti turizma na srpskom jeziku glasi: 
				SPORAZUM 
				između 
				VLADE REPUBLIКE SRBIJE 
				i 
				КABINETA MINISTARA UКRAJINE
				O SARADNJI U OBLASTI TURIZMA
				Vlada Republike Srbije i Кabinet ministara Ukrajine (u daljem tekstu: Strane),
				rukovodeći se uzajamnom željom da razvijaju i jačaju saradnju između dve države u oblasti turizma,
				potvrđujući značaj bilateralnih veza u oblasti turizma i smatrajući da su one važan faktor socijalnog i ekonomskog razvoja, unapređivanja, uzajamnog razumevanja i jačanja prijateljskih odnosa između naroda dve države,
				u cilju uspostavljanja pravne osnove za dalji razvoj turističke razmene između država Strana, na principima ravnopravnosti i uzajamne koristi,
				sporazumele su se o sledećem:
				Član 1.
				Strane će jačati i unapređivati saradnju u oblasti turizma u skladu sa važećim propisima dve države, uključujući ovaj sporazum, kao i druge međunarodne sporazume, čiji su potpisnici obe Strane, kao i u okviru međunarodnih turističkih organizacija.
				Član 2.
				Strane će podsticati bilateralnu turističku razmenu, doprinositi razvoju saradnje i uspostavljanju direktnih kontakata između nadležnih organa u oblasti turizma, turističkih agencija, kao i drugih relevantnih subjekata i organizacija svojih država koje se bave turističkom delatnošću. 
				Član 3.
				Strane će u saradnji sa nadležnim institucijama svojih država preduzeti odgovarajuće mere za olakšanje na recipročnoj osnovi i pojednostavljenje proceduralnih i dokumentacionih formalnosti u oblasti turističkog prometa između država, u skladu sa postojećim propisima dve države i drugim međunarodnim sporazumima, koji su na snazi kod obe Strane.
				Član 4.
				Strane će preduzimati neophodne mere u cilju osiguranja bezbednosti turista koji putuju u njihovu državu iz države druge Strane u skladu sa međunarodnim standardima.
				Član 5.
				Strane će podsticati i podržavati razmenu statističkih i ostalih informacija u oblasti turizma, uključujući sledeće:
				– propise koji regulišu turističku delatnost u obe države;
				– turističke resurse svojih država;
				– naučna istraživanja u oblasti turizma;
				– međunarodna dokumenta koja se mogu ticati druge Strane;
				– informativne i reklamne materijale.
				Član 6.
				Strane će podsticati razvoj turističke infrastrukture i materijalne baze, kao i investiranje u turističku industriju.
				Član 7.
				Strane će razmotriti mogućnosti za razvoj saradnje u svim aktivnostima uključujući organizaciju seminara za turističke zvaničnike i profesionalce.
				Član 8.
				Strane će razmenjivati najnovija iskustva i tehnologije u oblasti turizma, obavljati međusobne konsultacije i promovisati kontakte i saradnju između organizacija, koje se bave istraživanjima u oblasti turizma.
				Član 9.
				U cilju praćenja primene ovog sporazuma, analiziranja ostvarenih aktivnosti u skladu sa njegovim odredbama, procene rezultata i njegove implementacije, sastavljanja preporuka usmerenih na razvoj saradnje između dve države, Strane će osnovati Radnu grupu za turizam, sastavljenu od predstavnika Strana, odnosno nadležnih organa svojih država.
				Strane će određivati i odobravati periodiku i mesto sastanaka Radne grupe za turizam. Sastancima Radne grupe za turizam će zajednički predsedavati šefovi obe delegacije.
				Član 10.
				Strane su se sporazumele da su za sprovođenje ovog sporazuma nadležni:
				– za Republiku Srbiju: Ministarstvo finansija i privrede;
				– za Ukrajinu: Ministarstvo infrastrukture.
				Član 11.
				Izmene i dopune ovog sporazuma mogu se sprovoditi uz davanje saglasnosti Strana, kroz protokole, koji će biti sastavni deo ovog sporazuma i stupati na snagu danom potpisivanja.
				Član 12.
				Sve sporove, koji mogu da nastanu u vezi sa tumačenjem ili primenom ovog sporazuma, Strane će rešavati putem konsultacija i pregovora.
				Član 13.
				Ovaj sporazum stupa na snagu datumom prijema poslednje note kojom Strane obaveštavaju jedna drugu diplomatskim putem da su ispunjeni svi uslovi i procedure koje predviđa njihovo zakonodavstvo.
				Ovaj sporazum se zaključuje na pet (5) godina i automatski se produžava za naredni petogodišnji period, osim ako jedna od Strana odluči da ga ukine, obaveštavajući diplomatskim putem drugu Stranu najmanje šest (6) meseci pre isteka njegove važnosti.
				Sačinjeno u Beogradu, dana 6. juna 2013. godine u dva primerka, svaki na srpskom, ukrajinskom i engleskom jeziku, pri čemu svaki tekst ima jednaku važnost.
				U slučaju različitog tumačenja odredaba ovog sporazuma merodavan je tekst na engleskom jeziku.
				
				
					
						
							
								Za Vladu Republike Srbije
								Mlađan Dinkić, s.r.
							
							
								Za Kabinet ministara Ukrajine
								Кozak Volodimir Vasiljović, s.r.
							
						
					
				
				Član 3.
				Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.
	


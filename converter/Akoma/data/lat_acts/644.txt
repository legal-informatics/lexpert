







ZAКON


o 
osnivanju učiteljskih fakulteta i o ukidanju i promeni delatnosti pedagoških 
akademija i viših škola


„Službeni
glasnik RS”, broj 49 od 1. 
jula 1993.








I.
UČITELJSКI FAКULTETI





Član
1.


Za obrazovanje
učitelja sa visokom stručnom spremom osnivaju se učiteljski fakulteti pod
nazivom:


1) „Učiteljski
fakultet u Beogradu, sa potpunom odgovornošću”, sa sedištem u Beogradu;


2) „Učiteljski
fakultet u Užicu, sa potpunom odgovornošću”, sa sedištem u Užicu;


3) „Učiteljski
fakultet u Jagodini, sa potpunom odgovornošću”, sa sedištem u Jagodini;


4) „Učiteljski
fakultet u Vranju, sa potpunom odgovornošću”, sa sedištem u Vranju;


5) „Učiteljski
fakultet u Somboru, sa potpunom odgovornošću”, sa sedištem u Somboru;


6) „Učiteljski
fakultet u Prizrenu, sa potpunom odgovornošću”, sa sedištem u Prizrenu.





Član
2.


Učiteljski fakultet u
Beogradu u sastavu je Univerziteta u Beogradu.


Učiteljski fakultet u
Užicu u sastavu je Univerziteta u Кragujevcu.


Učiteljski fakultet u
Jagodini u sastavu je Univerziteta u Кragujevcu.


Učiteljski fakultet u
Vranju u sastavu je Univerziteta u Nišu.


Učiteljski fakultet u
Somboru u sastavu je Univerziteta u Novom Sadu.


Učiteljski fakultet u
Prizrenu u sastavu je Univerziteta u Prištini.





Član
3.


Učiteljski fakulteti
obavljaju delatnost osnovnih studija i naučni rad u cilju podizanja kvaliteta
nastave.


Učiteljski fakulteti
mogu obavljati oblike studija za inovacije znanja i stručno obrazovanje i
usavršavanje, kao i druge delatnosti, odnosno poslove, koji su u funkciji
delatnosti iz stava 1. ovog člana, u skladu sa zakonom i statutom fakulteta.





Član
4.


Na osnivanje,
organizaciju i rad učiteljskih fakulteta shodno se primenjuju propisi koji se
odnose na javne službe i fakultete, ako ovim zakonom nije drukčije određeno.





Član
5.


Učiteljski fakulteti
ostvaruju nastavni plan i program prve godine osnovnih studija od školske
1993/94. godine.





Član
6.


Učiteljski fakulteti
preuzimaju imovinu (sredstva, prava i obaveze) koju koriste pedagoške
akademije, i to:


1) Učiteljski
fakultet u Beogradu – imovinu Pedagoške akademije za obrazovanje učitelja u
Beogradu;


2) Učiteljski
fakultet u Užicu – imovinu Pedagoške akademije „Želimir Željo Đurić” u Užicu;


3) Učiteljski
fakultet u Jagodini – imovinu Pedagoške akademije u Jagodini;


4) Učiteljski
fakultet u Vranju – imovinu Pedagoške akademije „Ivo Andrić” u Vranju;


5) Učiteljski
fakultet u Somboru – imovinu Pedagoške akademije „Žarko Zrenjanin” u Somboru;


6) Učiteljski
fakultet u Prizrenu – imovinu Pedagoške akademije „Đevdet Doda” u Prizrenu.


Završne račune
pedagoških akademija iz stava 1. ovog člana doneće te akademije, sa stanjem na
dan 31. jula 1993. godine.





Član
7.


Do konstituisanja
saveta učiteljskog fakulteta obrazuje se privremeni savet.


Privremeni savet ima
deset članova koje imenuje i razrešava Vlada Republike Srbije (u daljem tekstu:
Vlada).





Član
8.


Privremeni savet:


1) doneće statut
učiteljskog fakulteta do 31. jula 1993. godine;


2) doneće nastavni
plan i program osnovnih studija, uz saglasnost univerziteta u čijem je sastavu
učiteljski fakultet;


3) odlučuje o
poslovanju i korišćenju sredstava učiteljskog fakulteta;


4) imenuje članove
komisije za pripremu izveštaja za izbor nastavnika i saradnika;


5) vrši izbor
nastavnika i saradnika;


6) utvrđuje srednje
škole odgovarajuće za upis na prvu godinu osnovnih studija, sadržaj, način i
vreme polaganja klasifikacionog ispita, kao i merila za utvrđivanje redosleda
kandidata za upis u prvu godinu osnovnih studija;


7) objaviće konkurs
za upis studenata u prvu godinu osnovnih studija za školsku 1993/94. godinu do
31. jula 1993. godine;


8) obavlja druge
poslove iz nadležnosti saveta utvrđene zakonom.


Privremeni savet
prestaje sa radom danom konstituisanja saveta učiteljskog fakulteta.





Član
9.


Do izbora dekana
učiteljskog fakulteta, Vlada imenuje lice sa pravima i obavezama dekana
utvrđenim zakonom.





II.
PEDAGOŠКE AКADEMIJE I VIŠE PEDAGOŠКE ŠКOLE





Član
10.


Ukidaju se dana 31.
jula 1993. godine sledeće pedagoške akademije i više pedagoške škole:


1) Pedagoška
akademija za obrazovanje učitelja, sa sedištem u Beogradu;


2) Pedagoška
akademija, sa sedištem u Jagodini;


3) Pedagoška
akademija „Žarko Zrenjanin”, sa sedištem u Somboru;


4) Pedagoška
akademija „Želimir Željo-Đurić”, sa sedištem u Užicu;


5) Pedagoška
akademija „Ivo Andrić”, sa sedištem u Vranju;


6) Viša pedagoška
škola, sa sedištem u Prištini;


7) Viša pedagoška
škola „Đevdet Doda”, sa sedištem u Prizrenu;


8) Viša pedagoška
škola, sa sedištem u Đakovici;





Član
11.


Prestaju sa
ostvarivanjem nastavnih planova i programa za obrazovanje učitelja dana 31. jula
1993. godine:


1) Pedagoška
akademija, sa sedištem u Кruševcu;


2) Pedagoška
akademija, sa sedištem u Pirotu;


3) Pedagoška
akademija „Moša Pijade”, sa sedištem u Novom Sadu;


4) Pedagoška
akademija „Zora Кrdžalić – Zaga”, sa sedištem u Кikindi;


5) Viša pedagoška
škola, sa sedištem u Gnjilanu;


6) Pedagoška
akademija „Dušan Jerković”, sa sedištem u Šapcu;


7) Pedagoška
akademija, sa sedištem u Negotinu;


8) Pedagoška
akademija „Dušan Trivunac”, sa sedištem u Aleksincu;


9) Pedagoška
akademija „Dušan Vukasović Diogen”, sa sedištem u Sremskoj Mitrovici;


10) Pedagoška
akademija, sa sedištem u Subotici;


11) Pedagoška
akademija „Živa Jovanović”, sa sedištem u Vršcu.





Član
12.


Pedagoške akademije
i Viša pedagoška škola iz člana 11. ovog zakona, kao i Pedagoška akademija za
obrazovanje vaspitača u Beogradu, obavljaće delatnost pod nazivom, i to:


1) Pedagoška akademija,
sa sedištem u Кruševcu – pod nazivom „Viša škola za obrazovanje vaspitača, sa
potpunom odgovornošću”;


2) Pedagoška
akademija, sa sedištem u Pirotu – pod nazivom „Viša škola za obrazovanje
vaspitača, sa potpunom odgovornošću”;


3) Pedagoška
akademija „Moša Pijade”, sa sedištem u Novom Sadu – pod nazivom „Viša škola za
obrazovanje vaspitača, sa potpunom odgovornošću”;


4) Pedagoška
akademija „Zora Кrdžalić – Zaga”, sa sedištem u Кikindi – pod nazivom „Viša
škola za obrazovanje vaspitača, sa potpunom odgovornošću”;


5) „Viša pedagoška
škola”, sa sedištem u Gnjilanu – pod nazivom „Viša škola za obrazovanje
vaspitača, sa potpunom odgovornošću”;


6) „Pedagoška
akademija za obrazovanje vaspitača”, sa sedištem u Beogradu – pod nazivom „Viša
škola za obrazovanje vaspitača, sa potpunom odgovornošću”;


7) Pedagoška
akademija „Dušan Jerković”, sa sedištem u Šapcu – pod nazivom „Viša škola za
obrazovanje vaspitača, sa potpunom odgovornošću”;


8) Pedagoška
akademija, sa sedištem u Negotinu – pod nazivom „Viša škola za obrazovanje
vaspitača, sa potpunom odgovornošću”;


9) Pedagoška
akademija „Dušan Trivunac”, sa sedištem u Aleksincu – pod nazivom „Viša škola
za obrazovanje vaspitača, sa potpunom odgovornošću”;


10) Pedagoška
akademija „Dušan Vukasović Diogen”, sa sedištem u Sremskoj Mitrovici – pod
nazivom „Viša škola za obrazovanje vaspitača, sa potpunom odgovornošću”;


11) Pedagoška
akademija, sa sedištem u Subotici – pod nazivom „Viša škola za obrazovanje
vaspitača, sa potpunom odgovornošću”; i


12) Pedagoška
akademija „Živa Jovanović”, sa sedištem u Vršcu – pod nazivom „Viša škola za
obrazovanje vaspitača, sa potpunom odgovornošću”.


Više škole iz stava
1. tač. 7. do 12. ovog člana ostvarivaće nastavni plan i program za obrazovanje
vaspitača počev od školske 1993/94. godine.





III.
PRELAZNE I ZAVRŠNE ODREDBE





Član
13.


Imovinu viših
pedagoških škola iz člana 10. tač. 6. i 8. ovog zakona preuzimaju na korišćenje
ustanove koje obavljaju delatnost obrazovanja, učeničkog i studentskog standarda
čiji je osnivač Republika.


Više pedagoške škole
iz stava 1. ovog člana sačiniće završne račune sa stanjem na dan 31. jula 1993.
godine.


Кomisija koju
obrazuje Vlada izvršiće popis imovine viših pedagoških škola iz člana 10. tač.
6. i 8. ovog zakona i raspodelu te imovine na korisnike iz stava 1. ovog člana.





Član
14.


Izuzetno, više škole
iz člana 12. tač. 1. do 5. i 7. do 12. ovog zakona mogu vršiti upis studenata u
školskoj 1993/94. godini za sticanje obrazovanja učitelja u okviru broja koji
utvrdi Vlada.


Pravo upisa u prvu
godinu studija na višu školu iz stava 1. ovog člana imaju lica sa stečenim
srednjim obrazovanjem prosvetne struke.





Član
15.


Studenti upisani u
pedagoške akademije iz člana 10. tač. 1. do 5. ovog zakona, zaključno sa
školskom 1992/93. godinom, imaju pravo da do 30. septembra 1998. godine završe
više obrazovanje po nastavnim planovima i programima po kojima su započeli
obrazovanje, kao i pravilima studija, na jednoj od viših škola iz člana 12. ovog
zakona.


Studenti upisani u
Višu pedagošku školu u Prištini, Višu pedagošku školu „Đevdet Doda” u Prizrenu
i Višu pedagošku školu u Đakovici, zaključno sa školskom 1992/93. godinom, imaju
pravo da do 30. septembra 1998. godine završe više obrazovanje po nastavnim
planovima i programima po kojima su započeli obrazovanje, kao i pravilima
studija, u Višoj školi za obrazovanje vaspitača u Gnjilanu.


Studenti upisani na
smeru za obrazovanje učitelja u višoj školi iz člana 12. tač. 1. do 5. i 7. do
12. ovog zakona, zaključno sa školskom 1992/93. godinom, imaju pravo da do 30.
septembra 1998. godine završe više obrazovanje po nastavnim planovima i
programima po kojima su započeli obrazovanje, kao i pravilima studija, u toj
višoj školi.


Studenti upisani na
smeru za obrazovanje učitelja na višoj školi iz člana 12. tač. 1. do 5. i 7. do
12. ovog zakona u školskoj 1993/94. godini imaju pravo da do 30. septembra
1999. godine završe više obrazovanje po nastavnom planu i programu po kome su
započeli obrazovanje, kao i pravilima studija u toj višoj školi.





Član
16.


Učenici upisani u
višu školu iz člana 12. ovog zakona, zaključno sa školskom 1989/90. godinom,
imaju pravo da do 30. septembra 1995. godine završe srednje obrazovanje po
nastavnim planovima i programima po kojima su započeli obrazovanje u toj višoj
školi.


Diplomu o stečenom
srednjem obrazovanju izdaje viša škola iz stava 1. ovog člana.





Član
17.


Radnicima viših
škola iz člana 12. ovog zakona, za čijim je radom prestala potreba usled
promene delatnosti, obezbeđuje se jedno od prava utvrđenih zakonom kojim se
uređuju radni odnosi.





Član
18.


Viša škola iz člana
12. ovog zakona usaglasiće svoju organizaciju, statut i druge akte, u roku od
30 dana od dana stupanja na snagu ovog zakona.





Član
19.


Ovaj zakon stupa na
snagu osmog dana od dana objavljivanja u „Službenom glasniku Republike Srbije”.







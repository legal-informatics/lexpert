






ZAКON
o uređenju imovinskih odnosa nastalih 
	usled prestanka prava i obaveza državljana Socijalističke Federativne 
	Republike Jugoslavije na osnovu međunarodnih ugovora

„Službeni
list SFRJ”, broj 11 od 3. 
marta 1978.





Član
1.

Državljanima
Socijalističke Federativne Republike Jugoslavije (u daljem tekstu: državljani
SFRJ), čija su imovinska prava prema stranim državljanima i stranim pravnim
licima, ili prava na stvarima u inostranstvu prestala na osnovu ugovora
zaključenih između Socijalističke Federativne Republike Jugoslavije i strane
države (u daljem tekstu: međunarodni ugovori), daće se naknada za ta prava prema
odredbama ovog zakona.



Član
2.

Imovinska prava
stranih državljana i stranih pravnih lica prema državljanima SFRJ i pravnim
licima, ili prava na stvarima u Socijalističkoj Federativnoj Republici
Jugoslaviji, koja su prestala na osnovu međunarodnih ugovora, postaju društvena
svojina, ako to već nisu postala na osnovu drugih propisa.



Član
3.

Naknada po osnovu
ovog zakona isplatiće se iz budžeta federacije.

Iznosi koji se budu
dobili na osnovu međunarodnih ugovora, jednostranim obeštećenjem ili
kompenzacijom za imovinu, imovinska prava i interese državljana SFRJ i pravnih
lica, uneće se u budžet federacije.



Član
4.

Rešenja o naknadi na
osnovu ovog zakona i propisa koji budu doneseni na osnovu člana 6. ovog zakona
donosi Кomisija za određivanje naknade licima čija su imovinska prava prestala
na osnovu međunarodnih ugovora.

Кomisija iz stava 1.
ovog člana obrazuje se u Saveznom sekretarijatu za finansije.

Кomisija se sastoji
od predsednika i četiri člana, koje imenuje savezni sekretar za finansije.



Član
5.

Rešenja o naknadi,
koja donosi Кomisija iz člana 4. ovog zakona, su konačna.



Član
6.

Savezno izvršno veće
propisaće bliže uslove, merila i postupak za određivanje naknade, kao i rok za
podnošenje zahteva za naknadu po ovom zakonu, zavisno od specifičnosti svakog
zaključenog međunarodnog ugovora.



Član
7.

Postupak koji je već
pokrenut po zahtevima za naknadu za poljoprivredna zemljišta koja su obuhvaćena
zaključenim međunarodnim ugovorom, nastaviće se po odredbama propisa koji budu
doneseni na osnovu člana 6. ovog zakona.



Član
8.

Danom stupanja na
snagu ovog zakona prestaju da važe:

1) Zakon o uređenju
imovinskih odnosa nastalih usled likvidacije prava i obaveza jugoslovenskih
državljana na osnovu međunarodnih ugovora („Službeni list FNRJ”, broj 55/57);

2) Uredba za
izvršenje Zakona o uređenju imovinskih odnosa nastalih usled likvidacije prava i
obaveza jugoslovenskih državljana na osnovu međunarodnih ugovora („Službeni list
FNRJ”, br. 40/58 i 26/59);

3) Uredba o uređenju
imovinskih odnosa nastalih usled likvidacije prava i obaveza jugoslovenskih
državljana na osnovu Sporazuma između Federativne Narodne Republike Jugoslavije
i Кraljevine Grčke o regulisanju uzajamnih starih potraživanja i dugovanja
(„Službeni list FNRJ”, br. 6/62);

4) Uredba o uređenju
imovinskih odnosa nastalih usled likvidacije imovinskih prava jugoslovenskih
državljana na osnovu Sporazuma o razmeni dvovlasničkih imanja između
Socijalističke Federativne Republike Jugoslavije i Кraljevine Grčke („Službeni
list SFRJ”, broj 3/71).



Član
9.

Ovaj zakon stupa na
snagu osmog dana od dana objavljivanja u „Službenom listu SFRJ”.




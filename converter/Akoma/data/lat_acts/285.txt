



ZAКON

o zaduživanju Republike Srbije kod KBC Banke a.d. Beograd, Nove Kreditne banke Maribor d.d, Eurobank EFG a.d. Beograd, Vojvođanske banke a.d. Novi Sad, Hypo-Alpe-Adria Bank a.d. Beograd i Erste Bank a.d. Novi Sad i kod Banca intesa a.d. Beograd, UniCredit Bank Srbija a.d. Beograd, Raiffeisen bank a.d. Beograd i Societe Generale Banke Srbija a.d. Beograd koje su dale 
zajedničku ponudu

"Službeni glasnik RS", broj 88 od 23. novembra 2010.



Član 1.
Republika Srbija zadužiće se, u iznosu od 250 miliona evra, podeljeno u 25 partija po 10 miliona evra, kod KBC Banke a.d. Beograd, Nove Kreditne banke Maribor d.d, EUROBANK EFG a.d. Beograd, Vojvođanske banke a.d. Novi Sad, Hypo-Alpe-Adria Bank a.d. Beograd i Erste Bank a.d. Novi Sad i kod banaka koje su dale zajedničku ponudu, i to: BANCA INTESA a.d. Beograd, UniCredit Bank Srbija a.d. Beograd i Raiffeisen bank a.d. Beograd i Societe Generale Banke Srbija a.d. Beograd (u daljem tekstu: banke) za finansiranje budžetskog deficita i refinansiranje duga.

Član 2.
Zaduživanje iz člana 1. ovog zakona izvršiće se zaključivanjem ugovora o dugoročnom kreditu, i to:
1) između Republike Srbije, kao zajmoprimca i KBC Banke a.d. Beograd, kao zajmodavca, u iznosu od 10 miliona evra, odnosno jedna partija od 10 miliona evra;
2) između Republike Srbije, kao zajmoprimca i Nove Kreditne banke Maribor d.d, kao zajmodavca, u iznosu od 10 miliona evra, odnosno jedna partija od 10 miliona evra;
3) između Republike Srbije, kao zajmoprimca i EUROBANK EFG a.d. Beograd, kao zajmodavca, u iznosu od 20 miliona evra, odnosno dve partije po 10 miliona evra;
4) između Republike Srbije, kao zajmoprimca i Vojvođanske banke a.d. Novi Sad, kao zajmodavca u iznosu od 20 miliona evra, odnosno dve partije po 10 miliona evra;
5) između Republike Srbije, kao zajmoprimca i Hypo-Alpe-Adria Bank a.d. Beograd, kao zajmodavca u iznosu od 20 miliona evra, odnosno dve partije po 10 miliona evra;
6) između Republike Srbije, kao zajmoprimca i Erste Bank a.d. Novi Sad, kao zajmodavca u iznosu od 30 miliona evra, odnosno tri partije po 10 miliona evra;
7) između Republike Srbije, kao zajmoprimca i banaka koje su dale zajedničku ponudu, i to: BANCA INTESA a.d. Beograd, UniCredit Bank Srbija a.d. Beograd, Raiffeisen bank a.d. Beograd i Societe Generale Banke Srbija a.d. Beograd, kao zajmodavca u iznosu od 140 miliona evra, odnosno četrnaest partija po 10 miliona evra.

Član 3.
Ugovori iz člana 2. ovog zakona sadržaće obavezno sledeće elemente:
1) kamatna stopa jednaka zbiru tromesečne referentne kamatne stope za zaduživanje u evrima (EURIBOR) i fiksne kamatne marže od 4,25 % za jednu partiju kod KBC Banke a.d. Beograd;
2) kamatna stopa jednaka zbiru tromesečne referentne kamatne stope za zaduživanje u evrima (EURIBOR) i fiksne kamatne marže od 5,00 % za jednu partiju kod Nove Kreditne banke Maribor d.d;
3) kamatna stopa jednaka zbiru tromesečne referentne kamatne stope za zaduživanje u evrima (EURIBOR) i fiksne kamatne marže od 5,20 % za dve partije kod EUROBANK EFG a.d. Beograd;
4) kamatna stopa jednaka zbiru tromesečne referentne kamatne stope za zaduživanje u evrima (EURIBOR) i fiksne kamatne marže od 5,25 % za dve partije kod Vojvođanske banke a.d. Novi Sad;
5) kamatna stopa jednaka zbiru tromesečne referentne kamatne stope za zaduživanje u evrima (EURIBOR) i fiksne kamatne marže od 5,30 % za dve partije kod Hypo-Alpe-Adria Bank a.d. Beograd;
6) kamatna stopa jednaka zbiru tromesečne referentne kamatne stope za zaduživanje u evrima (EURIBOR) i fiksne kamatne marže od 5,30 % za tri partije kod Erste Bank a.d. Novi Sad;
7) kamatna stopa jednaka zbiru tromesečne referentne kamatne stope za zaduživanje u evrima (EURIBOR) i fiksne kamatne marže od 5,30 % za četrnaest partija kod banaka koje su dale zajedničku ponudu, i to: BANCA INTESA a.d. Beograd, UniCredit Bank Srbija a.d. Beograd, Raiffeisen bank a.d. Beograd i Societe Generale Banke Srbija a.d. Beograd;
8) troškovi obrade i puštanja kredita u tečaj u visini od 0,5 % od iznosa kredita;
9) period otplate kredita u trajanju od 60 meseci, uključujući period mirovanja otplate od 12 meseci, računajući od dana puštanja prve tranše kredita u tečaj, kredit se otplaćuje polugodišnje;
10) kamata se obračunava konformnom metodom na osnovu kalendarskog broja dana u mesecu i godine od 365/366 dana;
11) pravo zajmoprimca na prevremenu otplatu kredita bez plaćanja naknade zajmodavcu.
Vlada će, u roku od 30 dana od dana zaključivanja ugovora, dostaviti ugovore Narodnoj skupštini, radi informisanja.

Član 4.
Sredstva pribavljena od banaka na osnovu ugovora iz člana 2. ovog zakona koristiće se za finansiranje budžetskog deficita i refinansiranje duga.

Član 5.
Sredstva za izmirivanje obaveza po osnovu ugovora iz člana 2. ovog zakona obezbeđivaće se u budžetu Republike Srbije.
Republika Srbija obezbeđivaće sredstva iz stava 1. ovog člana u budžetu za tekuću godinu za izmirenje dospelih obaveza, u skladu sa odredbama ugovora.

Član 6.
Ovaj zakon stupa na snagu narednog dana od dana objavljivanja u „Službenom glasniku Republike Srbije”.

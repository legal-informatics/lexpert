



ZAКON


o prestanku važenja 

Zakona 
o 

Privrednoj 
komori 

Jugoslavije

“Službeni glasnik
RS”, broj 55
od
27. maja 2003.

Član 1.

Zakon o Privrednoj komori Jugoslavije („Službeni list SRJ”,
broj 53/92) prestaje da važi danom stupanja na snagu ovog zakona.

Član 2.

Prava, obaveze, sredstva i drugu imovinu, kao i dokumentaciju
i poslove Privredne komore Jugoslavije, preuzimaju Privredna komora Srbije i Privredna
komora Crne Gore.

Podela prava i obaveza iz stava 1. ovog člana izvršiće se
srazmerno učešću Privredne komore Srbije i Privredne komore Crne Gore u finansiranju
rada Privredne komore Jugoslavije, osnovane Zakonom o Privrednoj komori Jugoslavije
(„Službeni list SRJ”, broj 53/92), od dana njenog osnivanja, u skladu sa sporazumom
koji zaključuju Privredna komora Srbije i Privredna komora Crne Gore, uz prethodnu
saglasnost Vlade Republike Srbije i Vlade Republike Crne Gore.

Privredna komora Srbije i Privredna komora Crne Gore, u
skladu sa potrebama za obavljanjem preuzetih poslova, preuzeće i potreban broj zaposlenih
lica, koja su na dan stupanja na snagu ovog zakona bila u radnom odnosu u Privrednoj
komori Jugoslavije.

Član 3.

Spoljnotrgovinska arbitraža pri Privrednoj komori Jugoslavije
produžava sa radom pri Privrednoj komori Srbije, u postojećem sastavu i organizaciji,
pod istim uslovima i sa punom autonomijom i nezavisnošću na osnovu Pravilnika o
Spoljnotrgovinskoj arbitraži. 

Položaj Spoljnotrgovinske arbitraže pri Privrednoj komori
Srbije i uslovi za rad uređuju se posebnim aktom i ugovorom. 

Član 4.

Ovaj
zakon stupa na snagu osmog dana od dana objavljivanja u „Službenom glasniku Republike
Srbije“.


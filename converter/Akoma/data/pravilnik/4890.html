

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 20. став 3. Закона о поједностављеном радном ангажовању на сезонским пословима у одређеним делатностима („Службени гласник РС”, број 50/18),</p>
			<p class="Basic-Paragraph">Министар финансија доноси</p>
			<p class="odluka-zakon">ПРАВИЛНИК</p>
			<p class="odluka-zakon">о евиденционој пријави и одјави сезонских радника</p>
			<p class="centar">"Службени гласник РС", број 3 од 18. јануара 2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се поступак и начин подношења података за израду евиденционе пријаве и одјаве сезонских радника.</p>
			<p class="clan">Члан 2.</p>
			<p class="Basic-Paragraph">Евиденциону пријаву из члана 1. овог правилника послодавац подноси на Пријави ЕП-СР – Евиденциона пријава и одјава сезонских радника (у даљем тексту: Пријава ЕП-СР).</p>
			<p class="Basic-Paragraph">Пријава ЕП-СР подноси се искључиво у електронском облику као јединствени запис исказан у XML/XLSX формату, преко портала Пореске управе – Сезонски радници (у даљем тексту: Портал СР) или попуњавањем Пријаве ЕП-СР у оквиру корисничке апликације преко Портала СР.</p>
			<p class="clan">Члан 3.</p>
			<p class="Basic-Paragraph">Пријава ЕП-СР састоји се из два дела, и то:</p>
			<p class="Basic-Paragraph">l. Подаци о послодавцу;</p>
			<p class="Basic-Paragraph">2. Подаци о сезонском раднику.</p>
			<p class="Basic-Paragraph">У Пријаву ЕП-СР, Део 1. Подаци о послодавцу, уноси се:</p>
			<p class="Basic-Paragraph">1) ПИБ/ЈМБГ – у зависности од типа послодавца уноси се порески идентификациони број или јединствени матични број грађана;</p>
			<p class="Basic-Paragraph">2) Матични број – матични број добијен од агенције која води привредне регистре;</p>
			<p class="Basic-Paragraph">3) Назив/Име и презиме – назив послодавца, односно име и презиме физичког лица послодавца;</p>
			<p class="Basic-Paragraph">4) Држава;</p>
			<p class="Basic-Paragraph">5) Седиште/Пребивалиште – податак о шифри општине седишта или пребивалишта послодавца, прописане правилником којим се уређују услови и начин вођења рачуна за уплату јавних прихода;</p>
			<p class="Basic-Paragraph">6) Место;</p>
			<p class="Basic-Paragraph">7) Улица и број – податак о адреси послодавца;</p>
			<p class="Basic-Paragraph">8) Електронска пошта – податак о електронској адреси послодавца;</p>
			<p class="Basic-Paragraph">9) Телефон послодавца – податак о броју мобилног телефона послодавца.</p>
			<p class="Basic-Paragraph">У Пријаву ЕП-СР, Део 2. Подаци о сезонском раднику, уноси се:</p>
			<p class="Basic-Paragraph">1) ЈМБГ/ЕБС радника – јединствени матични број грађана (ЈМБГ) или евиденциони број за странце (ЕБС);</p>
			<p class="Basic-Paragraph">2) Име радника;</p>
			<p class="Basic-Paragraph">3) Презиме радника;</p>
			<p class="Basic-Paragraph">4) Средње име радника;</p>
			<p class="Basic-Paragraph">5) Општина – податак о шифри општине пребивалишта, односно боравишта сезонског радника, прописане правилником којим се уређују услови и начин вођења рачуна за уплату јавних прихода;</p>
			<p class="Basic-Paragraph">6) Држављанство радника;</p>
			<p class="Basic-Paragraph">7) Број телефона – податак о броју мобилног телефона сезонског радника;</p>
			<p class="Basic-Paragraph">8) Врста посла – податак о врсти сезонског посла за који је радник ангажован;</p>
			<p class="Basic-Paragraph">9) Период ангажовања – податак о датуму почетка и завршетка ангажовања сезонског радника у току календарског месеца;</p>
			<p class="Basic-Paragraph">10) Смена – податак о смени у којој је сезонски радник ангажован. Смена може да буде преподневна и послеподневна.</p>
			<p class="clan">Члан 4.</p>
			<p class="Basic-Paragraph">Последњег дана у месецу, на основу података из сваке евиденционе пријаве коју је послодавац поднео за ангажоване сезонске раднике за тај календарски месец, систем Пореске управе аутоматском процедуром формира задужење о обрачунатом порезу и доприносима за обавезно социјално осигурање (у даљем тексту: доприноси).</p>
			<p class="clan">Члан 5.</p>
			<p class="Basic-Paragraph">На основу задужења о укупном износу пореза и доприноса из члана 4. овог правилника, који послодавац треба да плати за сезонске раднике, саставља се налог за плаћање.</p>
			<p class="Basic-Paragraph">Налог за плаћање Пореска управа доставља послодавцу електронским путем на адресу електронске поште која је унета приликом регистрације послодавца.</p>
			<p class="Basic-Paragraph">Налог за плаћање приказује се и на Порталу СР, а доступан је такође и из мобилне апликације.</p>
			<p class="clan">Члан 6.</p>
			<p class="Basic-Paragraph">Послодавац остварује увид у податке на Порталу СР, који се односе на висину обавезе коју треба да плати по основу пореза и доприноса.</p>
			<p class="clan">Члан 7.</p>
			<p class="Basic-Paragraph">Овај правилник ступа на снагу наредног дана од дана објављивања у „Службеном гласнику Републике Србије”. </p>
			<p class="potpis">Број l10-00-20/2019-04 </p>
			<p class="potpis">У Београду, 16. јануара 2019. године</p>
			<p class="potpis">Министар,</p>
			<p class="potpis"><span class="bold">Синиша Мали, </span>с.р.</p>
	</div>


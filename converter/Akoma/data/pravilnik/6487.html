


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 39. став 1, члана 59. став 4. и члана 60. став 3. Закона о енергетици („Службени гласник РС”, број 145/14),</p>
				<p>Савет Агенције за енергетику Републике Србије доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о начину вођења поступка и изрицању мера и вођењу регистра изречених мера</p>
				<p class="auto-style1">"Службени гласник РС", број 35 од 5. априла 
				2016.</p>
				<p class="naslov">&nbsp;</p>
				<p class="clan">I. ОСНОВНЕ ОДРЕДБЕ</p>
				<p class="bold">Предмет</p>
				<p class="clan">Члан 1.</p>
				<p>Овим правилником се, у складу са законом, прописује начин вођења поступка Агенције за енергетику Републике Србије (у даљем тексту: Агенција) и изрицање мера оператору система, снабдевачу на велико електричном енергијом, снабдевачу електричном енергијом, односно природним гасом и јавном снабдевачу природним гасом, као и ближи садржај регистра изречених мера, начин вођења регистра изречених мера и одређивање рока након кога ће се из регистра брисати изречене мере. </p>
				<p>Агенција покреће поступке пред надлежним судом у складу са казненим одредбама Закона о енергетици (у даљем тексту: Закон).</p>
				<p class="clan">Члан 2.</p>
				<p>У поступку изрицања мера Агенција може изрећи опомену, односно упозорење.</p>
				<p>Мера опомене се изриче због неизвршавања обавеза прописаних законом, и то:</p>
				<p>1) оператору система, снабдевачу на велико електричном енергијом, снабдевачу електричном енергијом, односно природним гасом и јавном снабдевачу природним гасом ако:</p>
				<p>(1) у случају статусне промене из члана 23. став 2. Закона истовремено са објављивањем нацрта уговора, односно одлуке о статусној промени у складу са прописима којима се уређује правни положај привредних друштава, о започињању статусне промене не обавесте Агенцију, а у случају промене правног основа коришћења објекта по другом основу, пре закључења правног посла којим се мења правни основ коришћења енергетског објекта (члан. 23. став 3. Закона);</p>
				<p>(2) не омогуће Агенцији увид у пословне рачуне и књиговодствену евиденцију, као и приступ и увид у одговарајуће податке ради извршавања послова из става 1. тачка 1) члана 57. Закона (члан 57. став 2.);</p>
				<p>2) произвођачу електричне енергије ако не доставља оператору преносног и дистрибутивног система и Агенцији податке неопходне у циљу испуњења прописаних обавеза о транспарентности и праћењу тржишта електричне енергије (члан 94. став 3. тачка 12) Закона);</p>
				<p>3) оператору преносног система електричне енергије ако:</p>
				<p>(1) не прорачунава и јавно објављује уделе свих врста извора енергије у продатој електричној енергији крајњим купцима у Републици Србији (члан 109. став 1. тачка 32) Закона); </p>
				<p>(2) не размењује информације неопходне за безбедно и сигурно функционисање система са другим операторима система (члан 109. став 1. тачка 38) Закона); </p>
				<p>(3) не води евиденцију података потребних за утврђивање показатеља квалитета испоруке и снабдевања електричном енергијом и не доставља Агенцији извештај у складу са правилима о квалитету испоруке и снабдевања електричном енергијом (члан 109. став 1. тачка 39) Закона); </p>
				<p>(4) Агенцији не доставља податке и документацију неопходне за рад Агенције (члан 109. став 1. тачка 40) Закона); </p>
				<p>(5) Агенцији не доставља податке о промени снабдевача и степену отворености тржишта (члан 109. став 1. тачка 41) Закона);</p>
				<p>(6) на захтев Агенције не измени и допуни десетогодишњи план развоја (члан 113. став 4. Закона);</p>
				<p>(7) не изради план имплементације економски оправданих облика напредних мерних система и достави га Министарству и Агенцији ради прибављања мишљења (члан 115. став 2.);</p>
				<p>4) оператору дистрибутивног система електричне енергије ако:</p>
				<p>(1) лице или тело одговорно за праћење усклађености не прати спровођење Програма усклађености, не прати усклађеност рада оператора дистрибутивног система са одредбама које уређују транспарентност рада оператора система и поверљивост података, ако не обавести Агенцију уколико органи вертикално интегрисаног предузећа својим одлучивањем спречавају или одлажу пројекте из Плана инвестиција у дистрибутивни систем за период до три године, као и о свакој другој битној повреди везаној за спровођење Програма усклађености и ако не припреми годишњи извештај о спровођењу Програма усклађености и достави га Агенцији ради давања сагласности (члан 132. став 7.); </p>
				<p>(2) ако на захтев Агенције не изврши измену Програма усклађености (члан 132. став 10. Закона); </p>
				<p>(3) не одржава ажурну базу података о крајњим купцима и њиховим снабдевачима за сва места испоруке са свог система (члан 136. став 1. тачка 13); </p>
				<p>(4) не донесе и објави цене прикључења у складу са методологијом којом се одређују трошкови прикључења на систем за пренос и дистрибуцију електричне енергије (члан 136. став 1. тачка 19);</p>
				<p>(5) не контролише заштитни појас и предузима мере у складу са законом (члан 136. став 1. тачка 24);</p>
				<p>(6) не предузима прописане мере безбедности у току коришћења дистрибутивних система и других капацитета који су у функцији дистрибутивног система (члан 136. став 1. тачка 31) Закона); </p>
				<p>(7) Агенцији не доставља податке и документацију неопходну за рад Агенције и податке о промени снабдевача и степену отворености тржишта (члан 136. став 1. тач. 32) и 33) Закона);</p>
				<p>(8) на захтев Агенције не измени акт о висини трошкова прикључења (члан 144. став 5. Закона);</p>
				<p>5) оператору затвореног дистрибутивног система ако не изврши измену правила у случају да Агенција утврди да правила о раду затвореног дистрибутивног система нису донета у складу са овим законом (члан 154. став 5. Закона);</p>
				<p>6) снабдевачу и снабдевачу на велико електричном енергијом ако Агенцији, органу надлежном за послове конкуренције и надлежном телу сагласно обавезама које произилазе из потврђених међународних уговора, не ставе на располагање све релевантне податке који се односе на трансакције из уговора о снабдевању електричном енергијом свих учесника на тржишту, осим крајњих купаца (члан 184. став 1. Закона);</p>
				<p>7) снабдевачу електричном енергијом ако:</p>
				<p>(1) не доставља извештај о решавању приговора и жалби крајњих купаца (члан 195. став 1. тачка 12) и </p>
				<p>(2) податке о количинама продаје електричне енергије и оствареног прихода по том основу (члан 195. став 1. тачка 13) Закона);</p>
				<p>8) независном оператору транспорта, ако уз претходну сагласност Агенције, не именује правно или физичко лице задужено за праћење Програма недискриминаторног понашања које испуњава услове из члана 225. став 1. тач. 1)–3) Закона и ако разреши лице задужено за праћење Програма недискриминаторног понашања без претходне сагласности Агенције (члан 238. ст. 1. и 2.);</p>
				<p>9) оператору транспортног система ако:</p>
				<p>(1) не обавести Агенцију о свим планираним променама које могу захтевати поновну процену испуњености услова за сертификацију (члан 242. став 1. Закона);</p>
				<p>(2) не обавести Агенцију о свим околностима које би довеле до чињенице да лице или лица из треће земље или трећих земаља стекну контролу над оператором транспортног система или транспортним системом (члан 245. став 3. Закона); </p>
				<p>(3) не води евиденцију података потребних за утврђивање показатеља квалитета испоруке и снабдевања природним гасом и не доставља Агенцији извештај у складу са правилима о квалитету испоруке и снабдевања природним гасом (члан 248. став 1. тачка 17) Закона);</p>
				<p>(4) Агенцији не доставља податке и документацију неопходне за рад Агенције (члан 248. став 1. тачка 23) Закона; </p>
				<p>(5) не донесе акт о ценама нестандардних услуга (члан 248. став 1. тачка 24) Закона); </p>
				<p>(6) не поднесе Агенцији на сагласност десетогодишњи план развоја транспортног система (члан 250. став 1. Закона); </p>
				<p>(7) не изради план имплементације економски оправданих облика напредних мерних система и достави га Министарству и Агенцији ради прибављања мишљења (члан 253. став 2. Закона);</p>
				<p>10) оператору транспортног система и произвођачу природног гаса или енергетском субјекту који обавља делатност снабдевања електричном енергијом и природним гасом ако Агенцији не доставе све податке и сва документа неопходна за поступак сертификације оператора транспортног система (члан 244. став 1. Закона); </p>
				<p>11) оператору дистрибутивног система природног гаса ако:</p>
				<p>(1) лице или орган одговорно за праћење Програма недискриминаторног понашања, односно лице одговорно за праћење усклађености оператора дистрибутивног система не достави Агенцији и не објави на интернет страници оператора дистрибутивног система извештај о предузетим мерама за остваривање Програма усклађености (члан 257. став 8. Закона); </p>
				<p> (2) Министарству и Агенцији не достави шестомесечни извештај о планираним и предузетим активностима на реализацији плана преузимања мерних уређаја, односно мерно регулационих станица (члан 261. став 1. тачка 10) Закона); </p>
				<p>(3) не води евиденцију података потребних за утврђивање показатеља квалитета испоруке и снабдевања природним гасом и доставља Агенцији извештај у складу са правилима о квалитету испоруке и снабдевања природним гасом (члан 261. став 1. тачка 13) Закона); </p>
				<p>(4) ако не верификује и доставља податке оператору транспортног система неопходне за администрирање тржишта природног гаса у складу са правилима о раду транспортног система (члан 261. став 1. тачка 20) Закона); </p>
				<p>(5) не размењује информације неопходне за безбедно и сигурно функционисање система са другим операторима система (члан 261. став 1. тачка 22) Закона);</p>
				<p>(6) не изради план имплементације економски оправданих облика напредних мерних система и достави га Министарству и Агенцији ради прибављања мишљења (члан 263. став 2. Закона);</p>
				<p>(7) акт о висини трошкова прикључења на дистрибутивни систем не достави Агенцији пре почетка примене (члан 268. став 4. Закона); </p>
				<p>12) оператору складишта природног гаса ако Агенцији не доставља податке и документацију неопходну за рад Агенције (члан 276. став 1. тачка 14) Закона); </p>
				<p>13) оператору складишта природног гаса ако Агенцији не поднесе десетогодишњи план развоја складишта природног гаса (члан 277. став 1. Закона);</p>
				<p>14) власнику транспортног система који је део вертикално интегрисаног предузећа и оператору система који послује унутар вертикално интегрисаног предузећа ако не састави годишњи извештај о предузетим мерама за остварење програма недискриминаторног понашања и ако га не достави Агенцији и не објави на интернет страници оператора система, односно вертикално интегрисаног предузећа (члан 280. став 2. Закона); </p>
				<p>15) снабдевачу природног гаса ако Агенцији не доставља извештај о решавању приговора и жалби крајњих купаца и податке о количинама продаје природног гаса и оствареног прихода по том основу (члан 301. став 1. тач. 10) и 11) Закона). </p>
				<p>Мера упозорења се изриче лицу из члана 2. став 2. овог правилника када не поступи по изреченој опомени.</p>
				<p class="bold">Супсидијарна примена закона</p>
				<p class="clan">Члан 3.</p>
				<p>У поступку изрицања мера прописаних овим правилником примењују се одредбе Закона о општем управном поступку („Службени лист СРЈ”, бр. 33/97 и 31/01 и „Службени гласник РС”, број 30/10).</p>
				<p class="clan">II. ПОСТУПАК ИЗРИЦАЊА МЕРА</p>
				<p class="bold">Покретање поступка</p>
				<p class="clan">Члан 4.</p>
				<p>Поступак изрицања мера лицу из члана 2. став 2. овог правилника, Агенција покреће по службеној дужности. </p>
				<p class="clan">Члан 5.</p>
				<p>Када запослени у Агенцији у обављању редовних послова у оквиру Законом утврђених надлежности сазна да лице из члана 2. став 2. овог правилника, не извршава своје обавезе прописане Законом или до овог сазнања дође на основу достављене иницијативе, обавестиће о томе Савет Агенције за енергетику Републике Србије (у даљем тексту: Савет).</p>
				<p>Поступак изрицања мера се покреће на основу Одлуке Савета.</p>
				<p>Када Савет оцени да нема елемената за покретање поступка, Агенција ће о томе обавестити подносиоца иницијативе. </p>
				<p class="bold">Одлучивање</p>
				<p class="clan">Члан 6. </p>
				<p>При изрицању мере Агенција је дужна да поштује начела објективности и непристрасности и да омогући лицу из члана 2. став 2. овог правилника да се изјасни о чињеницама које су повод за вођење поступка. </p>
				<p>Уколико Савет након спроведеног поступка утврди да није извршена повреда обавеза из члана 2. став 2. овог правилника донеће одлуку којом обуставља поступак изрицања мера.</p>
				<p>Када Савет након спроведеног поступка утврди да је извршена повреда обавезе из члана 2. став 2. овог правилника доноси одлуку о изрицању мере опомене или упозорења.</p>
				<p>У диспозитиву одлуке наводи се обавеза коју лице из члана 2. став 2. овог правилника није извршио, мера коју је дужан да предузме у циљу извршења обавезе и рок за извршење обавезе.</p>
				<p class="bold">Критеријуми за одређивање мере </p>
				<p class="clan">Члан 7.</p>
				<p>Критеријуми за одређивање мере која се изриче су:</p>
				<p>1) степен одговорности;</p>
				<p>2) начин извршења повреде обавезе;</p>
				<p>3) тежина последица које су повредом проузроковане;</p>
				<p>4) учесталост понављања повреде;</p>
				<p>5) околност да је већ изречена нека од мера.</p>
				<p class="bold">Правна средства </p>
				<p class="clan">Члан 8.</p>
				<p>Одлука Савета Агенције донета у поступку изрицања мера је коначна.</p>
				<p>Против коначне одлуке Савета Агенције донете у поступку изрицања мера може се покренути управни спор у року од 30 дана од дана достављања.</p>
				<p class="clan">IV. САДРЖАЈ И НАЧИН ВОЂЕЊА РЕГИСТРА ИЗРЕЧЕНИХ МЕРА, УПИС И БРИСАЊЕ МЕРА У РЕГИСТАР ИЗРЕЧЕНИХ МЕРА</p>
				<p class="bold">Садржај регистра</p>
				<p class="clan">Члан 9.</p>
				<p>Агенција води Регистар изречених мера (у даљем тексту: Регистар) у који уписује изречене мере.</p>
				<p>У Регистар се уписују подаци о лицу коме је мера изречена, изречена мера, повреда која је учињена, број и датум доношења одлуке и наложена мера у циљу извршења обавезе.</p>
				<p class="bold">Начин вођења регистра</p>
				<p class="clan">Члан 10.</p>
				<p>Регистар се води као јавна књига у облику регистарске књиге (штампана форма) и као јединствена база података (електронска форма).</p>
				<p>Регистар је доступан на интернет страници Агенције, а увид у регистар се може обавити у службеним просторијама Агенције.</p>
				<p class="clan">Члан 11.</p>
				<p>Одвојеним књигама се води регистар изречених мера опомена и изречених мера упозорења.</p>
				<p>На насловној страни књиге ставља се штамбиљ Агенције, назив регистра и ознака књиге.</p>
				<p>Књига регистра мора се пре употребе оверити.</p>
				<p class="clan">Члан 12.</p>
				<p>Књигу регистра чини регистарски уложак који је одштампан уз овај правилник и чини његов саставни део, и то:</p>
				<p>1) за изречену меру опомене – РО и</p>
				<p>2) за изречену меру упозорења – РУ.</p>
				<p>Сваки регистарски уложак се обележава редним бројем.</p>
				<p>У једном регистарском улошку воде се подаци само за једну изречену меру.</p>
				<p class="clan">Члан 13.</p>
				<p>Свака исправка текста у регистарском улошку мора бити читљива и оверена потписом лица које води регистар.</p>
				<p class="clan">Члан 14.</p>
				<p>У Регистар се уносе подаци на основу одлуке којом је изречена мера опомене или упозорења.</p>
				<p class="clan">Члан 15.</p>
				<p>Подаци из Регистра су јавни, осим комерцијалних и других поверљивих података који према закону и другим прописима имају карактер поверљивости.</p>
				<p class="bold">Брисање мера</p>
				<p class="clan">Члан 16.</p>
				<p>Изречена мера опомене брише се из Регистра у року од једне године од дана њеног изрицања, а мера упозорења у року од три године од дана њеног изрицања. </p>
				<p class="clan">V. ЗАВРШНЕ ОДРЕДБЕ</p>
				<p class="clan">Члан 17.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 186/2016-Д-03</p>
				<p class="auto-style2">У Београду 1. априла 2016. године </p>
				<p class="auto-style2">Председник Савета,</p>
				<p class="auto-style2"><span class="bold">Љубо Маћић, </span>с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/energetika_Page_1_opt.jpeg&amp;doctype=reg&amp;abc=cba&amp;eli=true&amp;eliActId=418857&amp;regactid=418857" alt="energetika_Page_1.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/energetika_Page_2_opt.jpeg&amp;doctype=reg&amp;abc=cba&amp;eli=true&amp;eliActId=418857&amp;regactid=418857" alt="energetika_Page_2.tiff"></p>
	</div>


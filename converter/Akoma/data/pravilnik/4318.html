


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 74. став 2. Закона о заштити од пожара („Службени гласник РС”, број 111/09),</p>
	<p>Министар унутрашњих послова доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о програму и начину полагања посебног стручног испита за инспекторе заштите од пожара</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 8 од 25. јануара 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником прописују се програм и начин полагања посебног стручног испита (у даљем тексту: испит) за запослене у Министарству унутрашњих послова (у даљем тексту: Министарство) који раде на пословима надзора над спровођењем заштите од пожара (у даљем тексту: инспектори).</p>
	<p class="clan">Члан 2.</p>
	<p>Инспектори се припремају за полагање испита у складу са Програмом за полагање посебног стручног испита за инспекторе (у даљем тексту: Програм), који је oдштампан уз овај правилник и чини његов саставни део, у Националном тренинг центру за ванредне ситуације Министарства унутрашњих послова или самостално.</p>
	<p class="clan">Члан 3.</p>
	<p>Након завршене припреме из члана 2. овог правилника, инспектори полажу испит пред Комисијом за полагање посебног стручног испита за инспекторе (у даљем тексту: Комисија).</p>
	<p>На испиту се врши провера да ли је инспектор према Програму стручно оспособљен за обављање послова надзора над спровођењем прописа из области заштите од пожара. 
	</p>
	<p>Термине полагања испита предлаже Национални тренинг центар за ванредне ситуације и доставља их Комисији ради потврђивања.</p>
	<p class="clan">Члан 4.</p>
	<p>Комисију решењем образује министар унутрашњих послова (у даљем тексту: министар) од представника Министарства, на период од две године.</p>
	<p>Решењем о образовању Комисије одређују се председник Комисије, заменик председника, чланови и секретар Комисије, као и друга питања од значаја за рад Комисије. 
	</p>
	<p>Рад Комисије је јаван. </p>
	<p class="clan">Члан 5.</p>
	<p>За испитиваче могу бити именовани само чланови Комисије и то према предвиђеним предметима (наставним областима) утврђеним Програмом. 
	</p>
	<p>Испитивачи морају имати стечено високо образовање на студијама другог степена (дипломске академске студије–мастер, специјалистичке академске студије, специјалистичке струковне студије), односно на основним студијама у трајању од најмање четири године из одговарајуће области и најмање пет година радног искуства на пословима заштите од пожара.</p>
	<p class="clan">Члан 6.</p>
	<p>Председник руководи Комисијом и настоји да се њен рад одвија у складу са овим правилником, а за време његовог одсуства или спречености те послове врши заменик председника Комисије.</p>
	<p class="clan">Члан 7.</p>
	<p>Административне и са њима повезане стручне и техничке послове у вези са организовањем и спровођењем испита обавља секретар Комисије. 
	</p>
	<p>Секретар Комисије има обавезу да:</p>
	<p>1) утврди попис пријављених инспектора;</p>
	<p>2) утврди да ли инспектори испуњавају услове за полагање испита прописане овим правилником;</p>
	<p>3) води рачуна о објављивању места и дана полагања испита, обавештава инспектора о испуњености услова за полагање испита;</p>
	<p>4) упозна инспектора који је приступио полагању испита са његовим правима и обавезама.</p>
	<p class="clan">Члан 8.</p>
	<p>Пријаву за полагање посебног стручног испита за инспекторе (у даљем тексту: Пријава) у име инспектора Комисији подноси Национални тренинг центар за ванредне ситуације, односно руководилац организационе јединице у којој је инспектор распоређен (у даљем тексту: непосредни старешина).</p>
	<p>Пријава садржи податке о инспектору:</p>
	<p>1) име, име једног родитеља и презиме;</p>
	<p>2) јединствени матични број (ЈМБГ);</p>
	<p>3) датум и место рођења;</p>
	<p>4) податке о пребивалишту;</p>
	<p>5) ниво образовања, односно степен и врсту школске спреме – одсек, смер који је завршио;</p>
	<p>6) назив организационе јединице Министарства у којој је распоређен, радно место на ком је распоређен и године радног искуства;</p>
	<p>7) мишљење Националног тренинг центра за ванредне ситуације о припреми и оспособљености инспектора за полагање испита, односно за инспектора који се припремао самостално – мишљење непосредног старешине.</p>
	<p>Садржина и изглед Пријаве (Образац 1) одштампан је уз овај правилник и чини његов саставни део.</p>
	<p class="clan">Члан 9.</p>
	<p>Познавање градива утврђеног Програмом вреднује се за сваки предмет посебно.</p>
	<p>Успех инспектора на испиту за сваки предмет и коначан успех оцењује се оценом „положио” или „није положио”.</p>
	<p>Оценом „није положио” оцењује се инспектор који није показао довољно познавања градива из једног или више предмета.</p>
	<p>Коначан успех инспектора на стручном испиту утврђује Комисија.</p>
	<p class="clan">Члан 10.</p>
	<p>Инспектор који на испиту не покаже довољно познавање градива из највише два предмета упућује се на поновно полагање испита из тих предмета (поправни испит) у року од 30 дана од дана одржавања испита.</p>
	<p>Инспектор који на испиту не покаже довољно познавање градива из три или више предмета, или из предмета који је поновно полагао (поправни испит), није положио испит.</p>
	<p class="clan">Члан 11.</p>
	<p>Ако инспектор неоправдано одустане од започетог полагања испита, сматраће се да испит није положио.</p>
	<p>Започето полагање испита може се одложити ако је инспектор, због болести или из других оправданих разлога, био спречен да настави полагање испита.</p>
	<p>Захтев за одлагање испита у случају из става 2. овог члана инспектор подноси Комисији.</p>
	<p class="clan">Члан 12.</p>
	<p>Ако инспектор не приступи поправном испиту или пре почетка полагања изјави да одустаје, сматраће се да испит није положио. 
	</p>
	<p>У случају кад инспектор није положио испит, цео испит може полагати још само једанпут у року који не може бити краћи од три месеца ни дужи од шест месеци од првог полагања испита.</p>
	<p class="clan">Члан 13.</p>
	<p>О полагању испита води се записник који садржи: име, име једног родитеља и презиме инспектора; школску спрему; назив организационе јединице у којој је инспектор распоређен; састав Комисије; датум и место полагања испита; постављена питања; оцену из сваког предмета и коначан успех инспектора; закључак о одлагању или одустанку од испита; закључак о упућивању на поновни испит; потписе председника и чланова Комисије, односно испитивача, као и секретара Комисије. 
	</p>
	<p>Садржина и изглед записника (Образац 2) одштампан је уз овај правилник и чини његов саставни део.</p>
	<p class="clan">Члан 14.</p>
	<p>На основу записника, инспектору који је положио испит издаје се Уверење о положеном посебном стручном испиту за инспектора заштите од пожара.</p>
	<p>Садржина и изглед уверења из става 1. овог члана (Образац 3.) одштампан је уз овај правилник и чини његов саставни део.</p>
	<p>Уверење из става 1. овог члана нарочито садржи:</p>
	<p>1) назив министарства;</p>
	<p>2) пропис на основу кога се издаје уверење;</p>
	<p>3) име, име једног родитеља, презиме, јединствени матични број грађана (ЈМБГ) и место рођења инспектора;</p>
	<p>4) врсту послова за које се издаје уверење;</p>
	<p>5) број под којим је инспектор заведен у евиденцији;</p>
	<p>6) датум издавања уверења;</p>
	<p>7) потпис председника Комисије и министра.</p>
	<p>Уверење из става 1. овог члана оверава се печатом Министарства.</p>
	<p class="clan">Члан 15.</p>
	<p>Евиденцију лица која су полагала испит води Комисија.</p>
	<p>Евиденција садржи податке о инспектору, и то: име, име једног родитеља и презиме, годину и место рођења, пребивалиште, време полагања испита, као и податке о успеху на испиту и датуму издавања уверења.</p>
	<p>Евиденција из става 1. овог члана чува се у Министарству.</p>
	<p class="clan">Члан 16.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 01-9022/12-4</p>
	<p class="potpis" style="line-height: 150%; margin-top: 0">У Београду, 21. јануара 2013. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0"><span class="bold">Ивица Дачић, </span>с. р.</p>
	<p>
	&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/strucniispit_Page_1_opt.jpeg&amp;doctype=reg&amp;abc=cba&amp;eli=true&amp;eliActId=423402&amp;regactid=423402" alt="strucniispit_Page_1.tif"></p>
	<p align="center">
	&nbsp;</p>
	<p align="center">
	&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/strucniispit_Page_2_opt.jpeg&amp;doctype=reg&amp;abc=cba&amp;eli=true&amp;eliActId=423402&amp;regactid=423402" alt="strucniispit_Page_2.tif"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/strucniispit_Page_3_opt.jpeg&amp;doctype=reg&amp;abc=cba&amp;eli=true&amp;eliActId=423402&amp;regactid=423402" alt="strucniispit_Page_3.tif"></p>
	<p align="center">
	&nbsp;</p>
	<p align="center">
	&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/strucniispit_Page_4_opt.jpeg&amp;doctype=reg&amp;abc=cba&amp;eli=true&amp;eliActId=423402&amp;regactid=423402" alt="strucniispit_Page_4.tif"></p>
	<p align="center">
	&nbsp;</p>
	<p align="center">
	&nbsp;</p>
	<p class="bold">ПРОГРАМ ЗА ПОЛАГАЊЕ ПОСЕБНОГ СТРУЧНОГ ИСПИТА ЗА ИНСПЕКТОРЕ ЗАШТИТЕ ОД ПОЖАРА</p>
	<p class="italik">НАСТАВНЕ ОБЛАСТИ – предмети</p>
	<p class="clan">1) УПРАВНО-ИНСПЕКЦИЈСКИ НАДЗОР</p>
	<p>а) Нормативно уређење заштите од пожара и експлозија.</p>
	<p>Закони, правилници, уредбе из области из које инспектор полаже стручни испит; начин доношења прописа из области заштите од пожара; спровођење прописа из области заштите од пожара; права, обавезе и одговорности субјеката заштите од пожара (државни органи, органи аутономне покрајине, органи јединица локалне самоуправе, привредна друштва, друга правна и физичка лица) према обавезама утврђеним Законом о заштити од пожара и прописима донесеним на основу њега; садржај процене угрожености од пожара; начин израде и садржај плана заштите од пожара аутономне покрајне, јединице локалне самоуправе и субјеката у првој и другој категорији; општи акти о заштити од пожара у правном лицу; начин упознавања запослених са мерама заштите од пожара; врсте и начин вођења евиденција из подручја заштите од пожара у правном лицу; надзор над спровођењем мера заштите од пожара; сврха и циљ инспекцијског прегледа у области заштите од пожара; овлашћења инспектора за заштиту од пожара приликом обављања инспекцијског надзора; казне због неспровођења прописаних и наложених мера заштите од пожара; законски и подзаконски прописи којима су утврђени прекршаји и кривична дела у области заштите од пожара; кривична дела против службене дужности и јавних овлашћења; прекршајна и кривична дела због прикривања и непријављивања пожара и извршиоца пожара; кривична дела против уништавања и прикривања трагова кривичних дела у вези са пожаром и експлозијом; кривична дела због неисправности уређаја за заштиту; оснивање ватрогасних јединица.</p>
	<p>б) Примена Закона о општем управном поступку.</p>
	<p>Основна начела; надлежност; покретање; доказивање; достављање; рокови; решење и саставни делови решења; рок за издавање решења; жалба и поступање по жалби; коначно, извршно и правноснажно решење; трошкови и ослобађање од трошкова; записник; закључак; жалба; административне таксе; поступак првостепеног органа по жалби; управни спор.</p>
	<p>в) Ванредне ситуације. </p>
	<p>Организација и надлежност Сектора за ванредне ситуације; Национална стратегија за заштиту и спасавање у ванредним ситуацијама.</p>
	<p>г) Надзор над спровођењем прописаних мера заштите од пожара.</p>
	<p>Начин и поступак вршења инспекцијског надзора над спровођењем мера заштите од пожара; контрола нормативне уређености Закона о заштити од пожара; израда записника и предлога мера и рокова; контролни прегледи и поступак у случају неизвршавања наложених мера; захтев за покретање прекршајног поступка, поступци издавања овлашћења (главни пројекат заштите од пожара, стабилни системи, и др.).</p>
	<p>д) Законска регулатива и издавање исправа о усаглашености.</p>
	<p>Закони и технички прописи у којима су регулисани захтеви за техничке производе и начини оцењивања усаглашености производа са прописаним техничким захтевима (општи захтеви и захтеви у области пожара и експлозија), издавање исправа о усаглашености. 
	</p>
	<p>ђ) Примена Закона о транспорту опасног терета.</p>
	<p>Поступак приликом превоза опасног терета из надлежности Министарства унутрашњих послова.</p>
	<p>е) Поступци у законима и техничким прописима који регулишу област експлозивних материја.</p>
	<p>Поступак издавања одобрења за бављење пословима промета експлозивних материја; поступак регистрације, поступак издавања одобрења за набавку привредних експлозива и пиротехничких средстава и др.</p>
	<p class="clan">2) ОПАСНЕ МАТЕРИЈЕ – ПОЖАРИ И ЕКСПЛОЗИЈЕ – ПРОЦЕСИ ГОРЕЊА</p>
	<p>а) Опасне материје. </p>
	<p>Врсте; дефиниција; класификација; основне карактеристике појединих класа опасних материја; превентивне мере при поступању са опасним материјама; мере личне заштите приликом манипулације са опасним материјама; методологија и начин поступања у случају акцидента са опасном материјом; сигурносни лист.</p>
	<p>б) Процеси горења.</p>
	<p>Дефиниција горења; услови потребни за процес горења; дефиниција горивих и негоривих материја; температура паљења – пламиште; температура самопаљења; температура кључања (Врелиште); потпуно и непотпуно горење; продукти горења запаљивих и опасних материја; егзотермне и ендотермне реакције; оксидација.</p>
	<p>в) Пожари.</p>
	<p>Дефиниција пожара; основне особине пожара запаљивих чврстих материја; основне особине пожара запаљивих течних материја; основне особине пожара запаљивих гасовитих материја; основне особине пожара запаљивих метала; класификација пожара према класи гориве материје; подела пожара према величини, времену избијања и месту; стандардна пожарна крива оптерећења; пратеће појаве пожара, топлота и продукти сагоревања.</p>
	<p>г) Извори паљења – узрочник пожара.</p>
	<p>Пренос топлоте са тела на тело; отворени пламен; еклектична варница; електростатичко пражњење као природна појава; статички електрицитет; механичка варница – удар два тела; самопаљење. 
	</p>
	<p>д) Експлозивна атмосфера.</p>
	<p>Дефиниција; услови за стварање експлозивне атмосфере; угрожен простор; неугрожен простор; извор опасности; издашност извора опасности; класификација експлозивне атмосфере у зоне експлозивности – зоне опасности; зона опасности 0; зона опасности 1; зона опасности 2; граница запаљивости – експлозивности; доња граница експлозивности – ДГЕ; горња граница експлозивности ГГЕ; сиромашна смеша; засићена смеша; вентилација у функцији смањења степена експлозивности атмосфере; експлозивне прашине. 
	</p>
	<p>ђ) Експлозија.</p>
	<p>Дефиниција; услови за појаву експлозије; детонација као вид експлозије; дефрагација као вид експлозије; експлозија ватрене лопте – „BLEVE”; зоне разарања; подела зона разарања – основне карактеристике; експлозије експлозивних гасова; експлозије експлозивних прашина. 
	</p>
	<p>е) Експлозивне материје.</p>
	<p>Технички захтеви за експлозивне материје; начин испитивања експлозивних материја, исправе усаглашености са техничким захтевима експлозивних материја. 
	</p>
	<p class="clan">3) СРЕДСТВА ЗА ГАШЕЊЕ ПОЖАРА</p>
	<p>а) Појам средстава за гашење пожара.</p>
	<p>Дефиниција; подела средстава за гашење пожара према начину деловања и њихова основна својства.</p>
	<p>б) Начин деловања средстава за гашење пожара.</p>
	<p>Хлађење гориве материје; одузимање кисеоника (гушење); антикаталитичко дејство. 
	</p>
	<p>в) Одабир средства за гашење пожара.</p>
	<p>Начин одабира према класи пожара.</p>
	<p>г) Вода као средство за гашење пожара.</p>
	<p>Начин деловања воде при гашењу; опште особине воде; специфична топлота; топлота испаравања; могућност снижења тачке смрзавања, опасности у вези са смрзавањем воде; средство за квашење воде; могућност употребе воде за гашење у разним облицима; дејство воденог млаза на материје које се гасе водом; врсте пожара који се гасе водом; начин деловања водене паре при гашењу пожара; пожари који се не гасе водом.</p>
	<p>д) Пене као средство за гашење пожара.</p>
	<p>Врсте пене (механичка, хемијска); екстрат за пену, појам, врсте (протеинско, синтетичко); основне карактеристике пене (број упењавања, способност течења и клизања, изолациона способност, стабилност пене, постојаност на високим температурама, компатибилност пенила); средства и уређаји за добијање пене; основни захтеви за пену као средство за гашење; опасности при употреби; врсте пожара који се гасе пеном; механичка пена – основне особине; подела механичке пене према броју пенушања; тешка механичка пена; средња механичка пена; лака механичка пена; хемијска пена – основне особине; пожари који се не гасе пеном; сертификат о квалитету пене; поступак испитивања пене.</p>
	<p>ђ) Угљендиоксид као средство за гашење пожара.</p>
	<p>Физичко хемијске особине; начин деловања приликом гашења; врсте пожара који се гасе угљендиоксидом; област примене; опасности при употреби у затвореним просторијама и начин заштите.</p>
	<p>е) Прах за суво гашење пожара.</p>
	<p>Основне особине праха; састав праха; својства која се захтевају од праха; начин деловања праха; врсте пожара који се гасе прахом; област примене; поступак испитивања праха; сертификат о квалитету.</p>
	<p>ж) Халони као средство за гашење пожара.</p>
	<p>Физичко хемијске особине Халона 1211 и 1301; опасности при употреби у затвореним просторијама и начин заштите; начин деловања приликом гашења; врсте пожара који се гасе халонима; област примене; токсичност; сертификат о квалитету.</p>
	<p>з) Аеросоли као средства за гашење пожара.</p>
	<p>Основне особине; начин деловања приликом гашења; врсте пожара који се гасе овим средством; област примене; опасности при употреби и начин заштите; примена у експлозивним атмосферама; сертификат о квалитету.</p>
	<p>и) Инертни гасови као средства за гашење пожара.</p>
	<p>Основне особине; начин деловања приликом гашења; врсте пожара који се гасе; област примене; опасности при употреби и начин заштите; сертификат о квалитету.</p>
	<p>ј) Инерген као средство за гашење пожара.</p>
	<p>Физичко хемијске особине; начин деловања приликом гашења; врсте пожара који се гасе овим средством; област примене; опасности при употреби и начин заштите; сертификат о квалитету.</p>
	<p>к) ФМ 200 као средство за гашење пожара.</p>
	<p>Физичко хемијске особине; начин деловања приликом гашења; врсте пожара који се гасе овим средством; област примене; опасности при употреби и начин заштите; токсичности; сертификат о квалитету.</p>
	<p>л) Приручна средства за гашење пожара.</p>
	<p>Песак; земља; разни прекривачи; начин употребе и врсте пожара који се могу гасити овим средствима.</p>
	<p class="clan">4) ПРЕВЕНТИВНА ЗАШТИТА ОД ПОЖАРА И ЕКСПЛОЗИЈА</p>
	<p>а) Мере заштите од пожара у урбанизму.</p>
	<p>Урбанистички услови за изградњу објеката: локација објекатa – безбедност са аспекта заштите од пожара и експлозија; приступне саобраћајнице; безбедан развод цевовода за запаљиве течности и гасове; водоснабдевање – хидрантска мрежа.</p>
	<p>б) Технолошке мере заштите од пожара.</p>
	<p><span class="italik">Технолошке мере заштите од пожара код објеката са пожарно осетљивим технологијама – опште мере</span></p>
	<p>Класификација објеката према угрожености од пожара; опште опасности од пожара; пожарне опасности и мере заштите по гранама индустрије; пожарно издвајање објеката; опремање објеката уређајима и инсталацијама за дојаву и гашење пожара.</p>
	<p><span class="italik">Технолошке мере заштите од пожара на објектима са запаљивим течностима</span></p>
	<p>Класификација запаљивих течности; одређивање локацијских услова за безбедан смештај запаљивих течности; безбедоносна растојања објеката; издвајање објеката и делова објеката са запаљивим течностима у посебне пожарне секторе; опремање објеката уређајима и инсталацијама за дојаву и гашење пожара.</p>
	<p><span class="italik">Технолошке мере заштите од пожара на објектима са запаљивим гасовима</span></p>
	<p>Класификација запаљивих гасова; одређивање локацијских услова за безбедан смештај запаљивих гасова; безбедносна растојања објеката – зоне разарања; издвајање објеката и делова објеката са запаљивим гасовима у посебне пожарне секторе; опремање објеката уређајима и инсталацијама за дојаву и гашење пожара.</p>
	<p><span class="italik">Технолошке мере заштите од пожара на објектима са експлозивним материјама</span></p>
	<p>Класификација експлозивних материја; одређивање локацијских услова за безбедан смештај експлозивних материја; безбедносна растојања објеката; издвајање објеката и делова објеката са експлозивним материјама у посебне пожарне секторе; опремање објеката уређајима и инсталацијама за дојаву и гашење пожара.</p>
	<p>в) Грађевинске мере заштите од пожара.</p>
	<p>Класификација зграда према намени (јавни објекти, стамбени објекти, индустријски објекти, складишта и високи објекти); пожарно оптерећење објеката; класификација грађевинских елемената и конструкција према отпорности на пожара; класификација грађевинских материјала према горивости; одређивање степена отпорности објекта на пожара односно његових конструкцијских елемената; пожарни сектори – сврха и циљ; противпожарне препреке (хоризонталне и вертикалне); противпожарни зидови; пожарна безбедносна растојања; заштите грађевинских конструктивних елемената од пожара; приступни путеви за ватрогасна возила; евакуација људи из објекта; хидрантска мрежа; грађевинске мере код опасних објеката – експлозивни одушци, врсте конструкција; исправе о усаглашености грађевинских елемената и конструкција; начин испитивања грађевинских елемената, конструкција и материјала.</p>
	<p>г) Мере заштите од пожара на машинским инсталацијама.</p>
	<p><span class="italik">Мере заштите од пожара на машинским инсталацијама за манипулацију запаљивим течностима 
	</span></p>
	<p>Конструкција и начин израде резервоара запаљивих течности; опремање резервоара заштитним уређајима (сигурносна арматура резервоара); конструкција и начин израде цевовода запаљивих течности; опремање цевовода сигурносним арматурама; заштита резервоара од пожара – стабилни системи за гашење; опремање резервоара системима за заштиту од загревања – системи за хлађење резервоара; претакалиште – системи за гашење пожара; сертификација инсталација и уређаја; испитивање инсталација, уређаја и конструкција објеката-резервоара.</p>
	<p><span class="italik">Мере заштите од пожара на машинским инсталацијама за манипулацију запаљивим гасовима</span></p>
	<p>Конструкција и начин израде резервоара запаљивих гасова; опремање резервоара заштитним уређајима (сигурносна арматура резервоара); конструкција и начин израде цевовода запаљивих гасова; опремање цевовода сигурносним арматурама; заштита резервоара од пожара – стабилни системи за гашење; опремање резервоара системима за заштиту од загревања – системи за хлађење резервоара; претакалиште – системи за гашење пожара; сертификација инсталација и уређаја; испитивање инсталација, уређаја и конструкција објеката-резервоара.</p>
	<p><span class="italik">Мере заштите од пожара на машинским инсталацијама система за вентилацију</span>
	</p>
	<p>Пројектовање и извођење природне вентилације објеката; пројектовање и извођење принудне вентилације; пројектовање и извођење опште и локалне вентилације; пројектовање и извођење надгледане принудне вентилације; пројектовање и извођење контролисане принудне вентилације; климатизација; пројектовање и извођење система за опрашивање; технолошка шема деловања система принудних вентилација; конструкција и начин израде вентилационих канала; опремање вентилационих канала уређајима за спречавање ширења пожара (противпожарне клапне); вентилатори – конструкција и извођење; вентилација просторија са експлозивном атмосфером; сертификација инсталација и уређаја; испитивање инсталација, уређаја и конструкција вентилационих система.</p>
	<p><span class="italik">Мере заштите од пожара при заваривању </span></p>
	<p>Стална места за заваривање; привремена места за заваривање; мере заштите од пожара на местима за заваривање; сигурносна арматура – задржачи пламена; пројектовање и извођење инсталације за заваривање по објекту; конструкција и сигурносни уређаји складишних боца са запаљивим гасовима за заваривање; конструкција и сигурносни уређаји инсталације за развод запаљивим гасовима за заваривање; сертификација инсталација и уређаја; испитивање инсталација и уређаја за заваривање.</p>
	<p><span class="italik">Мере заштите од пожара при загревању објеката</span></p>
	<p>Начин загревања објекта; складишни простори и резервоари за гориво за загревање објеката; пожарно издвајање котларнице; вентилација простора котларнице; опремање котларнице уређајима и инсталацијама за гашење пожара.</p>
	<p>д) Мере заштите од пожара на електроинсталацијама и уређајима.</p>
	<p><span class="italik">Мере заштите од пожара на електроинсталацијама и уређајима у грађевинским објектима</span>
	</p>
	<p>Основни принципи поделе грађевинских објеката и опште карактеристика и појам електроинсталација и опреме; класификација спољашњих утицаја, изолациони материјали и електрични развод; електрични развод и границе пожарних сектора, електрична опрема и материјали од којих је направљена; основни принципи заштите од електричног удара, заштите од топлотног дејства, заштите од прекомерне струје, заштите од напона додира и електромагнетних сметњи; сигурносни системи у објектима, усмеравање кретања и евакуација, системи централног надзора и управљања као компонента заштите од пожара; основни принципи за избор и уградњу електричне опреме и електричног развода, уземљење, заштитни проводници и заштитни проводници за изједначење потенцијала; основни принципи заштите објекта од атмосферског пражњења; употреба електричне енергије, најчешће грешке као и евентуални начини настајања пожара, значај правилног одржавања.</p>
	<p><span class="italik">Мере заштите од пожара на електроинсталацијама и уређајима у електроенергетским постројењима 
	</span></p>
	<p>Основни принципи поделе електроенергетских објеката на производне, преносне и дистрибутивне објекте; кратак опис производних објеката са освртом на врсте ризика; подела преносних система, основни концепт система и врсте ризика; појам електродистрибутивних система и начин снабдевања објеката електричном енергијом, начини напајања.</p>
	<p><span class="italik">Мере заштите од пожара на електроинсталацијама и уређајима у објеката за производњу, промет и складиштење запаљивих течности и гасова 
	</span></p>
	<p>Специфичности које мора испунити електрична опрема и електрични развод, појам и значај зона опасности, појам статичког електрицитета и заштитне мере, заштита од атмосферског пражњења, значај правилног и редовног одржавања;</p>
	<p><span class="italik">Мере заштите од пожара на електроинсталацијама и уређајима у објектима за производњу, промет, коришћење и складиштење експлозива и експлозивних материја 
	</span></p>
	<p>Специфичности које мора испунити електрична опрема и електрични развод; појам статичког електрицитета и заштитне мере; заштита од атмосферског пражњења; значај правилног и редовног одржавања.</p>
	<p><span class="italik">Појам и значај техничких прописа за електроинсталације 
	</span></p>
	<p>Начин доношења; подела надлежности; значај стандарда; појам и врсте исправа о усаглашености.</p>
	<p class="clan">5) ВАТРОГАСНЕ СПРАВЕ И ОПРЕМА</p>
	<p><span class="italik">Стандардизација и типизација ватрогасне опреме</span></p>
	<p>Појам и потреба стандардизације и типизације ватрогасне опреме; подела ватрогасних справа и опреме; лична и заједничка опрема.</p>
	<p><span class="italik">Лична заштитна опрема</span></p>
	<p>Радно-заштитна одећа и обућа; ватрогасни шлем; радни опасач са секирицом; намена; конструкција; материјали израде; начини коришћења; одржавање и испитивање.</p>
	<p><span class="italik">Заједничка заштитна опрема</span></p>
	<p>Опрема за заштиту органа за дисање; заштитна маска, изолациони апарати са компримираним ваздухом; изолациони апарати са компримираним кисеоником; цевни апарати; намена; конструкција; начин коришћења; одржавање и испитивање.</p>
	<p><span class="italik">Заштитна опрема од пламена и топлоте</span></p>
	<p>Одела за прилаз и одела за пролаз кроз ватру; намена, материјали израде, ватроотпорност, начин коришћења и одржавања.</p>
	<p><span class="italik">Опрема за заштиту од агресивних материја</span></p>
	<p>Врсте одела; материјали израде, начин коришћења, намена и одржавање.</p>
	<p><span class="italik">Апарати за гашење почетних пожара</span></p>
	<p>Ручни и превозни апарати; апарати за гашење прахом; угљендиоксидом; халогеним угљоводоницима; водом; намена; конструкција; активирање, сервисирање и испитивање.</p>
	<p><span class="italik">Справе и опрема за гашење водом</span></p>
	<p>Ватрогасна црева и прибор; спојнице; усисна корпа; сабирница; разделница; млазнице; ублаживач реакције млаза; регулатор притиска; хидранти; хидрантски наставци и прибор; намена; материјал израде; конструкција; одржавање; испитивање; „IFEX” системи за гашење.</p>
	<p><span class="italik">Ватрогасне пумпе</span></p>
	<p>Подела ватрогасних пумпи; клипне; центрифугалне; једностепена, двостепена и вишестепена, паралелна и редна веза центрифугалних пумпи; вакуум уређај; редуктор; провера исправности; правилно постављање пумпе за црпљење водом; релејно снабдевање водом. 
	</p>
	<p><span class="italik">Опрема за добијање воде из већих дубина</span></p>
	<p>Врсте пумпи; пумпе на електро погон; хидропогон (турбинске пумпе) и дубокосркачи; намена, конструкција, начин рада и одржавање.</p>
	<p><span class="italik">Опрема за добијање и гашење пеном</span></p>
	<p>Мешачи пене; млазнице за пену; пеногенератори; намена, конструкција, начин коришћења и одржавање.</p>
	<p><span class="italik">Справе за пењање</span></p>
	<p>Ватрогасне лестве; прислањаче; састављаче; кукаче; растегаче; морнарске; механичке; намена, материјали израде, начин коришћења, одржавање и испитивање.</p>
	<p><span class="italik">Опрема за спасавање</span></p>
	<p>Отворена, затворена и спирална спусница; ускочница; ваздушни јастук; унакрсно уже; спасилачко уже; самоспасилац; опрема за спасавање из дубина; намена, конструкција, начин коришћења, одржавање и испитивање.</p>
	<p><span class="italik">Опрема за техничке интервенције</span></p>
	<p>Хидрауличне маказе и разупирач; уређај за термичко сечење; моторне тестере и брусилице; опрема и уређаји за дизање терета и извлачење; ручни алати; намена; конструкција; начин коришћења и одржавање.</p>
	<p><span class="italik">Опрема за опасне материје</span></p>
	<p>Опрема за сакупљање, претакање и прихват опасних материја; опрема за заптивање; намена, конструкција, начин коришћења и одржавање.</p>
	<p><span class="italik">Електроопрема и опрема за осветљење</span></p>
	<p>Електричарски алат; ручне преносне лампе; рефлектори; превозна опрема за расвету; електроагрегати; намена, конструкција, начин коришћења и одржавање.</p>
	<p><span class="italik">Опрема за одимљавање</span></p>
	<p>Уређаји и опрема за одимљавање на принципу потпритиска и натпритиска; намена, конструкција, начин постављања и руковања, одржавање.</p>
	<p><span class="italik">Опрема за детекцију и дозиметрију</span></p>
	<p>Детектори; дозиметри; подела; намена, конструкција, начин рада и руковање.</p>
	<p><span class="italik">Опрема за везу</span></p>
	<p>Преносне, ручне радио станице; колске радио станице; системи радио веза; намена, конструкција, начин руковања и правилно одржавање.</p>
	<p><span class="italik">Ватрогасна возила</span></p>
	<p>Подела; командно; навално; комбиновано; цистерне; аутомеханичке лестве; хидраулична зглобна платформа; возила за гашење прахом, возила за гашење шумских пожара; возила за техничке интервенције; возила контејнерског типа; остала возила; намена, техничке карактеристике и могућности; одржавање;</p>
	<p><span class="italik">Опрема за гашење пожара из ваздуха</span></p>
	<p>Авиони; хеликоптери; опрема за гашење; опрема за спасавање хеликоптером; типови летелица; намена, техничке карактеристике и могућности.</p>
	<p><span class="italik">Опрема за гашење пожара на води</span></p>
	<p>Ватрогасни брод; чамци; опрема за гашење и спасавање; намена, техничке карактеристике и могућности.</p>
	<p class="clan">6) СТАБИЛНИ СИСТЕМИ ЗАШТИТЕ ОД ПОЖАРА</p>
	<p>а) Стабилне инсталације за гашење пожара водом типа спринклер.</p>
	<p>Функциона шема деловања; опис инсталације; саставни делови инсталације; врсте спринклер инсталација: мокра, сува; врсте спринклер вентила; врсте спринклер млазница; спринклер инсталација високог притиска – водена магла; пројектовање и извођење инсталације; захтеви у погледу функционисања инсталације и саставних делова инсталације у пожару – независни извор напајања и др; сертификат квалитета саставних делова и инсталације у погледу заштите од пожара; испитивање исправности и функционалности стабилне инсталације; периодична испитивања стабилне инсталације; правна лица за одржавање и испитивање стабилне инсталације. 
	</p>
	<p>б) Стабилне инсталације за гашење пожара водом, потапањем типа дренчер.</p>
	<p>Функционална шема деловања; опис инсталације; саставни делови инсталације; врсте дренчер вентила; врсте млазница; пројектовање и извођење инсталације; захтеви у погледу функционисања инсталације и саставних делова инсталације у пожару – независни извор напајања и др; сертификат квалитета саставних делова и инсталације у погледу заштите од пожара; испитивање исправности и функционалности стабилне инсталације; периодична испитивања стабилне инсталације; правна лица за одржавање и испитивање стабилне инсталације. 
	</p>
	<p>в) Стабилне инсталације за гашење пожара тешком, средњом и лаком пеном.</p>
	<p>Функционална шема деловања; опис инсталације; саставни делови инсталације; врсте инсталација: за тешку, средњу и лаку пену; врсте млазница; пројектовање и извођење инсталације; захтеви у погледу функционисања инсталације и саставних делова инсталације у пожару – независни извор напајања и др; сертификат квалитета саставних делова и инсталације у погледу заштите од пожара; испитивање исправности и функционалности стабилне инсталације; периодична испитивања стабилне инсталације; правна лица за одржавање и испитивање стабилне инсталације. 
	</p>
	<p>г) Стабилне инсталације за гашење пожара прахом.</p>
	<p>Функционална шема деловања; опис инсталације; саставни делови инсталације; пројектовање и извођење инсталације; захтеви у погледу функционисања инсталације и саставних делова инсталације у пожару – независни извор напајања и др; сертификат квалитета саставних делова и инсталације у погледу заштите од пожара; испитивање исправности и функционалности стабилне инсталације; периодичка испитивања стабилне инсталације; правна лица за одржавање и испитивање стабилне инсталације.</p>
	<p>д) Стабилне инсталације за гашење пожара угљен диоксидом.</p>
	<p>Функционална шема деловања; опис инсталације; саставни делови инсталације; пројектовање и извођење инсталације; захтеви у погледу функционисања инсталације и саставних делова инсталације у пожару – независни извор напајања и др; сертификат квалитета саставних делова и инсталације у погледу заштите од пожара; испитивање исправности и функционалности стабилне инсталације; периодична испитивања стабилне инсталације; правна лица за одржавање и испитивање стабилне инсталације. 
	</p>
	<p>ђ) Стабилне инсталације за гашење пожара халоном.</p>
	<p>Функционална шема деловања; опис инсталације; саставни делови инсталације; захтеви у погледу функционисања инсталације и саставних делова инсталације у пожару – независни извор напајања и др; сертификат квалитета саставних делова и инсталације у погледу заштите од пожара; испитивање исправности и функционалности стабилне инсталације; периодична испитивања стабилне инсталације; правна лица за одржавање и испитивање стабилне инсталације.</p>
	<p>е) Стабилне инсталације за гашење пожара пиротехнички генерисаним аеросолом.</p>
	<p>Функционална шема деловања; опис инсталације; саставни делови инсталације; пројектовање и извођење инсталације; захтеви у погледу функционисања инсталације и саставних делова инсталације у пожару – независни извор напајања и др; сертификат квалитета саставних делова и инсталације у погледу заштите од пожара; испитивање исправности и функционалности стабилне инсталације; периодична испитивања стабилне инсталације; правна лица за одржавање и испитивање стабилне инсталације.</p>
	<p>ж) Стабилне инсталације за гашење пожара инертним и другим гасовима.</p>
	<p>Функционална шема деловања; опис инсталације; саставни делови инсталације; пројектовање и извођење инсталације; захтеви у погледу функционисања инсталације и саставних делова инсталације у пожару – независни извор напајања и др; сертификат квалитета саставних делова и инсталације у погледу заштите од пожара; испитивање исправности и функционалности стабилне инсталације; периодична испитивања стабилне инсталације; правна лица за одржавање и испитивање стабилне инсталације.</p>
	<p>з) Стабилне инсталације за дојаву пожара.</p>
	<p>Функционална шема деловања; опис инсталације; саставни делови инсталације; врсте јављача пожара; централе за дојаву пожара; врсте аларма: пројектовање и извођење инсталације; захтеви у погледу функционисања инсталације и саставних делова инсталације у пожару –независни извор напајања и др; сертификат квалитета саставних делова и инсталације у погледу заштите од пожара; испитивање исправности и функционалности стабилне инсталације; периодична испитивања стабилне инсталације; правна лица за одржавање и испитивање стабилне инсталације.</p>
	<p>и) Стабилне инсталације за детекцију експлозивних гасова и пара.</p>
	<p>Функционална шема деловања; опис инсталације; саставни делови инсталације; врсте јављача гасова и пара; калибрисање јављача: централе за детекцију гасова и пара; врсте аларма; пројектовање и извођење инсталације; захтеви у погледу функционисања инсталације и саставних делова инсталације у пожару – независни извор напајања и др; сертификат квалитета саставних делова и инсталације у погледу заштите од пожара; испитивање исправности и функционалности стабилне инсталације; периодична испитивања стабилне инсталације; правна лица за одржавање и испитивање стабилне инсталације.</p>
	<p>ј) Инсталације, системи и уређаји за одвођење дима и топлоте.</p>
	<p>Функционална шема деловања; опис инсталације; саставни делови инсталације; врсте димних клапни; централе система за одимљавање; врсте аларма; пројектовање и извођење инсталације; захтеви у погледу функционисања инсталације и саставних делова инсталације у пожару – независни извор напајања и др; сертификат квалитета саставних делова и инсталације у погледу заштите од пожара; испитивање исправности и функционалности стабилне инсталације; периодична испитивања стабилне инсталације; правна лица за одржавање и испитивање стабилне инсталације.</p>
	<p class="clan">7) ТАКТИКА ГАШЕЊА ПОЖАРА И СПАСАВАЊА</p>
	<p><span class="italik">Класификација и динамика пожара</span></p>
	<p>Класификација пожара; експлозија; границе експлозивности; локализација и ликвидација пожара; основни параметри пожара; влажност ваздуха; утицај ветра; продукти горења; кретање дима у пожару; угљенмоноксид.</p>
	<p><span class="italik">Основна тактичка дејства</span></p>
	<p>Припрема интервенције; ток интервенције; завршетак интервенције; комуникација и координација.</p>
	<p><span class="italik">Тактичка примена средстава за гашење</span></p>
	<p>Тактичка примена водених млазева; пене; праха; угљендиоксида и халона приликом гашења пожара.</p>
	<p><span class="italik">Руковођење акцијом гашења и спашавања</span></p>
	<p>Одређивање тактичког наступа; избор средства за гашење; доношење одлука; сектори рада; организовање пратећих служби; сарадња са истражним органима; обезбеђење трагова настанка пожара; анализа догађаја.</p>
	<p><span class="italik">Тактички наступи ватрогасних јединица</span></p>
	<p>Тактички наступи ватрогасног одељења, вода, чете; одвојени, паралелни, серијски, релејни, комбиновани наступи; тактички захвати; унутрашња, спољна, комбинована, фронтална, обухватна и концентрична навала.</p>
	<p><span class="italik">Мере безбедности у току интервенције</span></p>
	<p>Улазак у просторију захваћену пожаром; кретање кроз задимљени простор; висока температура; „flash over”; експлозија гасова и прашина; опасности од рушења конструкција, степеништа, димњака; опасности од електричног удара.</p>
	<p><span class="italik">Спасавање и евакуација</span></p>
	<p>Појам евакуације и спасавања; начин евакуације; опасности приликом спасавања и евакуације; заштита и евакуација угрожене имовине.</p>
	<p><span class="italik">Постављање ватрогасне опреме</span></p>
	<p>Распоред ватрогасних возила; полагање потисних црева; положај разделнице, сабирнице; снабдевање водом места пожара; рад навалне групе.</p>
	<p><span class="italik">Гашење пожара у затвореном простору</span></p>
	<p>Гашење подрумских пожара, приземља, спратовима, таванским просторима, крововима, димњака, високим објектима, објектима у изградњи.</p>
	<p><span class="italik">Гашење пожара на системима за пренос електричне енергије</span></p>
	<p>Гашење електро-водова, трафо-станица, главних разводних ормана, разводне табле, мере заштите.</p>
	<p><span class="italik">Гашење пожара на електро-постројењима</span></p>
	<p>Гашење уређаја под напоном, електричних локомотива, трамваја и тролејбуса.</p>
	<p><span class="italik">Гашење пожара у индустрији</span></p>
	<p>Гашење пожара у хемијској, дрвној, текстилној, металопрерађивачкој индустрији, млиновима и силосима.</p>
	<p><span class="italik">Гашење пожара у јавним објектима</span></p>
	<p>Гашење пожара у биоскопима, позориштима, болницама, школама, маркетима, сајмовима, гаражама. 
	</p>
	<p><span class="italik">Гашење пожара на транспортним средствима</span></p>
	<p>Гашење пожара на аутомобилима, камионима, аутобусима, авионима, композицији воза, у тунелима, на води.</p>
	<p><span class="italik">Гашење пожара на отвореном простору</span></p>
	<p>Гашење шумских пожара, крмних усева, пољопривредних газдинства, депонија смећа.</p>
	<p><span class="italik">Гашење пожара експлозивних материја, запаљивих течности и гасова</span></p>
	<p>Гашење пожара складишта експлозивних материја, муниције и војне опреме; надземних резервоара; пумпних станица запаљивих течности и гасова.</p>
	<p><span class="italik">Гашење пожара материја које се тешко гасе</span></p>
	<p>Угаљ, гуме, слама, пластичне масе, натријум, алуминијум, фосфор, сумпор, целулоид, калцијум-карбид.</p>
	<p><span class="italik">Гашење пожара у отежаним условима</span></p>
	<p>Недостатак воде за гашење; гашење при ниским температурама; гашење при јаком ветру; гашење пожара ноћу.</p>
	<p><span class="italik">Контрола кретања дима при пожару</span></p>
	<p>Контрола кретања дима природним путем; принудно проветравање објекта; одимљавање простора позитивним притиском са једним и више вентилатора.</p>
	<p><span class="italik">Техничке интервенције</span></p>
	<p>Спасавање угрожених у саобраћајним удесима; спасавање из рушевина; спасавање из лифтова; спасавање из дубина; спасавање са леда; интервенције на води; испумпавање воде.</p>
	<p><span class="italik">Интервенције са опасним материјама</span></p>
	<p>Тактичка дејства код хемијских удеса, киселине, ацетилен, амонијак, хлор, нафтни деривати, радиоактивне материје, мере заштите и деконтаминација.</p>
	<p><span class="italik">Тактичка и психолошка припрема ватрогасних јединица</span></p>
	<p>Форме и методе тактичке припреме, решавање тактичких задатака, оперативне карте гашења пожара, методика психофизичке припреме припадника ватрогасних јединица, полигони за обуку, анализе интервенција.</p>
	<p><span class="italik">Антитерористичка заштита</span></p>
	<p>Појам, место и улога опасне материје и средства која се користе у терористичким нападима; стандардна и импровизована средства; начин иницирања експлозива; објекти напада; противпожарна дежурства; поступак у случају дојаве о подметању; увиђај након експлозија диверзантског средства.</p>
	<p class="clan">8) ОСНОВНИ ПРИНЦИПИ РАСВЕТЉАВАЊА УЗРОКА ПОЖАРА И ЕКСПЛОЗИЈА</p>
	<p>Обезбеђење лица места; појам лица места, циљ обезбеђења; прикупљање потребних обавештења; околности под којима је настао штетни догађај; обезбеђење предмета и трагова; службена белешка о прикупљеним потребним обавештењима.</p>
	<p>Увиђај, формирање увиђајне екипе; излазак на место догађаја; преглед ширег места догађаја.</p>
	<p>Поступци и радње на лицу места до доласка стручне екипе ако је догађај у току и ако је догађај престао.</p>
	<p>Утврђивање центра пожара или експлозије; специфични трагови пожара у изгорелом објекту и њихово тумачење; трагови на грађевинским конструкцијама и инсталацијама. Испитивање у центру пожара или експлозије; испитивање изгорелог материјала у другим случајевима; извештај о стручном налазу; израда и давање налаза и мишљења и израда техничке документације; намерно изазивање штетног догађаја; нехатно извршење; кривична пријава.</p>


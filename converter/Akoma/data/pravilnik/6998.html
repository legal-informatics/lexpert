


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p style="margin-top: 0.750000187500047rem; margin-bottom:0.750000187500047rem">На основу члана 26. став 2. Закона о хемикалијама („Службени гласник РС”, бр. 36/09 и 88/10) и тачке 8. став 5. подтачка 11) Одлуке о оснивању Агенције за хемикалије („Службени гласник РС”, број 78/09), 
	</p>
	<p style="margin-top: 0.750000187500047rem; margin-bottom:0.750000187500047rem">Управни одбор Агенције за хемикалије на седници одржаној 17. маја 2011. године, донeo je</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="odluka-zakon" style="margin-top: 0.750000187500047rem; margin-bottom: 0.750000187500047rem">
	ПРАВИЛНИК</p>
	<p class="naslov" style="margin-top: 0.750000187500047rem; margin-bottom:0.750000187500047rem">
	о начину на који се врши процена безбедности хемикалије и садржини извештаја о безбедности хемикалије</p>
	<p class="naslov" style="margin-top: 0.750000187500047rem; margin-bottom:0.750000187500047rem">
	<span style="font-weight: 400">"Службени гласник РС", број 
	37 од 31. маја 2011.</span></p>
	<p class="naslov" style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 1.</p>
	<p style="margin-top: 0.750000187500047rem; margin-bottom:0.750000187500047rem">Овим правилником прописује се начин на који се врши процена безбедности хемикалије, као и садржина извештаја о безбедности хемикалије.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="italik" style="margin-top: 0.750000187500047rem; margin-bottom:0.750000187500047rem">
	Део први</p>
	<p class="italik" style="margin-top: 0.750000187500047rem; margin-bottom:0.750000187500047rem">
	ПРОЦЕНА БЕЗБЕДНОСТИ ХЕМИКАЛИЈА</p>
	<p class="italik" style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 2.</p>
	<p style="margin-top: 0.750000187500047rem; margin-bottom:0.750000187500047rem">Процена безбедности хемикалије састоји се од четири поступка:</p>
	<p style="margin-top: 0.750000187500047rem; margin-bottom:0.750000187500047rem">1. процене опасности по здравље људи; 
	</p>
	<p style="margin-top: 0.750000187500047rem; margin-bottom:0.750000187500047rem">2. процене опасности по здравље људи на основу физичких и хемијских својстава; 
	</p>
	<p style="margin-top: 0.750000187500047rem; margin-bottom:0.750000187500047rem">3. процене опасности по животну средину; 
	</p>
	<p style="margin-top: 0.750000187500047rem; margin-bottom:0.750000187500047rem">4. процене да ли супстанца испуњава критеријуме за идентификацију као перзистентна – биоакумулативна – токсична (у даљем тексту: ПБТ) или веома перзистентна – веома биоакумулативна (у даљем тексту: вПвБ). 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 3.</p>
	<p style="margin-top: 0.750000187500047rem; margin-bottom:0.750000187500047rem">Процена безбедности хемикалије састоји се и од два додатна поступка ако се као резултат процене безбедности хемикалије у поступцима из члана 2. овог правилника утврди да супстанца испуњава критеријум да буде класификована као опасна у складу са прописима којима се уређује класификација, паковање и обележавање хемикалија или да супстанца испуњава критеријуме за идентификацију као ПБТ или вПвБ. 
	</p>
	<p style="margin-top: 0.750000187500047rem; margin-bottom:0.750000187500047rem">Додатни поступци из става 1. овог члана су:</p>
	<p style="margin-top: 0.750000187500047rem; margin-bottom:0.750000187500047rem">1. процена изложености која укључује израду сценарија изложености или одређивање категорија начина коришћења и категорија изложености и процењивање изложености;</p>
	<p style="margin-top: 0.750000187500047rem; margin-bottom:0.750000187500047rem">2. карактеризација ризика. 
	</p>
	<p style="margin-top: 0.750000187500047rem; margin-bottom:0.750000187500047rem">Сажетак релевантних података који су коришћени у поступцима процене безбедности хемикалија наводи се у одговарајућим поглављима извештаја о безбедности хемикалије.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	I. ПРОЦЕНА БЕЗБЕДНОСТИ ПО ЗДРАВЉЕ ЉУДИ</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 4.</p>
	<p style="margin-top: 0.750000187500047rem; margin-bottom:0.750000187500047rem">Процена опасности по здравље људи врши се у циљу одређивања: 
	</p>
	<p style="margin-top: 0.750000187500047rem; margin-bottom:0.750000187500047rem">– класификације супстанце у складу са прописима којима се уређује класификација, паковање и обележавање хемикалија;</p>
	<p style="margin-top: 0.750000187500047rem; margin-bottom:0.750000187500047rem">– нивоа изложености изнад којих људи не треба да буду изложени хемикалији – изведене дозе без ефекта (Derived No-Effect Level, у даљем тексту: DNEL).</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 5.</p>
	<p style="margin-top: 0.750000187500047rem; margin-bottom:0.750000187500047rem">У поступку процене опасности по здравље људи узима се у обзир токсикокинетички профил хемикалије (апсорпција, метаболизам, дистрибуција и елиминација) и групе ефеката: 
	</p>
	<p style="margin-top: 0.750000187500047rem; margin-bottom:0.750000187500047rem">1) акутни ефекти (акутна токсичност, иритативност и корозивност); 
	</p>
	<p style="margin-top: 0.750000187500047rem; margin-bottom:0.750000187500047rem">2) сензибилизација; 
	</p>
	<p style="margin-top: 0.750000187500047rem; margin-bottom:0.750000187500047rem">3) токсичност при поновљеној примени дозе; 
	</p>
	<p style="margin-top: 0.750000187500047rem; margin-bottom:0.750000187500047rem">4) специфични ефекти (карциногеност, мутагеност герминативних ћелија и токсичност по репродукцију).</p>
	<p style="margin-top: 0.750000187500047rem; margin-bottom:0.750000187500047rem">Поред ефеката из става 1. овог члана могу се узети у обзир и други ефекти. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 6.</p>
	<p style="margin-top: 0.750000187500047rem; margin-bottom:0.750000187500047rem">Процена опасности из члана 5. овог правилника састоји се од четири корака.</p>
	<p style="margin-top: 0.750000187500047rem; margin-bottom:0.750000187500047rem">У првом кораку врши се процена података који нису добијени на основу испитивања код људи.</p>
	<p style="margin-top: 0.750000187500047rem; margin-bottom:0.750000187500047rem">У другом кораку врши се процена података добијених на основу испитивања код људи. 
	</p>
	<p style="margin-top: 0.750000187500047rem; margin-bottom:0.750000187500047rem">У трећем кораку врши се класификација и обележавање.</p>
	<p style="margin-top: 0.750000187500047rem; margin-bottom:0.750000187500047rem">У четвртом кораку врши се одређивање DNEL. 
	</p>
	<p style="margin-top: 0.750000187500047rem; margin-bottom:0.750000187500047rem">Прва три корака спроводе се за сваки ефекат за који постоје доступни подаци. 
	</p>
	<p style="margin-top: 0.750000187500047rem; margin-bottom:0.750000187500047rem">Резултати процене података наводе се у одговарајућем поглављу извештаја о безбедности хемикалије.</p>
	<p style="margin-top: 0.750000187500047rem; margin-bottom:0.750000187500047rem">Ако за неки ефекат нису доступни релевантни подаци, у одговарајућем поглављу извештаја о безбедности хемикалије наводи се: „Подаци нису доступни.”</p>
	<p style="margin-top: 0.750000187500047rem; margin-bottom:0.750000187500047rem">У четвртом кораку обједињени резултати добијени у прва три корака користе се при одређивању DNEL и тако одређен DNEL уписује се у одговарајуће поглавље извештаја о безбедности хемикалије и наводи се у поглављу 8.1. безбедносног листа за супстанцу. 
	</p>
	<p style="margin-top: 0.750000187500047rem; margin-bottom:0.750000187500047rem">У поглављима 2. и 11. безбедносног листа за супстанцу наводи се сажетак резултата процене података из става 7. овог члана.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	1. Први корак: Процена података који нису добијени на основу налаза код људи</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 7.</p>
	<p style="margin-top: 0.750000187500047rem; margin-bottom:0.750000187500047rem">Први корак у процени података који нису добијени на основу налаза код људи се састоји од:</p>
	<p style="margin-top: 0.750000187500047rem; margin-bottom:0.750000187500047rem">– идентификације опасности за ефекте из члана 5. овог правилника која се врши на основу свих расположивих података који нису добијени на основу испитивања код људи;</p>
	<p style="margin-top: 0.750000187500047rem; margin-bottom:0.750000187500047rem">– утврђивања квантитативног односа дозе (концентрације) и одговора (ефекта). 
	</p>
	<p style="margin-top: 0.750000187500047rem; margin-bottom:0.750000187500047rem">Када се не може утврдити квантитативни однос дозе (концентрације) и одговора (ефекта), мора се дати образложење и приложити семи-квантитативна или квалитативна анализа, односно мора се одредити да ли је и у којој мери изазивање тог ефекта својствено тој супстанци (нпр. у случају акутног ефекта код којег се на основу резултата испитивања извршеног у складу са прописаним методама испитивања својстава хемикалија најчешће не може утврдити овај однос).</p>
	<p style="margin-top: 0.750000187500047rem; margin-bottom:0.750000187500047rem">Сви подаци који нису добијени на основу налаза код људи, а коришћени су за процену одређеног ефекта на људе и утврђивање односа дозе (концентрације) и одговора (ефекта), наводе се сажето, ако је могуће табеларно, при чему се одвојено наводе подаци добијени in vitro, in vivo и остали подаци. 
	</p>
	<p style="margin-top: 0.750000187500047rem; margin-bottom:0.750000187500047rem">У извештају о безбедности наводе се релевантни резултати испитивања, нпр. средња смртна доза (у даљем тексту: LD50), односно процењена вредност акутне токсичности (Acute Toxicity Estimates, АТЕ), највећа доза при којој се не јављају штетни ефекти по здравље (No Observed Adverse Effect Level, NOAEL) или најмања доза која изазива штетне ефекте по здравље (Lowest Observed Adversed Effect Level, LOAEL), услови испитивања (нпр. дужина испитивања, пут примене) и остали релевантни подаци изражени у међународно признатим мерним јединицама. 
	</p>
	<p style="margin-top: 0.750000187500047rem; margin-bottom:0.750000187500047rem">Када је извршено једно испитивање, у извештају о безбедности наводи се детаљан сажетак тог испитивања. 
	</p>
	<p style="margin-top: 0.750000187500047rem; margin-bottom:0.750000187500047rem">Када је извршено више испитивања истог ефекта, за одређивање DNEL користе се резултати испитивања који изазивају највећу забринутост, и то после узимања у обзир свих променљивих чинилаца (нпр. начин извођења, прикладност, релевантност врсте на којој је извршено испитивање, валидност резултата итд). 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	2. Други корак: Процена података добијених на основу налаза код људи</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 8.</p>
	<p style="margin-top: 0.750000187500047rem; margin-bottom:0.750000187500047rem">У извештају о безбедности наводе се подаци добијени на основу налаза код људи, ако је могуће табеларно.</p>
	<p style="margin-top: 0.750000187500047rem; margin-bottom:0.750000187500047rem">Када нису доступни подаци добијени на основу налаза код људи, у извештају о безбедности хемикалије наводи се: „Нису доступни подаци добијени на основу налаза код људи.”</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	3. Трећи корак: Класификација и обележавање</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 9.</p>
	<p style="margin-top: 0.750000187500047rem; margin-bottom:0.750000187500047rem">У извештају о безбедности наводе се подаци о класификацији, и када је применљиво специфичне граничне концентрације, у складу са прописима којима се уређује класификација, паковање и обележавање хемикалија са одговарајућим образложењем, као и саопштење да ли супстанца испуњава критеријуме за класификацију у класу опасности карциногеност категорије 1А или 1Б, мутагеност герминативних ћелија категорије 1А или 1Б и токсичност по репродукцију категорије 1А или 1Б.</p>
	<p style="margin-top: 0.750000187500047rem; margin-bottom:0.750000187500047rem">Ако подаци нису довољни да се супстанца класификује у одређену класу опасности или категорију опасности, у извештају о безбедности наводе се поступци који су предузети ради добијања података потребних за класификацију, као и закључак о класификацији са образложењем. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	4. Четврти корак: Одређивање DNEL </p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 10.</p>
	<p style="margin-top: 0.750000187500047rem; margin-bottom:0.750000187500047rem">DNEL за супстанцу одређује се на основу резултата Првог и Другог корака, узимајући у обзир највероватније путеве примене, дужину и учесталост излагања. 
	</p>
	<p style="margin-top: 0.750000187500047rem; margin-bottom:0.750000187500047rem">За одређене специфичне ефекте из члана 5. став 1. тачка 4) овог правилника (нарочито мутагеност герминативних ћелија и карциногеност) није могуће одредити праг ефекта на основу доступних података, односно није могуће одредити ни DNEL.</p>
	<p style="margin-top: 0.750000187500047rem; margin-bottom:0.750000187500047rem">Једна DNEL може бити довољна ако то оправдава сценарио изложености. 
	</p>
	<p style="margin-top: 0.750000187500047rem; margin-bottom:0.750000187500047rem">Узимајући у обзир доступне податке и сценарио изложености из поглавља 9. извештаја о безбедности хемикалије, може бити потребно да се одреди DNEL за различите путеве излагања за сваку релевантну популацију људи (нпр. запослени, потрошачи и лица која би могла бити изложена индиректно преко животне средине), као и за нарочито осетљиве популације (нпр. деца, труднице). 
	</p>
	<p style="margin-top: 0.750000187500047rem; margin-bottom:0.750000187500047rem">У извештају о безбедности наводи се образложење за одређивање DNEL из става 4. овог члана са наведеним избором коришћених података, путевима излагања (перорално, дермално, инхалационо) и дужином и учесталошћу излагања хемикалији за коју се одређује DNEL. 
	</p>
	<p style="margin-top: 0.750000187500047rem; margin-bottom:0.750000187500047rem">Ако постоји више путева излагања, DNEL се одређује за сваки пут излагања појединачно, као и комбиновано за све путеве излагања. 
	</p>
	<p style="margin-top: 0.750000187500047rem; margin-bottom:0.750000187500047rem">При одређивању DNEL узимају се у обзир фактори:</p>
	<p style="margin-top: 0.750000187500047rem; margin-bottom:0.750000187500047rem">а) непоузданост која произилази и из променљивости експерименталних података и променљивости унутар и између врста;</p>
	<p style="margin-top: 0.750000187500047rem; margin-bottom:0.750000187500047rem">б) врста и интензитет ефекта;</p>
	<p style="margin-top: 0.750000187500047rem; margin-bottom:0.750000187500047rem">ц) осетљивост људске (суб)популације на коју се односе квантитативни и/или квалитативни подаци о изложености.</p>
	<p style="margin-top: 0.750000187500047rem; margin-bottom:0.750000187500047rem">Ако није могуће одредити DNEL, у извештају о безбедности наводи се образложење за то. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	II. ПРОЦЕНА ОПАСНОСТИ ПО ЗДРАВЉЕ ЉУДИ НА ОСНОВУ 
	ФИЗИЧКИХ И ХЕМИЈСКИХ СВОЈСТАВА</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 11.</p>
	<p style="margin-top: 0.750000187500047rem; margin-bottom:0.750000187500047rem">Процена опасности по здравље људи на основу физичких и хемијских својстава врши се у циљу класификације супстанце у складу са прописима којима се уређује класификација, паковање и обележавање хемикалија. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 12.</p>
	<p style="margin-top: 0.750000187500047rem; margin-bottom:0.750000187500047rem">Процена опасности потенцијалних ефеката по здравље људи врши се нарочито за:</p>
	<p style="margin-top: 0.750000187500047rem; margin-bottom:0.750000187500047rem">– експлозивност;</p>
	<p style="margin-top: 0.750000187500047rem; margin-bottom:0.750000187500047rem">– запаљивост;</p>
	<p style="margin-top: 0.750000187500047rem; margin-bottom:0.750000187500047rem">– оксидујућа својства.</p>
	<p style="margin-top: 0.750000187500047rem; margin-bottom:0.750000187500047rem">Ако подаци нису довољни да се супстанца класификује у одређену класу опасности или категорију опасности, у извештају о безбедности наводе се поступци који су предузети ради добијања података потребних за класификацију, као и закључак о класификацији са образложењем. 
	</p>
	<p style="margin-top: 0.750000187500047rem; margin-bottom:0.750000187500047rem">Процена сваког ефекта по здравље људи наводи се у одговарајућем поглављу извештаја о безбедности хемикалије, а сажетак се наводи у поглављима 2. и 9. безбедносног листа за супстанцу.</p>
	<p style="margin-top: 0.750000187500047rem; margin-bottom:0.750000187500047rem">За свако физичко или хемијско својство процењује се у којој мери то својство супстанце у току процеса производње и при свим идентификованим начинима коришћења изазива неки од ефеката из става 1. овог члана.</p>
	<p style="margin-top: 0.750000187500047rem; margin-bottom:0.750000187500047rem">У одговарајућем поглављу извештаја о безбедности наводе се подаци о класификацији на основу физичких и хемијских својстава супстанце у складу са прописима којима се уређује класификација, паковање и обележавање хемикалија са образложењем.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	III. ПРОЦЕНА ОПАСНОСТИ ПО ЖИВТНУ СРЕДИНУ</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 13.</p>
	<p style="margin-top: 0.750000187500047rem; margin-bottom:0.750000187500047rem">Процена опасности по животну средину врши се у циљу одређивања:</p>
	<p style="margin-top: 0.750000187500047rem; margin-bottom:0.750000187500047rem">– класификације супстанце у складу са прописима којима се уређује класификација, паковање и обележавање хемикалија и 
	</p>
	<p style="margin-top: 0.750000187500047rem; margin-bottom:0.750000187500047rem">– концентрације супстанце испод које се не очекују забрињавајуће штетни ефекти у одговарајућем сегменту животне средине - концентрација за коју се предвиђа да нема ефекат на животну средину (Predicted No-Effect Concentration, у даљем тексту: PNEC).</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 14.</p>
	<p style="margin-top: 0.750000187500047rem; margin-bottom:0.750000187500047rem">У поступку процене опасности по животну средину узимају се у обзир потенцијални ефекти на животну средину:</p>
	<p style="margin-top: 0.750000187500047rem; margin-bottom:0.750000187500047rem">1) водени сегмент (укључујући седимент);</p>
	<p style="margin-top: 0.750000187500047rem; margin-bottom:0.750000187500047rem">2) копнени сегмент; 
	</p>
	<p style="margin-top: 0.750000187500047rem; margin-bottom:0.750000187500047rem">3) атмосферски сегмент. 
	</p>
	<p style="margin-top: 0.750000187500047rem; margin-bottom:0.750000187500047rem">Поред ефеката из става 1. овог члана у обзир се узимају и потенцијални ефекти који могу:</p>
	<p style="margin-top: 0.750000187500047rem; margin-bottom:0.750000187500047rem">1) настати акумулацијом у ланцу исхране; 
	</p>
	<p style="margin-top: 0.750000187500047rem; margin-bottom:0.750000187500047rem">2) утицати на микробиолошку активност система за пречишћавање отпадних вода.</p>
	<p style="margin-top: 0.750000187500047rem; margin-bottom:0.750000187500047rem">У одговарајућем поглављу извештаја о безбедности хемикалије наводи се процена ефекта на сваки од пет сегмената животне средине, а сажетак се наводи у поглављима 2. и 12. безбедносног листа за супстанцу.</p>
	<p style="margin-top: 0.750000187500047rem; margin-bottom:0.750000187500047rem">Ако за неки сегмент животне средине нису доступни подаци о ефектима, у одговарајућем одељку извештаја о безбедности хемикалије наводи се: „Подаци нису доступни.” 
	</p>
	<p style="margin-top: 0.750000187500047rem; margin-bottom:0.750000187500047rem">Ако лице које сачињава извештај о безбедности хемикалије на основу доступних података за одређени сегмент животне средине оцени да није потребно извршити процену опасности, у одговарајућем одељку извештаја о безбедности хемикалије наводи се образложење те оцене и упућује на релевантне податке, а сажетак се наводи у поглављу 12. безбедносног листа за супстанцу.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 15.</p>
	<p style="margin-top: 0.750000187500047rem; margin-bottom:0.750000187500047rem">Процена опасности по животну средину састоји се од три корака.</p>
	<p style="margin-top: 0.750000187500047rem; margin-bottom:0.750000187500047rem">У првом кораку врши се процена података.</p>
	<p style="margin-top: 0.750000187500047rem; margin-bottom:0.750000187500047rem">У другом кораку врши се класификација и обележавање.</p>
	<p style="margin-top: 0.750000187500047rem; margin-bottom:0.750000187500047rem">У трећем кораку врши се одређивање PNEC вредности.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	1. Први корак: Процена података</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 16.</p>
	<p style="margin-top: 0.750000187500047rem; margin-bottom:0.750000187500047rem">Процена података састоји се од:</p>
	<p style="margin-top: 0.750000187500047rem; margin-bottom:0.750000187500047rem">– идентификације опасности на основу доступних података;</p>
	<p style="margin-top: 0.750000187500047rem; margin-bottom:0.750000187500047rem">– одређивања односа дозе (концентрације) и одговора (ефекта).</p>
	<p style="margin-top: 0.750000187500047rem; margin-bottom:0.750000187500047rem">У извештају о безбедности наводи се образложење ако није могуће одредити однос дозе (концентрације) и одговора (ефекта) и прилаже се семи-квантитативна или квалитативна анализа.</p>
	<p style="margin-top: 0.750000187500047rem; margin-bottom:0.750000187500047rem">Сви подаци који су коришћени при процени ефеката на одређени сегмент животне средине наводе се сажето и ако је могуће табеларно. 
	</p>
	<p style="margin-top: 0.750000187500047rem; margin-bottom:0.750000187500047rem">У извештају о безбедности наводе се релевантни резултати испитивања (нпр. LC50 или NOEC), услови испитивања (нпр. дужина испитивања, пут излагања) и остали релевантни подаци изражени у међународно признатим мерним јединицама.</p>
	<p style="margin-top: 0.750000187500047rem; margin-bottom:0.750000187500047rem">Сви подаци који су коришћени при процени судбине хемикалије у животној средини наводе се сажето и ако је могуће табеларно. 
	</p>
	<p style="margin-top: 0.750000187500047rem; margin-bottom:0.750000187500047rem">У извештају о безбедности наводе се релевантни резултати испитивања судбине хемикалије, услови испитивања и остали релевантни подаци изражени у међународно признатим мерним јединицама.</p>
	<p style="margin-top: 0.750000187500047rem; margin-bottom:0.750000187500047rem">Када је извршено једно испитивање, у извештају о безбедности наводи се детаљан сажетак тог испитивања. 
	</p>
	<p style="margin-top: 0.750000187500047rem; margin-bottom:0.750000187500047rem">Када је извршено више испитивања истог ефекта закључак се доноси на основу резултата испитивања која изазивају највећу забринутост и за та испитивања у извештају о безбедности наводи се детаљан сажетак. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	2. Други корак: Класификација и обележавање</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 17.</p>
	<p style="margin-top: 0.750000187500047rem; margin-bottom:0.750000187500047rem">У извештају о безбедности наводе се подаци о класификацији, и када је применљиво М фактор, у складу са прописима којима се уређује класификација, паковање и обележавање хемикалија, са одговарајућим образложењем.</p>
	<p style="margin-top: 0.750000187500047rem; margin-bottom:0.750000187500047rem">Ако подаци из става 1. овог члана нису довољни да се супстанца класификује у одређену класу опасности или категорију опасности, у извештају о безбедности наводе се поступци који су предузети ради добијања података потребних за класификацију, као и закључак о класификацији са образложењем. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	3. Трећи корак: Одређивање PNEC</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 18.</p>
	<p style="margin-top: 0.750000187500047rem; margin-bottom:0.750000187500047rem">На основу доступних података за сваки сегмент животне средине одређује се PNEC. 
	</p>
	<p style="margin-top: 0.750000187500047rem; margin-bottom:0.750000187500047rem">PNEC се одређује применом одговарајућег фактора процене на вредност ефекта (нпр. LC50 или NOEC). 
	</p>
	<p style="margin-top: 0.750000187500047rem; margin-bottom:0.750000187500047rem">Фактор процене из става 2. овог члана јесте разлика вредности ефеката добијених лабораторијским испитивањима на ограниченом броју врста и вредности ефеката за одређени сегмент животне средине.</p>
	<p style="margin-top: 0.750000187500047rem; margin-bottom:0.750000187500047rem">У извештају о безбедности наводи се образложење ако се PNEC не може одредити. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	IV. ПБТ или вПвБ Процена </p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 19.</p>
	<p style="margin-top: 0.750000187500047rem; margin-bottom:0.750000187500047rem">ПБТ или вПвБ процена врши се у циљу одређивања да ли супстанца испуњава критеријуме за идентификацију као ПБТ и вПвБ у складу са прописом којим се уређују критеријуми за идентификацију супстанце као ПБТ или вПвБ. 
	</p>
	<p style="margin-top: 0.750000187500047rem; margin-bottom:0.750000187500047rem">Ако супстанца испуњава критеријуме за идентификацију као ПБТ или вПвБ карактеришу се потенцијалне емисије супстанце. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 20.</p>
	<p style="margin-top: 0.750000187500047rem; margin-bottom:0.750000187500047rem">Процена из члана 19. овог правилника састоји се од два корака. 
	</p>
	<p style="margin-top: 0.750000187500047rem; margin-bottom:0.750000187500047rem">У првом кораку врши се упоређивање са критеријумима за идентификацију.</p>
	<p style="margin-top: 0.750000187500047rem; margin-bottom:0.750000187500047rem">У другом кораку врши се карактеризација емисије.</p>
	<p style="margin-top: 0.750000187500047rem; margin-bottom:0.750000187500047rem">У одговарајућем поглављу извештаја о безбедности наводе се резултати ПБТ или вПвБ процене, а сажетак процене наводи се у поглављу 12. безбедносног листа за супстанцу.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	1. Први корак: Упоређивање са критеријумима</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 21.</p>
	<p style="margin-top: 0.750000187500047rem; margin-bottom:0.750000187500047rem">Процена из члана 19. овог правилника врши се упоређивањем доступних података са критеријумима за идентификацију из прописа којим се уређује идентификација супстанце као ПБТ или вПвБ. 
	</p>
	<p style="margin-top: 0.750000187500047rem; margin-bottom:0.750000187500047rem">У извештају о безбедности хемикалије наводи се да ли супстанца испуњава критеријуме за идентификацију као ПБТ и вПвБ.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	2. Други корак: Карактеризација емисије</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 22.</p>
	<p style="margin-top: 0.750000187500047rem; margin-bottom:0.750000187500047rem">За супстанцу која испуњава критеријуме за идентификацију као ПБТ и вПвБ, врши се карактеризација емисије која обухвата одговарајуће делове процене изложености из поступка процене изложености из члана 3. став 2. тачка 1. овог правилника.</p>
	<p style="margin-top: 0.750000187500047rem; margin-bottom:0.750000187500047rem">Карактеризација емисије из става 1. овог члана обухвата и процену количине супстанце која се ослобађа у различите сегменте животне средине приликом свих активности које обавља лице које сачињава извештај о безбедности, као и током свих идентификованих начина коришћења супстанце, укључујући одређивање вероватних путева излагања људи и животне средине. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	V. ПРОЦЕНА ИЗЛОЖЕНОСТИ</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 23.</p>
	<p style="margin-top: 0.750000187500047rem; margin-bottom:0.750000187500047rem">Процена изложености из члана 3. став 2. тачка 1. овог правилника јесте квантитативна или квалитативна процена односа дозе и концентрације хемикалије којој су изложени односно могу бити изложени људи и животна средина. 
	</p>
	<p style="margin-top: 0.750000187500047rem; margin-bottom:0.750000187500047rem">У поступку процене изложености узимају се у обзир све фазе животног циклуса хемикалије у току процеса производње и идентификованих начина коришћења и сва излагања опасностима идентификованим у поступцима процене безбедности хемикалије из члана 2. став 1. овог правилника.</p>
	<p style="margin-top: 0.750000187500047rem; margin-bottom:0.750000187500047rem">Процена изложености утврђује се за све идентификоване начине коришћења и састоји се од два корака.</p>
	<p style="margin-top: 0.750000187500047rem; margin-bottom:0.750000187500047rem">У првом кораку врши се израда појединачних сценарија изложености или одређивање категорија начина коришћења и категорија изложености за процес производње и за све идентификоване начине коришћења супстанце.</p>
	<p style="margin-top: 0.750000187500047rem; margin-bottom:0.750000187500047rem">У другом кораку врши се процењивање изложености.</p>
	<p style="margin-top: 0.750000187500047rem; margin-bottom:0.750000187500047rem">У одговарајућем поглављу извештаја о безбедности наводе се резултати процене изложености, а сценарио изложености се прилаже уз безбедносни лист за супстанцу.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	1. Први корак: Израда сценарија изложености</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 24.</p>
	<p style="margin-top: 0.750000187500047rem; margin-bottom:0.750000187500047rem">Процена безбедности хемикалије је поступак који се по потреби понавља. 
	</p>
	<p style="margin-top: 0.750000187500047rem; margin-bottom:0.750000187500047rem">Прва процена безбедности хемикалије заснива се на минимуму података и доступним подацима о опасности, као и на почетном сценарију изложености.</p>
	<p style="margin-top: 0.750000187500047rem; margin-bottom:0.750000187500047rem">Почетни сценарио изложености јесте процена изложености која одговара почетним претпоставкама о условима рада и мерама управљања ризиком. 
	</p>
	<p style="margin-top: 0.750000187500047rem; margin-bottom:0.750000187500047rem">Ако карактеризација ризика на основу почетних претпоставки показује да ризици по здравље људи и животну средину нису под контролом, спроводи се поновни поступак процене безбедности хемикалије, при чему се сваки пут мења један или више чинилаца у процени опасности или процени изложености.</p>
	<p style="margin-top: 0.750000187500047rem; margin-bottom:0.750000187500047rem">Понављање поступка процене безбедности хемикалије обуставља се када се на основу сценарија изложености утврди да су ризици по здравље људи и животну средину под контролом.</p>
	<p style="margin-top: 0.750000187500047rem; margin-bottom:0.750000187500047rem">У поступку процене опасности могу бити потребни додатни подаци о опасностима. 
	</p>
	<p style="margin-top: 0.750000187500047rem; margin-bottom:0.750000187500047rem">У поступку процене изложености могу бити потребне промене услова рада или мера управљања ризиком у сценарију изложености или прецизнија процену изложености. Сценарио изложености који произилази из последњег поступка процене безбедности хемикалије (коначни сценарио изложености) наводи се у одговарајућем поглављу извештаја о безбедности хемикалије и прилаже уз безбедносни лист.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 25.</p>
	<p style="margin-top: 0.750000187500047rem; margin-bottom:0.750000187500047rem">У сценарију изложености наводе се нарочито услови рада и мере управљања ризиком.</p>
	<p style="margin-top: 0.750000187500047rem; margin-bottom:0.750000187500047rem">Услови рада из става 1. овог члана су:</p>
	<p style="margin-top: 0.750000187500047rem; margin-bottom:0.750000187500047rem">– поступци који се примењују, укључујући агрегатно стање у ком се супстанца производи, прерађује и/или користи;</p>
	<p style="margin-top: 0.750000187500047rem; margin-bottom:0.750000187500047rem">– активности запослених у вези са процесом, дужина и учесталост њиховог излагања супстанци;</p>
	<p style="margin-top: 0.750000187500047rem; margin-bottom:0.750000187500047rem">– активности корисника и дужина и учесталост њиховог излагања супстанци;</p>
	<p style="margin-top: 0.750000187500047rem; margin-bottom:0.750000187500047rem">– дужина и учесталост емисија супстанце у различите сегменте животне средине и у системе за пречишћавање отпадних вода, као и разблажење у одређеном сегменту животне средине. 
	</p>
	<p style="margin-top: 0.750000187500047rem; margin-bottom:0.750000187500047rem">Мере управљања ризиком из става 1. овог члана су:</p>
	<p style="margin-top: 0.750000187500047rem; margin-bottom:0.750000187500047rem">– мере којима се смањује или избегава директно и индиректно излагање људи (укључујући запослене и потрошаче) и излагање различитих сегмената животне средине;</p>
	<p style="margin-top: 0.750000187500047rem; margin-bottom:0.750000187500047rem">– мере управљања отпадом којима се смањује или избегава излагање људи и животне средине при рециклажи и/или одлагању отпада који садржи супстанцу чија се безбедност процењује.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	2. Други корак: Процењивање изложености</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 26.</p>
	<p style="margin-top: 0.750000187500047rem; margin-bottom:0.750000187500047rem">Процењивање изложености врши се за сваки израђен сценарио изложености и састоји се од три елемента: 
	</p>
	<p style="margin-top: 0.750000187500047rem; margin-bottom:0.750000187500047rem">1) процене емисије; 
	</p>
	<p style="margin-top: 0.750000187500047rem; margin-bottom:0.750000187500047rem">2) процене судбине и кретања супстанце; 
	</p>
	<p style="margin-top: 0.750000187500047rem; margin-bottom:0.750000187500047rem">3) процене нивоа изложености. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 27.</p>
	<p style="margin-top: 0.750000187500047rem; margin-bottom:0.750000187500047rem">При процени емисије узимају се у обзир емисије током свих фаза животног циклуса супстанце.</p>
	<p style="margin-top: 0.750000187500047rem; margin-bottom:0.750000187500047rem">Фазе животног циклуса супстанце у току свих идентификованих начина коришћења обухватају животни век производа (од производње до сваког идентификованог начина коришћења) и фазу отпада. 
	</p>
	<p style="margin-top: 0.750000187500047rem; margin-bottom:0.750000187500047rem">Процена емисије врши се са претпоставком да су спроведене мере управљања ризиком и услови рада наведени у сценарију изложености. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 28.</p>
	<p style="margin-top: 0.750000187500047rem; margin-bottom:0.750000187500047rem">При процени судбине и кретања супстанце наводе се могући процеси разградње, трансформације или реакције супстанце и процењује се расподела и судбина супстанце у животној средини.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 29.</p>
	<p style="margin-top: 0.750000187500047rem; margin-bottom:0.750000187500047rem">Процена нивоа изложености спроводи се за различите популације (запослени, потрошачи и лица која могу бити изложена индиректно путем животне средине) и за сегменте животне средине чија је изложеност хемикалији позната или реално предвидива. 
	</p>
	<p style="margin-top: 0.750000187500047rem; margin-bottom:0.750000187500047rem">У току процене из става 1. овог члана обрађују се сви релевантни путеви излагања људи (удисањем, ако се прогута, у контакту са кожом и комбинација свих релевантних путева излагања и извора изложености). 
	</p>
	<p style="margin-top: 0.750000187500047rem; margin-bottom:0.750000187500047rem">При процени нивоа изложености води се рачуна о просторној и временској променљивости нивоа изложености. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 30.</p>
	<p style="margin-top: 0.750000187500047rem; margin-bottom:0.750000187500047rem">При процени нивоа изложености из члана 29. овог правилника води се рачуна о:</p>
	<p style="margin-top: 0.750000187500047rem; margin-bottom:0.750000187500047rem">– репрезентативним подацима о изложености измереним на одговарајући начин;</p>
	<p style="margin-top: 0.750000187500047rem; margin-bottom:0.750000187500047rem">– свим значајним нечистоћама и адитивима присутним у супстанци;</p>
	<p style="margin-top: 0.750000187500047rem; margin-bottom:0.750000187500047rem">– количини у којој се супстанца производи и/или увози;</p>
	<p style="margin-top: 0.750000187500047rem; margin-bottom:0.750000187500047rem">– количини супстанце за сваки идентификовани начин коришћења;</p>
	<p style="margin-top: 0.750000187500047rem; margin-bottom:0.750000187500047rem">– спроведеном односно препорученом управљању ризицима, укључујући степен контроле емисија;</p>
	<p style="margin-top: 0.750000187500047rem; margin-bottom:0.750000187500047rem">– трајању и учесталости излагања, у складу са условима рада;</p>
	<p style="margin-top: 0.750000187500047rem; margin-bottom:0.750000187500047rem">– активностима запослених у вези са руковањем, трајањем и учесталости њиховог излагања супстанци;</p>
	<p style="margin-top: 0.750000187500047rem; margin-bottom:0.750000187500047rem">– активностима потрошача, трајању и учесталости њиховог излагања супстанци;</p>
	<p style="margin-top: 0.750000187500047rem; margin-bottom:0.750000187500047rem">– трајању и учесталости емисија супстанце у различите сегменте животне средине и разблажењу у сегменту животне средине - примаоцу;</p>
	<p style="margin-top: 0.750000187500047rem; margin-bottom:0.750000187500047rem">– физичким и хемијским својствима хемикалије;</p>
	<p style="margin-top: 0.750000187500047rem; margin-bottom:0.750000187500047rem">– трансформацији и/или разградњи производа;</p>
	<p style="margin-top: 0.750000187500047rem; margin-bottom:0.750000187500047rem">– највероватнијим путевима излагања и потенцијалу апсорпције код људи;</p>
	<p style="margin-top: 0.750000187500047rem; margin-bottom:0.750000187500047rem">– највероватнијим путевима емисије у животну средину и расподели у животној средини и о разградњи и/или трансформацији; 
	</p>
	<p style="margin-top: 0.750000187500047rem; margin-bottom:0.750000187500047rem">– размерама изложености (у географском смислу);</p>
	<p style="margin-top: 0.750000187500047rem; margin-bottom:0.750000187500047rem">– ослобађању/миграцији супстанце у зависности од матрикса.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	VI. КАРАКТЕРИЗАЦИЈА РИЗИКА</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 31.</p>
	<p style="margin-top: 0.750000187500047rem; margin-bottom:0.750000187500047rem">Карактеризација ризика врши се за сваки сценарио изложености.</p>
	<p style="margin-top: 0.750000187500047rem; margin-bottom:0.750000187500047rem">У поступку карактеризације ризика узима се у обзир популација људи (која је директно изложена, као што су запослени и потрошачи или лица која могу бити индиректно изложена путем животне средине и, према потреби, комбинација тих изложености) и сегменти животне средине чија је изложеност позната или реално предвидива, под претпоставком да су спроведене мере управљања ризиком наведенe у сценаријима изложености. 
	</p>
	<p style="margin-top: 0.750000187500047rem; margin-bottom:0.750000187500047rem">У поступку карактеризације ризика преиспитује се и укупан ризик од супстанце по животну средину обједињавањем резултата за укупно ослобађање, емисију и изливање из свих извора у све сегменте животне средине.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 32.</p>
	<p style="margin-top: 0.750000187500047rem; margin-bottom:0.750000187500047rem">Поступак карактеризације ризика састоји се од:</p>
	<p style="margin-top: 0.750000187500047rem; margin-bottom:0.750000187500047rem">– упоређивања изложености сваке популације људи за коју се зна да је изложена или би могла бити изложена, са одговарајућом DNEL; 
	</p>
	<p style="margin-top: 0.750000187500047rem; margin-bottom:0.750000187500047rem">– упоређивања предвиђених концентрација у сваком сегменту животне средине са одговарајућом PNEC;</p>
	<p style="margin-top: 0.750000187500047rem; margin-bottom:0.750000187500047rem">– процене вероватноће и интензитета могућег удеса на основу физичких и хемијских својстава супстанце.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 33.</p>
	<p style="margin-top: 0.750000187500047rem; margin-bottom:0.750000187500047rem">Ризик по здравље људи и животну средину у току процеса производње и свих идентификованих начина коришћења је под контролом у току целог животног циклуса супстанце за одређени сценарио изложености када:</p>
	<p style="margin-top: 0.750000187500047rem; margin-bottom:0.750000187500047rem">– процењени нивои изложености не прелазе одговарајуће DNEL, односно PNЕC;</p>
	<p style="margin-top: 0.750000187500047rem; margin-bottom:0.750000187500047rem">– су вероватноћа и интензитет могућег удеса на основу физичких и хемијских својстава супстанце занемарљиви.</p>
	<p style="margin-top: 0.750000187500047rem; margin-bottom:0.750000187500047rem">За ефекте на здравље људи и сегменте животне средине за које није могуће одредити DNEL или PNEC, врши се квалитативна процена вероватноће да ће се ти ефекти избећи при примењеном сценарију изложености. 
	</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="italik" style="margin-top: 0.750000187500047rem; margin-bottom:0.750000187500047rem">
	Део други<br>Садржина извештаја о безбедности хемикалије</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 34.</p>
	<p style="margin-top: 0.750000187500047rem; margin-bottom:0.750000187500047rem">Извештај о безбедности хемикалије састоји се из два дела.</p>
	<p style="margin-top: 0.750000187500047rem; margin-bottom:0.750000187500047rem">Део А садржи:</p>
	<p style="margin-top: 0.750000187500047rem; margin-bottom:0.750000187500047rem">1. Сажетак мера управљања ризиком;</p>
	<p style="margin-top: 0.750000187500047rem; margin-bottom:0.750000187500047rem">2. Изјаву да су примењене мере управљања ризиком;</p>
	<p style="margin-top: 0.750000187500047rem; margin-bottom:0.750000187500047rem">3. Изјаву да су саопштене препоручене мере управљања ризиком. 
	</p>
	<p style="margin-top: 0.750000187500047rem; margin-bottom:0.750000187500047rem">Део Б садржи податке сврстане у 10 поглавља и дат је у Прилогу који чини саставни део овог правилника.</p>
	<p class="clan" style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="clan" style="margin-top: 0.750000187500047rem; margin-bottom:0.750000187500047rem">
	ЗАВРШНА ОДРЕДБА</p>
	<p class="clan" style="margin-top: 0.750000187500047rem; margin-bottom:0.750000187500047rem">
	Члан 35.</p>
	<p style="margin-top: 0.750000187500047rem; margin-bottom:0.750000187500047rem">Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="potpis" style="margin-top: 0">
	Број 110-00-18/2011-04</p>
	<p class="potpis" style="margin-top: 0">
	У Београду, 17. маја 2011. године</p>
	<p class="potpis" style="margin-top: 0">
	Председник</p>
	<p class="potpis" style="margin-top: 0">
	Управног одбора,</p>
	<p class="potpis" style="margin-top: 0">
	проф. др <span class="bold">Бранимир Јованчићевић, 
	</span>с.р.</p>
	<p class="potpis" style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="potpis" style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="text-align: right; margin-top: 0.750000187500047rem; margin-bottom:0.750000187500047rem">
	Прилог</p>
	<p class="bold" style="margin-top: 0.750000187500047rem; margin-bottom:0.750000187500047rem">
	Извештај о безбедности хемикалије</p>
	<p class="bold" style="margin-top: 0.750000187500047rem; margin-bottom:0.750000187500047rem">&nbsp;</p>
	<p class="bold" style="margin-top: 0.750000187500047rem; margin-bottom:0.750000187500047rem">
	Део Б</p>
	<p style="margin-top: 0.750000187500047rem; margin-bottom:0.750000187500047rem">1. 
	ИДЕНТИФИКАЦИЈА СУПСТАНЦЕ, ФИЗИЧКА И ХЕМИЈСКА СВОЈСТВА</p>
	<p style="margin-top: 0.750000187500047rem; margin-bottom:0.750000187500047rem">2. 
	ПРОИЗВОДЊА И НАЧИН КОРИШЋЕЊА</p>
	<p style="margin-top: 0.750000187500047rem; margin-bottom:0.750000187500047rem">2.1. Производња</p>
	<p style="margin-top: 0.750000187500047rem; margin-bottom:0.750000187500047rem">2.2. Идентификовани начини коришћења</p>
	<p style="margin-top: 0.750000187500047rem; margin-bottom:0.750000187500047rem">2.3. Начини коришћења који се не препоручују</p>
	<p style="margin-top: 0.750000187500047rem; margin-bottom:0.750000187500047rem">3. КЛАСИФИКАЦИЈА И ОБЕЛЕЖАВАЊЕ</p>
	<p style="margin-top: 0.750000187500047rem; margin-bottom:0.750000187500047rem">4. СВОЈСТВА ПОВЕЗАНА СА СУДБИНОМ У ЖИВОТНОЈ СРЕДИНИ</p>
	<p style="margin-top: 0.750000187500047rem; margin-bottom:0.750000187500047rem">4.1. Разградња</p>
	<p style="margin-top: 0.750000187500047rem; margin-bottom:0.750000187500047rem">4.2. Расподела у животној средини</p>
	<p style="margin-top: 0.750000187500047rem; margin-bottom:0.750000187500047rem">4.3. Биоакумулација</p>
	<p style="margin-top: 0.750000187500047rem; margin-bottom:0.750000187500047rem">4.4. Секундарно тровање</p>
	<p style="margin-top: 0.750000187500047rem; margin-bottom:0.750000187500047rem">5. ПРОЦЕНА ОПАСНОСТИ ПО ЗДРАВЉЕ ЉУДИ</p>
	<p style="margin-top: 0.750000187500047rem; margin-bottom:0.750000187500047rem">5.1. Токсикокинетика (апсорпција, метаболизам, дистрибуција и елиминација)</p>
	<p style="margin-top: 0.750000187500047rem; margin-bottom:0.750000187500047rem">5.2. Акутна токсичност</p>
	<p style="margin-top: 0.750000187500047rem; margin-bottom:0.750000187500047rem">5.3. Иритативност</p>
	<p style="margin-top: 0.750000187500047rem; margin-bottom:0.750000187500047rem">5.4. Корозивност</p>
	<p style="margin-top: 0.750000187500047rem; margin-bottom:0.750000187500047rem">5.5. Сензибилизација</p>
	<p style="margin-top: 0.750000187500047rem; margin-bottom:0.750000187500047rem">5.6. Токсичност при поновљеној примени дозе</p>
	<p style="margin-top: 0.750000187500047rem; margin-bottom:0.750000187500047rem">5.7. Мутагеност герминативних ћелија</p>
	<p style="margin-top: 0.750000187500047rem; margin-bottom:0.750000187500047rem">5.8. Карциногеност</p>
	<p style="margin-top: 0.750000187500047rem; margin-bottom:0.750000187500047rem">5.9. Токсичност по репродукцију</p>
	<p style="margin-top: 0.750000187500047rem; margin-bottom:0.750000187500047rem">5.10. Остали ефекти</p>
	<p style="margin-top: 0.750000187500047rem; margin-bottom:0.750000187500047rem">5.11. Одређивање DNEL</p>
	<p style="margin-top: 0.750000187500047rem; margin-bottom:0.750000187500047rem">6. ПРОЦЕНА ОПАСНОСТИ ПО ЗДРАВЉЕ ЉУДИ НА ОСНОВУ ФИЗИЧКИХ И ХЕМИЈСКИХ СВОЈСТАВА</p>
	<p style="margin-top: 0.750000187500047rem; margin-bottom:0.750000187500047rem">6.1. Експлозивност</p>
	<p style="margin-top: 0.750000187500047rem; margin-bottom:0.750000187500047rem">6.2. Запаљивост</p>
	<p style="margin-top: 0.750000187500047rem; margin-bottom:0.750000187500047rem">6.3. Оксидујућа својства</p>
	<p style="margin-top: 0.750000187500047rem; margin-bottom:0.750000187500047rem">7. ПРОЦЕНА ОПАСНОСТИ ПО ЖИВОТНУ СРЕДИНУ</p>
	<p style="margin-top: 0.750000187500047rem; margin-bottom:0.750000187500047rem">7.1. Водени сегмент (укључујући седимент)</p>
	<p style="margin-top: 0.750000187500047rem; margin-bottom:0.750000187500047rem">7.2. Земљишни сегмент</p>
	<p style="margin-top: 0.750000187500047rem; margin-bottom:0.750000187500047rem">7.3. Атмосферски сегмент</p>
	<p style="margin-top: 0.750000187500047rem; margin-bottom:0.750000187500047rem">7.4. Микробиолошка активност у систему за пречишћавање отпадних вода</p>
	<p style="margin-top: 0.750000187500047rem; margin-bottom:0.750000187500047rem">8. ПБТ И вПвБ ПРОЦЕНА</p>
	<p style="margin-top: 0.750000187500047rem; margin-bottom:0.750000187500047rem">9. ПРОЦЕНА ИЗЛОЖЕНОСТИ</p>
	<p style="margin-top: 0.750000187500047rem; margin-bottom:0.750000187500047rem">9.1. (Наслов сценарија изложености 1)</p>
	<p style="margin-top: 0.750000187500047rem; margin-bottom:0.750000187500047rem">9.1.1. Сценарио изложености</p>
	<p style="margin-top: 0.750000187500047rem; margin-bottom:0.750000187500047rem">9.1.2. Процењивање изложености</p>
	<p style="margin-top: 0.750000187500047rem; margin-bottom:0.750000187500047rem">9.2. (Наслов сценарија изложености 2)</p>
	<p style="margin-top: 0.750000187500047rem; margin-bottom:0.750000187500047rem">9.2.1. Сценарио изложености</p>
	<p style="margin-top: 0.750000187500047rem; margin-bottom:0.750000187500047rem">9.2.2. Процењивање изложености</p>
	<p style="margin-top: 0.750000187500047rem; margin-bottom:0.750000187500047rem">Нумерација се даље наставља (9.3, 9.4, итд.) у зависности од броја n (n= број израђених сценарија).</p>
	<p style="margin-top: 0.750000187500047rem; margin-bottom:0.750000187500047rem">10. КАРАКТЕРИЗАЦИЈА РИЗИКА</p>
	<p style="margin-top: 0.750000187500047rem; margin-bottom:0.750000187500047rem">10.1. (Наслов сценарија изложености 1)</p>
	<p style="margin-top: 0.750000187500047rem; margin-bottom:0.750000187500047rem">10.1.1. Здравље људи</p>
	<p style="margin-top: 0.750000187500047rem; margin-bottom:0.750000187500047rem">10.1.1.1. Запослени 
	</p>
	<p style="margin-top: 0.750000187500047rem; margin-bottom:0.750000187500047rem">10.1.1.2. Потрошачи 
	</p>
	<p style="margin-top: 0.750000187500047rem; margin-bottom:0.750000187500047rem">10.1.1.3. Индиректна изложеност људи путем животне средине</p>
	<p style="margin-top: 0.750000187500047rem; margin-bottom:0.750000187500047rem">10.1.2. Животна средина</p>
	<p style="margin-top: 0.750000187500047rem; margin-bottom:0.750000187500047rem">10.1.2.1. Водени сегмент (укључујући седимент)</p>
	<p style="margin-top: 0.750000187500047rem; margin-bottom:0.750000187500047rem">10.1.2.2. Земљишни сегмент</p>
	<p style="margin-top: 0.750000187500047rem; margin-bottom:0.750000187500047rem">10.1.2.3. Атмосферски сегмент</p>
	<p style="margin-top: 0.750000187500047rem; margin-bottom:0.750000187500047rem">10.1.2.4. Микробилошка активност у системима за пречишћавање отпадних вода</p>
	<p style="margin-top: 0.750000187500047rem; margin-bottom:0.750000187500047rem">10.2. (Наслов сценарија изложености 2)</p>
	<p style="margin-top: 0.750000187500047rem; margin-bottom:0.750000187500047rem">10.2.1. Здравље људи</p>
	<p style="margin-top: 0.750000187500047rem; margin-bottom:0.750000187500047rem">10.2.1.1. Запослени</p>
	<p style="margin-top: 0.750000187500047rem; margin-bottom:0.750000187500047rem">10.2.1.2. Потрошачи</p>
	<p style="margin-top: 0.750000187500047rem; margin-bottom:0.750000187500047rem">10.2.1.3. Индиректна изложеност људи путем животне средине</p>
	<p style="margin-top: 0.750000187500047rem; margin-bottom:0.750000187500047rem">10.2.2. Животна средина</p>
	<p style="margin-top: 0.750000187500047rem; margin-bottom:0.750000187500047rem">10.2.2.1. Водени сегмент (укључујући седимент)</p>
	<p style="margin-top: 0.750000187500047rem; margin-bottom:0.750000187500047rem">10.2.2.2. Земљишни сегмент 
	</p>
	<p style="margin-top: 0.750000187500047rem; margin-bottom:0.750000187500047rem">10.2.2.3. Атмосферски сегмент</p>
	<p style="margin-top: 0.750000187500047rem; margin-bottom:0.750000187500047rem">10.2.2.4. Микробилошка активност у системима за пречишћавање отпадних вода</p>
	<p style="margin-top: 0.750000187500047rem; margin-bottom:0.750000187500047rem">Нумерација се даље наставља (10.3, 10.4, итд.) у зависности од броја n (n= број израђених сценарија)</p>
	<p style="margin-top: 0.750000187500047rem; margin-bottom:0.750000187500047rem">10. (n+1) . Укупна изложеност (за све релевантне изворе емисије/ослобађања)</p>
	<p style="margin-top: 0.750000187500047rem; margin-bottom:0.750000187500047rem">10. (n +1).1. Здравље људи (комбиновано за све путеве излагања)</p>
	<p style="margin-top: 0.750000187500047rem; margin-bottom:0.750000187500047rem">10. (n +1).1.1.</p>
	<p style="margin-top: 0.750000187500047rem; margin-bottom:0.750000187500047rem">10. (n +1).2. Животна средина (комбиновано за све изворе емисија)</p>
	<p style="margin-top: 0.750000187500047rem; margin-bottom:0.750000187500047rem">10. (n +1).2.1.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 175. став 4, члана 179. став 4, члана 239. и члана 249. став 1. Закона о ваздушном саобраћају („Службени гласник РС”, бр. 73/10, 57/11, 93/12, 45/15, 66/15 – др. закон и 83/18),</p>
			<p class="Basic-Paragraph">Директор Директората цивилног ваздухопловства Републике Србије доноси</p>
			<p class="odluka-zakon">ПРАВИЛНИК</p>
			<p class="odluka-zakon">o потврдама о обучености особља које пружа услуге земаљског опслуживања и аеродромских диспечера и центрима за обуку</p>
			<p class="centar">"Службени гласник РС", број 67 од 20. септембра 
			2019.</p>
			<p class="clan">I. УВОДНЕ ОДРЕДБЕ</p>
			<p class="bold">Предмет Правилника</p>
			<p class="clan">Члан 1.</p>
			<p class="Basic-Paragraph">Овим правилником прописују се ближе разврставање особља које пружа услуге земаљског опслуживања, услови под којима се издаје, мења, суспендује или ставља ван снаге потврда о обучености особља које пружа услуге земаљског опслуживања и аеродромских диспечера, образац потврде о обучености особља које пружа услуге земаљског опслуживања и аеродромских диспечера, услови под којима се издаје, мења, суспендује и ставља ван снаге потврда о праву на обучавање особља које пружа услуге земаљског опслуживања и аеродромских диспечера, временски период на који се издаје потврда о праву на обучавање особља које пружа услуге земаљског опслуживања и аеродромских диспечера и образац потврде о праву на обучавање особља које пружа услуге земаљског опслуживања и аеродромских диспечера.</p>
			<p class="bold">Потврда о обучености особља које пружа услуге земаљског опслуживања и аеродромских диспечера </p>
			<p class="clan">Члан 2.</p>
			<p class="Basic-Paragraph">За пружање одређених врста или подврста услуга земаљског опслуживања, као и за обављање послова аеродромског диспечера, неопходно је да лице поседује важећу потврду о обучености, издату од стране центра који је спровео обуку за њено стицање.</p>
			<p class="Basic-Paragraph">Потврда о обучености особља које пружа услуге земаљског опслуживања се издаје са овлашћењем које одговара пословима за чије обављање је обука спроведена.</p>
			<p class="bold">Разврставање особља које пружа услуге земаљског опслуживања </p>
			<p class="clan">Члан 3.</p>
			<p class="Basic-Paragraph">Особље које пружа услуге земаљског опслуживања се, у зависности од овлашћења уписаног у потврду о обучености и послова које обавља на основу тог овлашћења, разврстава на следеће категорије:</p>
			<p class="Basic-Paragraph">1) балансер ваздухоплова – лице које обавља послове контроле утовара, слања и примања порука и телекомуникација;</p>
			<p class="Basic-Paragraph">2) контролор опслуживања ваздухоплова – лице које обавља послове контроле пре, током или после лета;</p>
			<p class="Basic-Paragraph">3) агент опслуживања путника – лице које обавља послове опслуживања путника, изузев послова регистрације путника;</p>
			<p class="Basic-Paragraph">4) сигналиста – лице које обавља послове навођења ваздухоплова на земљи при доласку и одласку и пружања помоћи при паркирању ваздухоплова;</p>
			<p class="Basic-Paragraph">5) „<span class="italik">head set</span>” оператер – лице које обавља послове комуникације између ваздухоплова и пружаоца услуга на платформи;</p>
			<p class="Basic-Paragraph">6) оператер аеродромске опреме – лице које обавља неки од следећих послова:</p>
			<p class="Basic-Paragraph">(1) прибављање и руковање одговарајућим уређајима за стартовање мотора,</p>
			<p class="Basic-Paragraph">(2) вучу или изгуравање ваздухоплова при доласку и одласку, као и прибављање и руковање одговарајућим средствима,</p>
			<p class="Basic-Paragraph">(3) утовар и истовар ваздухоплова, укључујући прибављање и руковање потребним средствима, као и превоз пртљага између ваздухоплова и терминала,</p>
			<p class="Basic-Paragraph">(4) превоз, утовар хране и пића у ваздухоплов и истовар из њега,</p>
			<p class="Basic-Paragraph">(5) сервисирање тоалета и снабдевање водом,</p>
			<p class="Basic-Paragraph">(6) управљање возилом у сврху грејања и хлађења путничке кабине, одстрањивања снега и леда и одлеђивања ваздухоплова,</p>
			<p class="Basic-Paragraph">(7) управљање авио-мостом, путничким степеницама и амбулифтом;</p>
			<p class="Basic-Paragraph">7) оператер одлеђивања ваздухоплова – лице које обавља послове одстрањивања снега и леда и одлеђивања ваздухоплова; </p>
			<p class="Basic-Paragraph">8) оператер снабдевања ваздухоплова горивом – лице које обавља послове снабдевања ваздухоплова горивом и мазивом.</p>
			<p class="clan">II. ЦЕНТАР ЗА ОБУКУ – ПОТВРДА О ПРАВУ НА ОБУЧАВАЊЕ, НАСТАВНО ОСОБЉЕ И ДОКУМЕНТАЦИЈА </p>
			<p class="bold">Центар за обуку </p>
			<p class="clan">Члан 4.</p>
			<p class="Basic-Paragraph">Обуку за стицање потврде о обучености особља које пружа услуге земаљског опслуживања, односно потврде о обучености аеродромског диспечера, спроводи центар за обуку који поседује важећу потврду о праву на обучавање особља које пружа услуге земаљског опслуживања, односно аеродромских диспечера, издату од стране Директората цивилног ваздухопловства Републике Србије (у даљем тексту: Директорат).</p>
			<p class="Basic-Paragraph">Потврду о праву на обучавање особља које пружа услуге земаљског опслуживања, односно аеродромских диспечера (у даљем тексту: потврда о праву на обучавање) може да стекне правно лице које има пословно седиште у Републици Србији.</p>
			<p class="bold">Стицање потврде о праву на обучавање  </p>
			<p class="clan">Члан 5.</p>
			<p class="Basic-Paragraph">Захтев за издавање потврде о праву на обучавање се подноси Директорату и уз захтев се доставља:</p>
			<p class="Basic-Paragraph">1) приручник о раду;</p>
			<p class="Basic-Paragraph">2) приручник о обуци;</p>
			<p class="Basic-Paragraph">3) доказ о праву коришћења просторија за рад центра за обуку;</p>
			<p class="Basic-Paragraph">4) доказ о праву коришћења опреме за спровођење практичне обуке.</p>
			<p class="Basic-Paragraph">Након извршеног увида у поднету документацију и спроведене основне провере Директорат издаје решење којим утврђује да ли подносилац захтева испуњава услове за издавање потврде о праву на обучавање.</p>
			<p class="Basic-Paragraph">Издавањем потврде о праву на обучавање Директорат одобрава приручник о раду и приручник о обуци.</p>
			<p class="Basic-Paragraph">Центар за обуку је дужан да о намери увођења промена у функционални систем, које обухватају измене услова рада или вршења обуке у току важења потврде о праву на обучавање, обавести Директорат и прибави одобрење Директората за измене приручника о раду, односно приручника о обуци. </p>
			<p class="bold">Руководећа структура центра за обуку</p>
			<p class="clan">Члан 6.</p>
			<p class="Basic-Paragraph">Руководећа структура центра за обуку се састоји од одговорног руководиоца (<span class="italik">Accountable Manager</span>) и руководиоца обукe (<span class="italik">Head of Training</span>) који могу да буду исто лице.</p>
			<p class="Basic-Paragraph">Одговорни руководилац је лице које је одговорно да обезбеди довољна финансијска и друга средства за спровођење обуке према одобреним приручницима. </p>
			<p class="Basic-Paragraph">Руководилац обуке је лице одговорно за спровођење обуке и предузимање мера да се обука одвија у складу са прописима и процедурама предвиђеним одобреним приручницима. </p>
			<p class="bold">Наставно особље центра за обуку</p>
			<p class="clan">Члан 7.</p>
			<p class="Basic-Paragraph">Центар за обуку мора да има одговарајући број наставника теоријске обуке и инструктора практичне обуке, при чему инструктор практичне обуке може истовремено да обучава највише девет кандидата.</p>
			<p class="Basic-Paragraph">Наставник теоријске обуке мора да има стечено високо образовање из одговарајуће научне, односно стручне области на мастер академским студијама, односно на основним студијама у трајању од најмање четири године, као и најмање три године радног искуства у ваздухопловству.</p>
			<p class="Basic-Paragraph">Инструктор практичне обуке мора да има најмање средњу стручну спрему, важећу потврду о обучености особља које пружа услуге земаљског опслуживања, односно аеродромског диспечера и најмање три године радног искуства у обављању послова за које му је издата потврда о обучености. </p>
			<p class="Basic-Paragraph">Кандидат за стицање звања наставника теоријске обуке или инструктора практичне обуке је дужан да заврши обуку из области методике наставе или да заврши специјализовану обуку за предавача.</p>
			<p class="bold">Вођење документације центра за обуку</p>
			<p class="clan">Члан 8.</p>
			<p class="Basic-Paragraph">Центар за обуку је дужан да поседује и води следећу документацију:</p>
			<p class="Basic-Paragraph">1) приручник о раду; </p>
			<p class="Basic-Paragraph">2) приручник о обуци;</p>
			<p class="Basic-Paragraph">3) досијеа кандидата;</p>
			<p class="Basic-Paragraph">4) досијеа наставног особља;</p>
			<p class="Basic-Paragraph">5) дневник обуке;</p>
			<p class="Basic-Paragraph">6) евиденцију лица на обуци;</p>
			<p class="Basic-Paragraph">7) евиденцију издатих потврда о обучености.</p>
			<p class="bold">Приручник о раду</p>
			<p class="clan">Члан 9.</p>
			<p class="Basic-Paragraph">Приручник о раду центра за обуку мора да садржи:</p>
			<p class="Basic-Paragraph">1) листу садржаја, листу одобрених измена и листу важећих страна;</p>
			<p class="Basic-Paragraph">2) податке о руководећој структури центра за обуку;</p>
			<p class="Basic-Paragraph">3) списак наставног особља, укључујући њихове квалификације, положене стручне испите и радно искуство; </p>
			<p class="Basic-Paragraph">4) опис права и обавеза наставног особља и начин њиховог стручног усавршавања и обнове знања;</p>
			<p class="Basic-Paragraph">5) опис права и обавеза кандидата на обуци;</p>
			<p class="Basic-Paragraph">6) списак учила, уређаја, опреме, стручне литературе и видео-материјала који се користе у обуци;</p>
			<p class="Basic-Paragraph">7) списак и адресу полигона и просторија за спровођење обуке и чување документације;</p>
			<p class="Basic-Paragraph">8) мере за праћење и унапређење обуке;</p>
			<p class="Basic-Paragraph">9) процедуру за спровођење испита за стицање потврде о обучености, односно упис овлашћења.</p>
			<p class="bold">Приручник о обуци</p>
			<p class="clan">Члан 10.</p>
			<p class="Basic-Paragraph">Приручник о обуци центра за обуку мора да садржи програме обуке за стицање потврдe о обучености и свих овлашћења која се уписују у потврду о обучености, као и листе садржаја, одобрених измена, важећих страна и корисника приручника.</p>
			<p class="Basic-Paragraph">Програм обуке из става 1. овог члана мора да садржи:</p>
			<p class="Basic-Paragraph">1) циљеве и задатке обуке;</p>
			<p class="Basic-Paragraph">2) наставни план;</p>
			<p class="Basic-Paragraph">3) наставни садржај;</p>
			<p class="Basic-Paragraph">4) фонд часова по предмету;</p>
			<p class="Basic-Paragraph">5) средства и учила која се користе;</p>
			<p class="Basic-Paragraph">6) начин провере напредовања у обуци;</p>
			<p class="Basic-Paragraph">7) процедуре за процену ефикасности обуке.</p>
			<p class="bold">Евиденција лица на обуци</p>
			<p class="clan">Члан 11.</p>
			<p class="Basic-Paragraph">Евиденција лица на обуци мора да садржи:</p>
			<p class="Basic-Paragraph">1) назив и адресу центра за обуку;</p>
			<p class="Basic-Paragraph">2) податке о лицима на обуци (презиме, име и јединствени матични број грађана, односно број пасоша за стране држављане);</p>
			<p class="Basic-Paragraph">3) податке о врсти обуке, почетку и завршетку обуке и евентуалним прекидима у вршењу обуке;</p>
			<p class="Basic-Paragraph">4) потписе лица на обуци и руководиоца обуке.</p>
			<p class="bold">Досије кандидата</p>
			<p class="clan">Члан 12.</p>
			<p class="Basic-Paragraph">Досије кандидата мора да садржи:</p>
			<p class="Basic-Paragraph">1) личне податке кандидата;</p>
			<p class="Basic-Paragraph">2) пријаву за обуку;</p>
			<p class="Basic-Paragraph">3) решење о пријему на обуку;</p>
			<p class="Basic-Paragraph">4) извештај о спроведеним испитима; </p>
			<p class="Basic-Paragraph">5) испитни материјал;</p>
			<p class="Basic-Paragraph">6) копију потврде о обучености;</p>
			<p class="Basic-Paragraph">7) друга документа која се односе на кандидата, ако је потребно.</p>
			<p class="bold">Досије наставног особља</p>
			<p class="clan">Члан 13.</p>
			<p class="Basic-Paragraph">Досије наставног особља садржи:</p>
			<p class="Basic-Paragraph">1) копију дипломе о стеченом образовању;</p>
			<p class="Basic-Paragraph">2) потврду о радном искуству у ваздухопловству;</p>
			<p class="Basic-Paragraph">3) копију потврде о обучености (за инструктора практичне обуке);</p>
			<p class="Basic-Paragraph">4) копију потврде о завршеној обуци из области методике наставе или другој специјализованој обуци за предавача.</p>
			<p class="bold">Дневник обуке</p>
			<p class="clan">Члан 14.</p>
			<p class="Basic-Paragraph">Дневник обуке је документ који садржи податке о току теоријске и практичне обуке, податке о наставном садржају који је обрађен у току обуке, податке о времену одржавања и трајању обуке, евиденцију присутности са потписима кандидата који су присуствовали обуци и потписе наставника и инструктора који су спровели теоријску и практичну обуку.  </p>
			<p class="bold">Евиденција издатих потврда о обучености</p>
			<p class="clan">Члан 15.</p>
			<p class="Basic-Paragraph">Евиденција издатих потврда о обучености мора да садржи:</p>
			<p class="Basic-Paragraph">1) назив и адресу центра за обуку;</p>
			<p class="Basic-Paragraph">2) редни број и датум издавања потврде;</p>
			<p class="Basic-Paragraph">3) презиме и име кандидата;</p>
			<p class="Basic-Paragraph">4) временски период у коме је обука спроведена;</p>
			<p class="Basic-Paragraph">5) печат и потпис одговорног руководиоца и руководиоца обуке.</p>
			<p class="bold">Просторије и полигони за спровођење обуке</p>
			<p class="clan">Члан 16.</p>
			<p class="Basic-Paragraph">Центар за обуку мора да располаже:</p>
			<p class="Basic-Paragraph">1) просторијом која је одговарајуће опремљена и која је довољна за спровођење теоријске обуке за најмање 15 кандидата;</p>
			<p class="Basic-Paragraph">2) одговарајућим простором за смештај учила, уређаја и опреме који су потребни за спровођење обуке, као и за смештај документације, библиотеке и архиве центра за обуку.</p>
			<p class="Basic-Paragraph">Центар за обуку особља које пружа услуге земаљског опслуживања мора да има могућност да користи полигон за извођење практичне обуке, на коме се у време извођења обуке налазе опрема, уређаји и средства потребни за њено успешно спровођење.</p>
			<p class="bold">Важење потврде о праву на обучавање</p>
			<p class="clan">Члан 17.</p>
			<p class="Basic-Paragraph">Потврда о праву на обучавање важи неограничено, изузев у случају суспензије или стављања ван снаге. </p>
			<p class="Basic-Paragraph">У току важења потврде о праву на обучавање Директорат врши периодичне провере имаоца потврде према годишњем програму периодичних провера.</p>
			<p class="Basic-Paragraph">Изглед и садржај обрасца потврде о праву на обучавање особља које пружа услуге земаљског опслуживања су дати у Прилогу 1, који је одштампан уз овај правилник и чини његов саставни део.</p>
			<p class="Basic-Paragraph">Изглед и садржај обрасца потврде о праву на обучавање аеродромских диспечера су дати у Прилогу 2, који је одштампан уз овај правилник и чини његов саставни део.</p>
			<p class="bold">Суспензија потврде о праву на обучавање</p>
			<p class="clan">Члан 18.</p>
			<p class="Basic-Paragraph">Директорат суспендује потврду о праву на обучавање ако утврди да центар за обуку не врши обуку на начин који је прописан овим правилником или привремено престане да испуњава друге услове прописане овим правилником.</p>
			<p class="Basic-Paragraph">Суспензија потврде о праву на обучавање траје најдуже шест месеци, почев од дана када је центру за обуку достављено решење о суспензији.</p>
			<p class="Basic-Paragraph">За време трајања суспензије центар за обуку не може, у потпуности или делимично, да врши обуку особља у погледу којег је издата потврда о праву на обучавање.</p>
			<p class="Basic-Paragraph">Решењем о суспензији потврде о праву на обучавање Директорат може да наложи центру за обуку да отклони уочене неправилности.</p>
			<p class="Basic-Paragraph">Суспензија потврде о праву на обучавање престаје да важи истеком времена на које је изречена или доношењем решења о укидању суспензије, ако центар за обуку отклони уочене неправилности пре истека суспензије.</p>
			<p class="bold">Стављање ван снаге потврде о праву на обучавање</p>
			<p class="clan">Члан 19.</p>
			<p class="Basic-Paragraph">Директорат ставља ван снаге потврду о праву на обучавање:</p>
			<p class="Basic-Paragraph">1) ако утврди да је потврда о праву на обучавање стечена на основу фалсификоване  документације;</p>
			<p class="Basic-Paragraph">2) ако центар за обуку трајно престане да испуњава услове прописане овим правилником; </p>
			<p class="Basic-Paragraph">3) ако утврди да је центар за обуку злоупотребио потврду о праву на обучавање;</p>
			<p class="Basic-Paragraph">4) ако центар за обуку до истека суспензије не испуни обавезе које су му наложене решењем о суспензији;</p>
			<p class="Basic-Paragraph">5) ако центар за обуку обавести Директорат да одустаје од спровођења обуке. </p>
			<p class="clan">III. ПОТВРДА О ОБУЧЕНОСТИ – УСЛОВИ ЗА ИЗДАВАЊЕ И ВАЖЕЊЕ, СУСПЕНЗИЈА И СТАВЉАЊЕ ВАН СНАГЕ </p>
			<p class="bold">1. Опште одредбе</p>
			<p class="italik">Услови за приступање обуци</p>
			<p class="clan">Члан 20.</p>
			<p class="Basic-Paragraph">Стручној обуци за стицање потврде о обучености може да приступи кандидат који има навршених најмање 17 година живота и поседује доказ о општој здравственој способности.</p>
			<p class="Basic-Paragraph">Осим услова из става 1. овог члана, за приступање обуци за стицање потврде о обучености аеродромског диспечера, као и за стицање овлашћења контролора опслуживања ваздухоплова, агента опслуживања путника, „<span class="italik">head set</span>” оператера и оператера одлеђивања ваздухоплова, кандидат мора да поседује и основно знање енглеског језика. </p>
			<p class="italik">Стручна обука и полагање испита</p>
			<p class="clan">Члан 21.</p>
			<p class="Basic-Paragraph">Стручна обука за стицање потврде о обучености се састоји из теоријског и практичног дела и спроводи је центар за обуку који поседује важећу потврду о праву на обучавање.</p>
			<p class="Basic-Paragraph">Након завршене обуке кандидат приступа полагању испита за стицање потврде о обучености.</p>
			<p class="Basic-Paragraph">Испит из става 2. овог члана се састоји од теоријског и практичног дела и спроводи га центар за обуку, на основу одредаба овог правилника и приручника о раду.</p>
			<p class="Basic-Paragraph">Одредбе ст. 1–3. овог члана се сходно примењују на обуку и полагање испита за стицање нових овлашћења у потврди о обучености особља које пружа услуге земаљског опслуживања.</p>
			<p class="bold">2. Teоријски део испита за стицање потврде о обучености особља које пружа услуге земаљског опслуживања са одговарајућим овлашћењем</p>
			<p class="italik">Овлашћење балансера ваздухоплова </p>
			<p class="clan">Члан 22.</p>
			<p class="Basic-Paragraph">Teоријски део испита за стицање потврде о обучености особља које пружа услуге земаљског опслуживања са овлашћењем балансера ваздухоплова обухвата следеће предмете: </p>
			<p class="Basic-Paragraph">1) Ваздухопловни прописи, међународни стандарди и препоруке;</p>
			<p class="Basic-Paragraph">2) Аеродроми и аеродромски саобраћај (маневарске површине и платформe, аеродромске службе, обележавање маневарских површина и платформе, безбедност на платформи, рад у зимским условима и условима смањене видљивости);</p>
			<p class="Basic-Paragraph">3) Маса и положај тежишта ваздухоплова (теорија лета, тежине, гориво, основе баланса ваздухоплова, структурална ограничења ваздухоплова);</p>
			<p class="Basic-Paragraph">4) Контрола утовара и распоређивање терета (<span class="italik">ULD</span>, структурална ограничења ваздухоплова приликом утовара, системи за обезбеђивање терета у ваздухоплову, опасна роба и специјални терет, планирање утовара, упутство за утовар/извештај о утовару,<span class="italik"> Load&amp;Trim Sheet</span>);</p>
			<p class="Basic-Paragraph">5) Документација (поруке, архивирање документације, план лета, <span class="italik">NOTOC</span>, приручници, људски фактор);</p>
			<p class="Basic-Paragraph">6) Фразеологија на енглеском језику.</p>
			<p class="italik">Овлашћење контролора опслуживања ваздухоплова</p>
			<p class="clan">Члан 23.</p>
			<p class="Basic-Paragraph">Teоријски део испита за стицање потврде о обучености особља које пружа услуге земаљског опслуживања са овлашћењем контролора опслуживања ваздухоплова обухвата следеће предмете: </p>
			<p class="Basic-Paragraph">1) Ваздухопловни прописи, међународни стандарди и препоруке;</p>
			<p class="Basic-Paragraph">2) Аеродроми и аеродромски саобраћај (маневарске површине и платформe, аеродромске службе, обележавање маневарских површина и платформе, безбедност на платформи, рад у зимским условима и условима смањене видљивости);</p>
			<p class="Basic-Paragraph">3) Маса и положај тежишта ваздухоплова (теорија лета, тежине, гориво, основе баланса ваздухоплова, структурална ограничења ваздухоплова);</p>
			<p class="Basic-Paragraph">4) Контрола утовара и распоређивање терета (<span class="italik">ULD</span>, структурална ограничења ваздухоплова приликом утовара, системи за обезбеђивање терета у ваздухоплову, опасна роба и специјални терет, планирање утовара, упутство за утовар/извештај о утовару,<span class="italik"> Load&amp;Trim Sheet</span>);</p>
			<p class="Basic-Paragraph">5) Припрема и оперативна контрола ваздушног саобраћаја (ред летења, земаљско опслуживање, план рада, обезбеђивање дозвола за прелет и слетање, објављивање и најава летова);</p>
			<p class="Basic-Paragraph">6) Фразеологија на енглеском језику.</p>
			<p class="italik">Овлашћење агента опслуживања путника</p>
			<p class="clan">Члан 24.</p>
			<p class="Basic-Paragraph">Teоријски део испита за стицање потврде о обучености особља које пружа услуге земаљског опслуживања са овлашћењем агента опслуживања путника обухвата следеће предмете: </p>
			<p class="Basic-Paragraph">1) Ваздухопловни прописи, међународни стандарди и препоруке;</p>
			<p class="Basic-Paragraph">2) Аеродроми и аеродромски саобраћај (маневарске површине и платформe, аеродромске службе, обележавање маневарских површина и платформе, безбедност на платформи, рад у зимским условима и условима смањене видљивости);</p>
			<p class="Basic-Paragraph">3) Опслуживање путника – доласци/одласци (кретање путника у доласку/одласку, вођење путника на платформи и начин прилажења ваздухоплову, средства за рад, ванредне ситуације, нерегуларности);</p>
			<p class="Basic-Paragraph">4) Опслуживање посебних категорија путника (лица са инвалидитетом или са смањеном покретљивошћу, деца без пратње, труднице, путници неприхватљивог понашања, депортована лица);</p>
			<p class="Basic-Paragraph">5) Фразеологија на енглеском језику.</p>
			<p class="italik">Овлашћење сигналисте</p>
			<p class="clan">Члан 25.</p>
			<p class="Basic-Paragraph">Teоријски део испита за стицање потврде о обучености особља које пружа услуге земаљског опслуживања са овлашћењем сигналисте обухвата следеће предмете: </p>
			<p class="Basic-Paragraph">1) Ваздухопловни прописи, међународни стандарди и препоруке;</p>
			<p class="Basic-Paragraph">2) Аеродроми и аеродромски саобраћај (маневарске површине и платформe, аеродромске службе, обележавање маневарских површина и платформе, безбедност на платформи, рад у зимским условима и условима смањене видљивости);</p>
			<p class="Basic-Paragraph">3) Ваздухопловна техника (подела ваздухоплова, основни конструкцијски елементи ваздухоплова, системи и опрема ваздухоплова, профили лета ваздухоплова);</p>
			<p class="Basic-Paragraph">4) Земаљска сигнализација ваздухоплова (знаци за паркирање ваздухоплова, навођење ваздухоплова, светла на ваздухоплову).</p>
			<p class="italik">Овлашћење „head set” оператера</p>
			<p class="clan">Члан 26.</p>
			<p class="Basic-Paragraph">Teоријски део испита за стицање потврде о обучености особља које пружа услуге земаљског опслуживања са овлашћењем „<span class="italik">head set</span>” оператера обухвата следеће предмете: </p>
			<p class="Basic-Paragraph">1) Ваздухопловни прописи, међународни стандарди и препоруке;</p>
			<p class="Basic-Paragraph">2) Аеродроми и аеродромски саобраћај (маневарске површине и платформe, аеродромске службе, обележавање маневарских површина и платформе, безбедност на платформи, рад у зимским условима и условима смањене видљивости);</p>
			<p class="Basic-Paragraph">3) Ваздухопловна техника (подела ваздухоплова, основни конструкцијски елементи ваздухоплова, системи и опрема ваздухоплова, профили лета ваздухоплова);</p>
			<p class="Basic-Paragraph">4) Земаљска комуникација и сигнализација са посадом ваздухоплова (ручна сигнализација, слушалице, искључење управљачког механизма, прикључци на ваздухоплову, обилазак око ваздухоплова пре изгуравања, мере безбедности при опслуживању, процедура рада);</p>
			<p class="Basic-Paragraph">5) Фразеологија на енглеском језику.</p>
			<p class="italik">Овлашћење оператера аеродромске опреме</p>
			<p class="clan">Члан 27.</p>
			<p class="Basic-Paragraph">Teоријски део испита за стицање потврде о обучености особља које пружа услуге земаљског опслуживања са овлашћењем оператера аеродромске опреме обухвата следеће предмете: </p>
			<p class="Basic-Paragraph">1) Ваздухопловни прописи, међународни стандарди и препоруке;</p>
			<p class="Basic-Paragraph">2) Аеродроми и аеродромски саобраћај (маневарске површине и платформe, аеродромске службе, обележавање маневарских површина и платформе, безбедност на платформи, рад у зимским условима и условима смањене видљивости);</p>
			<p class="Basic-Paragraph">3) Ваздухопловна техника (подела ваздухоплова, основни конструкцијски елементи ваздухоплова, системи и опрема ваздухоплова, профили лета ваздухоплова);</p>
			<p class="Basic-Paragraph">4) Аеродромска опрема (врсте аеродромске опреме, знаци за навођење аеродромске опреме).</p>
			<p class="italik">Овлашћење оператера одлеђивања ваздухоплова</p>
			<p class="clan">Члан 28.</p>
			<p class="Basic-Paragraph">Teоријски део испита за стицање потврде о обучености особља које пружа услуге земаљског опслуживања са овлашћењем оператера одлеђивања ваздухоплова обухвата следеће предмете: </p>
			<p class="Basic-Paragraph">1) Ваздухопловни прописи, међународни стандарди и препоруке;</p>
			<p class="Basic-Paragraph">2) Аеродроми и аеродромски саобраћај (маневарске површине и платформe, аеродромске службе, обележавање маневарских површина и платформе, безбедност на платформи, рад у зимским условима и условима смањене видљивости);</p>
			<p class="Basic-Paragraph">3) Основно познавање перформанси ваздухоплова и метеоролошких услова залеђивања ваздухоплова;</p>
			<p class="Basic-Paragraph">4) Основне технике и процедуре одлеђивања/спречавања залеђивања ваздухоплова;</p>
			<p class="Basic-Paragraph">5) Течности и опрема за одлеђивање/спречавање залеђивања ваздухоплова и њихова примена;</p>
			<p class="Basic-Paragraph">6) Кодови за одлеђивање/спречавање залеђивања ваздухоплова;</p>
			<p class="Basic-Paragraph">7) Врсте провера након процедуре одлеђивања/спречавања залеђивања ваздухоплова и контрола квалитета;</p>
			<p class="Basic-Paragraph">8) Фразеологија на енглеском језику.</p>
			<p class="italik">Овлашћење оператера снабдевања ваздухоплова горивом </p>
			<p class="clan">Члан 29.</p>
			<p class="Basic-Paragraph">Teоријски део испита за стицање потврде о обучености особља које пружа услуге земаљског опслуживања са овлашћењем оператера снабдевања ваздухоплова горивом обухвата следеће предмете: </p>
			<p class="Basic-Paragraph">1) Ваздухопловни прописи, међународни стандарди и препоруке;</p>
			<p class="Basic-Paragraph">2) Аеродроми и аеродромски саобраћај (маневарске површине и платформe, аеродромске службе, обележавање маневарских површина и платформе, безбедност на платформи, рад у зимским условима и условима смањене видљивости);</p>
			<p class="Basic-Paragraph">3) Ваздухопловна техника (подела ваздухоплова, основни конструкцијски елементи ваздухоплова, системи и опрема ваздухоплова, профили лета ваздухоплова);</p>
			<p class="Basic-Paragraph">4) Горивни систем ваздухоплова (систем за гориво, резервоари за гориво, цевоводи, пумпе, филтери, уливни вентили, дренажни вентили, давачи, протокомери, инсталација за пуњење, пражњење и трансфер горива у резервоарима);</p>
			<p class="Basic-Paragraph">5) Познавање врста и квалитета горива (енергија, термогене материје и горива, течна горива, нафта и њени деривати, авионски бензин, млазна горива);</p>
			<p class="Basic-Paragraph">6) Поступак пуњења ваздухоплова горивом (пуњење цистерне горивом, укључивање цистерне у одвијање аеродромског саобраћаја, координација са посадом ваздухоплова и контролором опслуживања ваздухоплова, провера квалитета горива, пуњење ваздухоплова горивом и пражњење, безбедност пуњења ваздухоплова горивом, процедура пуњења ваздухоплова горивом и пражњења).</p>
			<p class="bold">3. Теоријски део испита за стицање потврде о обучености аеродромског диспечера</p>
			<p class="clan">Члан 30.</p>
			<p class="Basic-Paragraph">Teоријски део испита за стицање потврде о обучености аеродромског диспечера обухвата следеће предмете: </p>
			<p class="Basic-Paragraph">1) Ваздухопловни прописи, међународни стандарди и препоруке;</p>
			<p class="Basic-Paragraph">2) Ваздухопловна техника (подела ваздухоплова, основни конструкцијски елементи ваздухоплова, системи и опрема ваздухоплова, профили лета ваздухоплова);</p>
			<p class="Basic-Paragraph">3) Основе система контроле летења (контрола летења и ваздушни простор, средства контроле летења, поступци контроле летења, поступци у принудним случајевима, службе ваздухопловног информисања);</p>
			<p class="Basic-Paragraph">4) Основе ваздухопловне навигације и метеорологије (основе ваздухопловне навигације, рачунарска и визуелна навигација, радио-навигација, основи ваздухопловне метеорологије, метеоролошки извештај);</p>
			<p class="Basic-Paragraph">5)&nbsp;Аеродроми и аеродромски саобраћај (маневарске површине и платформа, аеродромске службе, обележавање маневарских површина и платформе, безбедност на платформи, рад у зимским условима и условима смањене видљивости);</p>
			<p class="Basic-Paragraph">6) Припрема и оперативна контрола ваздушног саобраћаја (ред летења, реализација дневног реда летења, принципи планирања и оперативно вођења саобраћаја, објављивање и најава летова, <span class="italik">NOTAM</span>); </p>
			<p class="Basic-Paragraph">7) Фразеологија на енглеском језику.</p>
			<p class="bold">4. Полагање теоријског и прaктичног дела испита</p>
			<p class="italik">Полагање теоријског дела испита</p>
			<p class="clan">Члан 31.</p>
			<p class="Basic-Paragraph">Теоријски део испита се спроводи на рачунару или писаним путем, уз коришћење тестова, при чему се сматра да је кандидат положио испит ако тачно одговори на најмање 80% питања из сваког предмета. </p>
			<p class="Basic-Paragraph">Након утврђивања резултата испита наставници теоријске обуке уносе резултате испита из свог предмета у извештај о спроведеним испитима и потписују тај извештај.</p>
			<p class="Basic-Paragraph">Кандидат који не положи испит из неког од предмета прописаних овим правилником има право да поново полаже испит из тог предмета у року који не може да буде краћи од 15 дана. </p>
			<p class="italik">Полагање практичног дела испита</p>
			<p class="clan">Члан 32.</p>
			<p class="Basic-Paragraph">После положеног теоријског дела испита кандидат полаже практични део испита, који се састоји од провере практичне оспособљености кандидата за рад на пословима за које се стиче потврда о обучености. </p>
			<p class="Basic-Paragraph">Практични део испита кандидат полаже пред комисијом за спровођење испита коју формира центар за обуку и коју сачињавају председник и два члана, при чему председник комисије, по правилу, не може да буде инструктор који је вршио практичну обуку кандидата.</p>
			<p class="Basic-Paragraph">Сва лица која сачињавају комисију морају да се налазе на листи инструктора практичне обуке коју је одобрио Директорат.</p>
			<p class="Basic-Paragraph">По завршенoм практичном испиту комисија оцењује кандидата оценом „положио” или „није положио”, уноси оцену у извештај о спроведеном испиту и потписује тај извештај.</p>
			<p class="Basic-Paragraph">Кандидат има право да полаже практични део испита највише два пута.</p>
			<p class="italik">Обавештавање Директората</p>
			<p class="clan">Члан 33.</p>
			<p class="Basic-Paragraph">Центар за обуку је дужан да о времену и месту спровођења теоријског и практичног дела испита благовремено обавести Директорат.</p>
			<p class="bold">5. Издавање и важење потврде о обучености</p>
			<p class="italik">Издавање потврде о обучености и упис овлашћења </p>
			<p class="clan">Члан 34.</p>
			<p class="Basic-Paragraph">Кандидату који је навршио 18 година живота, поседује најмање средњу стручну спрему и  који је положио теоријски и практични део испита, центар за обуку издаје потврду о обучености и, у случају особља које пружа услуге земаљског опслуживања, уписује одговарајуће овлашћење. </p>
			<p class="Basic-Paragraph">У случају да ималац потврде о обучености особља које пружа услуге земаљског опслуживања заврши обуку и положи испит за неко ново овлашћење из члана 3. овог правилника, центар за обуку уписује то овлашћење у потврду о обучености коју он поседује.   </p>
			<p class="Basic-Paragraph">Уз захтев за издавање потврде о обучености, односно упис овлашћења, кандидат прилаже извештај о положеном испиту.</p>
			<p class="italik">Образац потврде о обучености  </p>
			<p class="clan">Члан 35.</p>
			<p class="Basic-Paragraph">Образац потврде о обучености се израђује двојезично, на српском и на енглеском језику, на хартији или другом материјалу беле боје, димензија 1/8 формата А4.</p>
			<p class="Basic-Paragraph">Хартија или други материјал који се користи за израду потврде о обучености мора да буде такав да спречи или јасно покаже било какву измену или брисање уписаних података.</p>
			<p class="Basic-Paragraph">Изглед и садржај обрасца потврде о обучености особља које пружа услуге земаљског опслуживања су дати у Прилогу 3, који је одштампан уз овај правилник и чини његов саставни део.</p>
			<p class="Basic-Paragraph">Изглед и садржај обрасца потврде о обучености аеродромског диспечера су дати у Прилогу 4, који је одштампан уз овај правилник и чини његов саставни део.</p>
			<p class="italik">Важење потврде о обучености особља које пружа услуге земаљског опслуживања и овлашћења у тој потврди </p>
			<p class="clan">Члан 36.</p>
			<p class="Basic-Paragraph">Рок важења овлашћења уписаног у потврду о обучености особља које пружа услуге земаљског опслуживања је три године од дана када је кандидат положио практични део испита за стицање овлашћења, односно у случају продужења важења, од дана истека важења овлашћења.</p>
			<p class="Basic-Paragraph">Потврда о обучености особља које пружа услуге земаљског опслуживања је важећа ако је важеће овлашћење уписано у ту потврду, изузев у случају суспензије или стављања ван снаге.</p>
			<p class="italik">Продужење и обнова рока важења овлашћења у потврди о обучености особља које пружа услуге земаљског опслуживања </p>
			<p class="clan">Члан 37.</p>
			<p class="Basic-Paragraph">Продужење и обнову рока важења овлашћења у потврди о обучености особља које пружа услуге земаљског опслуживања врши центар за обуку, на захтев имаоца потврде.</p>
			<p class="Basic-Paragraph">Центар за обуку продужава рок важења овлашћења из става 1. овог члана ако је ималац потврде, у последња три месеца важења овлашћења, завршио у центру за обуку теоријску обуку за обнову знања и положио одговарајућу проверу знања.</p>
			<p class="Basic-Paragraph">За обнову рока важења овлашћења у потврди о обучености особља које пружа услуге земаљског опслуживања је потребно да ималац потврде поново заврши теоријску и практичну обуку и положи испит у складу са одредбама овог правилника. </p>
			<p class="italik">Важење потврде о обучености аеродромског диспечера  </p>
			<p class="clan">Члан 38.</p>
			<p class="Basic-Paragraph">Потврда о обучености аеродромског диспечера важи три године, изузев у случају суспензије или стављања ван снаге.</p>
			<p class="Basic-Paragraph">Рок из става 1. овог члана се рачуна од дана када је кандидат положио практични део испита, односно у случају продужења важења, од дана истека важења потврде о обучености.</p>
			<p class="italik">Продужење и обнова рока важења потврде о обучености аеродромског диспечера</p>
			<p class="clan">Члан 39.</p>
			<p class="Basic-Paragraph">Продужење и обнову рока важења потврде о обучености аеродромског диспечера врши центар за обуку, на захтев имаоца потврде.</p>
			<p class="Basic-Paragraph">Центар за обуку продужава рок важења потврде о обучености аеродромског диспечера ако је ималац потврде, у последња три месеца важења потврде, завршио у центру за обуку теоријску обуку за обнову знања и положио одговарајућу проверу знања.</p>
			<p class="Basic-Paragraph">За обнову рока важења потврде о обучености аеродромског диспечера је потребно да ималац потврде поново заврши теоријску и практичну обуку и положи испит у складу са одредбама овог правилника. </p>
			<p class="italik">Суспензија и стављање ван снаге потврде о обучености</p>
			<p class="clan">Члан 40.</p>
			<p class="Basic-Paragraph">Директорат може наложити центру за обуку да суспендује потврду о обучености ако је у току провере или инспекцијског надзора утврђено да ималац потврде није вршио права из потврде у складу са законом којим се уређује ваздушни саобраћај и прописима донетим на основу њега.</p>
			<p class="Basic-Paragraph">За време трајања суспензије ималац потврде о обучености не може да користи права из те потврде.</p>
			<p class="Basic-Paragraph">Центар за обуку ставља ван снаге потврду о обучености, на основу налога Директората, ако је у току провере или инспекцијског надзора утврђено да обука за потврду или овлашћење није извршена у складу са одредбама овог правилника или да је потврда издата на основу фалсификоване документације или као последица друге недозвољене радње.</p>
			<p class="Basic-Paragraph">Ималац потврде о обучености која је суспендована или стављена ван снаге је дужан да потврду врати центру за обуку у року од 15 дана, рачунајући од дана када је примио решење о суспензији или стављању потврде ван снаге. </p>
			<p class="clan">IV. ПРЕЛАЗНЕ И ЗАВРШНЕ ОДРЕДБЕ</p>
			<p class="bold">Важење потврда о праву на обучавање и уверења о оспособљености за обучавање особља издатих пре ступања на снагу овог правилника </p>
			<p class="clan">Члан 41.</p>
			<p class="Basic-Paragraph">Потврде о праву на обучавање особља које обавља послове снабдевања ваздухоплова горивом, које су издате на основу Правилника о потврдама о обучености особља које обавља послове снабдевања ваздухоплова горивом и центрима за обуку („Службени гласник РС”, број 2/11), престају да важе истеком рока на који су издате, а најкасније 12 месеци од дана ступања на снагу овог правилника. </p>
			<p class="Basic-Paragraph">Уверења о оспособљености за обучавање особља које обавља послове прихвата и отпреме ваздухоплова, путника и ствари на ваздухопловном пристаништу, која су издата на основу Правилника о условима које мора да испуњава центар за обуку особља које обавља послове прихвата и отпреме ваздухоплова, путника и ствари на ваздухопловном пристаништу („Службени гласник РС”, број 47/05), престају да важе издавањем потврде о праву на обучавање према одредбама овог правилника, а најкасније 12 месеци од дана ступања на снагу овог правилника. </p>
			<p class="Basic-Paragraph">Обука започета пре ступања на снагу овог правилника признаје се за стицање потврде о обучености по одредбама овог правилника, под условом да су обука и испит завршени у року од шест месеци од дана ступања на снагу овог правилника.</p>
			<p class="bold">Важење потврда о обучености особља које обавља послове снабдевања ваздухоплова горивом издатих пре ступања на снагу овог правилника  </p>
			<p class="clan">Члан 42.</p>
			<p class="Basic-Paragraph">Потврде о обучености пуниоца и помоћника пуниоца које су издате на основу Правилника о потврдама о обучености особља које обавља послове снабдевања ваздухоплова горивом и центрима за обуку („Службени гласник РС”, број 2/11), важе до истека рока који је у њима наведен, а најкасније 12 месеци од дана ступања на снагу овог правилника.</p>
			<p class="Basic-Paragraph">Потврде о обучености из става 1. овог члана замениће се потврдама о обучености особља које пружа услуге земаљског опслуживања са овлашћењем оператера снабдевања ваздухоплова горивом, у складу са обрасцем који је утврђен у Прилогу 3. овог правилника.</p>
			<p class="Basic-Paragraph">Потврде о обучености складиштара које су издате на основу прописа из става 1. овог члана престају да важе даном ступања на снагу овог правилника.</p>
			<p class="bold">Важење потврда о обучености особља које обавља послове прихвата и отпреме ваздухоплова, путника и ствари издатих пре ступања на снагу овог правилника  </p>
			<p class="clan">Члан 43.</p>
			<p class="Basic-Paragraph">Потврде о обучености које су издате на основу Правилника о условима које мора да испуњава центар за обуку особља које обавља послове прихвата и отпреме ваздухоплова, путника и ствари на ваздухопловном пристаништу („Службени гласник РС”, број 47/05) престају да важе издавањем потврде о обучености особља које пружа услуге земаљског опслуживања према одредбама овог правилника, а најкасније 12 месеци од дана ступања на снагу овог правилника.</p>
			<p class="Basic-Paragraph">Изузетно од става 1. овог члана:</p>
			<p class="Basic-Paragraph">1) потврде о обучености диспечера саобраћаја које су издате на основу прописа из става 1. овог члана престају да важе издавањем потврде о обучености аеродромског диспечера према одредбама овог правилника, а најкасније 12 месеци од дана ступања на снагу овог правилника;</p>
			<p class="Basic-Paragraph">2) потврде о обучености координатора саобраћаја и диспечера платформе које су издате на основу прописа из става 1. овог члана престају да важе даном ступања на снагу овог правилника.</p>
			<p class="Basic-Paragraph">Потврде о обучености из става 1. овог члана замениће се у складу са обрасцем који је утврђен у Прилогу 3. овог правилника и то на следећи начин:</p>
			<p class="Basic-Paragraph">1) потврде о обучености контролора опслуживања ваздухоплова, путника и ствари замениће се потврдама о обучености особља које пружа услуге земаљског опслуживања са овлашћењем контролора опслуживања ваздухоплова;</p>
			<p class="Basic-Paragraph">2) потврде о обучености балансера ваздухоплова замениће се потврдама о обучености особља које пружа услуге земаљског опслуживања са овлашћењем балансера ваздухоплова;</p>
			<p class="Basic-Paragraph">3) потврде о обучености руковаоца аеродромске опреме и руковаоца генератором замениће се потврдама о обучености особља које пружа услуге земаљског опслуживања са овлашћењем оператера аеродромске опреме;</p>
			<p class="Basic-Paragraph">4) потврде о обучености паркер сигналисте замениће се потврдама о обучености особља које пружа услуге земаљског опслуживања са овлашћењем сигналисте;</p>
			<p class="Basic-Paragraph">5) потврде о обучености домаћице, односно домаћина ваздухопловног пристаништа замениће се потврдама о обучености особља које пружа услуге земаљског опслуживања са овлашћењем агента опслуживања путника.</p>
			<p class="Basic-Paragraph">Изузетно од става 3. тач. 1) и 3) овог члана, потврде о обучености контролора опслуживања ваздухоплова, путника и ствари, односно руковаоца аеродромске опреме замениће се потврдама о обучености особља које пружа услуге земаљског опслуживања са овлашћењем оператера одлеђивања ваздухоплова, ако је ималац те потврде обављао послове одлеђивања или контроле одлеђивања ваздухоплова у периоду од годину дана пре ступања на снагу овог правилника. </p>
			<p class="Basic-Paragraph">Изузетно од става 3. тачка 4) овог члана, потврде о обучености паркер сигналисте замениће се потврдама о обучености особља које пружа услуге земаљског опслуживања са овлашћењем „<span class="italik">head set</span>” оператера, ако је ималац те потврде обављао послове „<span class="italik">head set</span>” оператера у периоду од годину дана пре ступања на снагу овог правилника. </p>
			<p class="Basic-Paragraph">Потврде о обучености диспечера саобраћаја замениће се потврдама о обучености аеродромског диспечера у складу са обрасцем који је утврђен у Прилогу 4. овог правилника.</p>
			<p class="bold">Престанак важења других прописа</p>
			<p class="clan">Члан 44. </p>
			<p class="Basic-Paragraph">Даном ступања на снагу овог правилника престају да важе Правилник о условима које мора да испуњава центар за обуку особља које обавља послове прихвата и отпреме ваздухоплова, путника и ствари на ваздухопловном пристаништу („Службени гласник РС”, број 47/05) и Правилник о потврдама о обучености особља које обавља послове снабдевања ваздухоплова горивом и центрима за обуку („Службени гласник РС”, број 2/11).</p>
			<p class="bold">Ступање Правилника на снагу</p>
			<p class="clan">Члан 45.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 5/1-01-0020/2019-0001</p>
			<p class="potpis">У Београду, 5. септембра 2019. године</p>
			<p class="potpis">Директор,</p>
			<p class="potpis"><span class="bold">Мирјана Чизмаров,</span> с.р.</p>
			<p class="potpis"><span class="clan">Прилози</span></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=429070&amp;regactid=429070" target="_blank">
			Прилог 1 - Образац потврде о праву на обучавање особља које пружа 
			услуге земаљског опслуживања</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=429070&amp;regactid=429070" target="_blank">
			Прилог 2 - Образац потврде о праву на обучавање аеродромских 
			диспечера</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=429070&amp;regactid=429070" target="_blank">
			Прилог 3 - Образац потврде о обучености особља које пружа услуге 
			земаљског опслуживања</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog4.html&amp;doctype=reg&amp;abc=cba&amp;eli=true&amp;eliActId=429070&amp;regactid=429070" target="_blank">
			Прилог 4 - Образац потврде о обучености аеродромског диспечера</a></p>
	</div>


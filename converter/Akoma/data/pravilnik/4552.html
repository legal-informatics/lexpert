<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
.auto-style2 {
	text-align: right;
}
</style>


<div>

<p class="redakcijskipreciscentekst"> Редакцијски пречишћен текст</p>
	<p> &nbsp;</p>
	<p> &nbsp;</p>
	<p> На основу члана 108а став 10. Закона о порезу на
доходак грађана („Службени гласник РС”, бр. 24/01, 80/02 и 135/04),</p>

<p> Министар финансија доноси</p>

<p class="odluka-zakon"> ПРАВИЛНИК</p>

<p class="odluka-zakon"> о садржини пријаве
за упис у 
Р егистар исплатилаца прихода по основу естрадних програма забавне и
народне музике и других забавних програма и садржини обавештења о закљученим
уговорима о извођењу тих програма</p>

<p class="auto-style1"><span lang="sr">"</span>Службени
гласник РС<span lang="sr">"</span> , број<span lang="SR"> 139 </span>
 од <span lang="SR">30</span>.
децембра 2004, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></p>

<p class="clan">Члан 1.</p>

<p> Овим правилником уређује се садржина пријаве за упис у
Регистар исплатилаца прихода по основу естрадних програма забавне и народне
музике и других забавних програма, на које се порез плаћа по одбитку, а који
правна лица, предузетници и други субјекти (у даљем тексту: исплатиоци прихода)
исплаћују интерпретаторима, ансамблима и оркестрима, имитаторима,
илузионистима, менаџерима и другим ангажованим лицима (у даљем тексту:
интерпретатори и друга ангажована лица), као и садржина обавештења о закљученим
уговорима о извођењу тих програма, сагласно члану 108а Закона о порезу на
доходак грађана („Службени гласник РС”, бр. 24/01, 80/02 и 135/04 – у даљем
тексту: Закон).</p>

<p> Исплатиоцима прихода, у смислу овог правилника, не
сматрају се физичка лица која за сопствене потребе и потребе своје породице
ангажују интерпретаторе и друга лица из става 1. овог члана.</p>

<p class="clan"> Члан 2.</p>

<p> Исплатиоци прихода по основу естрадних програма забавне
и народне музике и других забавних програма из члана 108а став 2. Закона, на
које се, према члану 99. Закона плаћа порез по одбитку, Пореској управи
достављају пријаву и обавештење из члана 1. овог правилника, на следећим
обрасцима:</p>

<p> 1) Образац РИП – Пријава за упис у Регистар исплатилаца
прихода по основу естрадних програма забавне и народне музике и других забавних
програма;</p>

<p> 2) Образац ОЗУ – Обавештење о закљученим уговорима о
извођењу естрадних програма забавне и народне музике и других забавних програма
у месецу 200 . године.</p>

<p> Обрасци из става 1. овог члана одштампани су уз овај
правилник и чине његов саставни део.</p>

<p class="clan"> Члан 3.</p>

<p> Образац РИП подноси се Пореској управи, према месту
седишта исплатиоца прихода, најкасније до 31. јануара 2005. године, односно у
року од 15 дана од дана уписа у одговарајући регистар код надлежног органа,
сагласно члану 108а ст. 3. и 4. Закона.</p>

<p> Образац ОЗУ подноси се Пореској управи до петог у
месецу за уговоре закључене у претходном месецу, сагласно члану 108а став 7.
Закона.</p>

<p> Уз образац ОЗУ, подносе се и копије свих закључених
уговора у претходном месецу.</p>

<p class="clan"> Члан 4.</p>

<p> У Образац РИП, подаци се уносе на следећи начин:</p>

<p> Део 1. – Подаци о исплатиоцу прихода по основу естрадних
програма забавне и народне музике и других забавних програма – уносе се основни
подаци о исплатиоцу прихода (ПИБ, матични број и фирма), основни подаци о
делатности (шифра претежне делатности) и датум почетка обављања делатности
(упис у регистар надлежног органа).</p>

<p> Део 2. – Подаци о објектима и просторима за извођење
естрадних програма забавне и народне музике и других забавних програма – уноси
се:</p>

<p> У колону 2 – врста објекта, односно простора у којем се
организује извођење програма, и то:</p>

<p> – угоститељски или туристички објекат (хотел, мотел,
ресторан, одмаралиште, дискотека, сплав и др.);</p>

<p> – ТВ студио;</p>

<p> – стадион, спортска или друга хала;</p>

<p> – отворени простор (трг, базен и сл.);</p>

<p> – концертна, позоришна, биоскопска или друга сала;</p>

<p> – дом културе, просторија удружења, савеза или друге
организације, месне или друге заједнице;</p>

<p> – други непоменути објекат или простор.</p>

<p> У колону 3 – подаци о месту и адреси (улица и број)
објекта, односно простора у којем се организује извођење програма;</p>

<p> У колону 4 – подаци о граду, односно општини на чијој
територији се налази место у којем се организује извођење програма;</p>

<p> У колону 5 – подаци о површини објекта, односно
простора у којем се организује извођење програма;</p>

<p> У колону 6 – подаци о капацитету објекта, односно
простора у којем се организује извођење програма – број особа (посетилаца) које
може да прими тај објекат, односно простор.</p>

<p class="clan"> Члан 5.</p>

<p> У Образац ОЗУ, подаци се уносе на следећи начин:</p>

<p> У колону 2 – број закљученог уговора о извођењу
естрадних програма забавне и народне музике и других забавних програма из
деловодника подносиоца обавештења, односно исплатиоца прихода;</p>

<p> У колону 3 – податак о датуму закључења уговора из
колоне 2;</p>

<p> У кол. 4 и 5 – подаци о другој уговорној страни са
којом је закључен уговор из колоне 2 – назив и порески идентификациони број (у
даљем тексту: ПИБ) за правна лица и предузетнике, односно име и презиме и
јединствени матични број грађана (у даљем тексту: ЈМБГ) за физичка лица.</p>

<p class="clan"> Члан 6.</p>

<p> Овај правилник ступа на снагу наредног дана од дана
објављивања у „Службеном гласнику Републике Србије”, а примењиваће се од 1.
јануара 2005. године.</p>

<p class="auto-style2"> Број 110-00-520/2004-04</p>

<p class="auto-style2"> У Београду, 28. децембра
2004. године</p>

<p class="auto-style2"> Министар,</p>

<p class="auto-style2"> 
<strong>Млађан Динкић</strong>, с.р.</p>
	<p>&nbsp;</p>
	<p><em>НАПОМЕНА ИЗДАВАЧА: Даном почетка примене Закона о изменама и допунама 
	Закона о привредним друштвима („Службени гласник РС“, број 44/2018), односно 
	1. октобра 2018. године престају да важе одредбе овог правилника, у 
	обрасцима, у делу у ком се установљава обавеза употребе печата у пословању 
	друштава и предузетника (види члан 160. Закона - 44/2018-27).</em></p>

<p class="auto-style1"><span lang="SR"><img id="Picture 1" height="828" src="http://www.pravno-informacioni-sistem.rs/SlGlasnikPortal/slike/b3f29c0d-325a-4512-a339-43e971c01132.image&amp;doctype=reg&amp;abc=cba&amp;eli=true&amp;eliActId=427157&amp;regactid=427157" width="605"></span></p>

<p class="auto-style1"><span lang="SR"><img id="Picture 2" height="814" src="http://www.pravno-informacioni-sistem.rs/SlGlasnikPortal/slike/2d4761c0-7dce-4758-b7a8-7ca23b88ebaf.image&amp;doctype=reg&amp;abc=cba&amp;eli=true&amp;eliActId=427157&amp;regactid=427157" width="604"></span></p>

<p class="auto-style1"><span lang="SR"><img id="Picture 3" height="863" src="http://www.pravno-informacioni-sistem.rs/SlGlasnikPortal/slike/db2adca9-a307-4733-8ba6-b9563800a3b1.image&amp;doctype=reg&amp;abc=cba&amp;eli=true&amp;eliActId=427157&amp;regactid=427157" width="605"></span></p>

</div>


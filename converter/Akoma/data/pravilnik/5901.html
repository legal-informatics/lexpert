


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<p>На основу члана 43. ст. 2. и 5. Закона о здрављу биља („Службени гласник РС”, број 41/09), 
	</p>
	<p>Министар пољопривреде, шумарства и водопривреде доноси</p>
	<p class="odluka-zakon">ПРАВИЛНИК</p>
	<p class="odluka-zakon">о мерама за откривање, спречавање ширења и сузбијање штетног организма 
	<span class="italik">Rhynchophorus</span> <span class="italik">ferrugineus</span> (Оlivier), начину одређивања граница зараженог, угроженог и подручја без штетних организама, условима за окончање наложених мера, као и начину обавештавања о предузетим мерама</p>
	<p class="auto-style1">"Службени гласник РС", број 101 од 20. новембра 2013.</p>
	<p class="clan">Члан 1.</p>
	<p>Овим правилником прописују се мере за откривање, спречавање ширења и сузбијање штетног организма 
	<span class="italik">Rhynchophorus ferrugineus</span> (Olivier) (у даљем тексту: штетни организам) на осетљивом биљу, начин одређивања граница зараженог, угроженог и подручја без штетног организма, условима за окончање наложених мера, као и начину обавештавања о предузетим мерама и престанак мера. 
	</p>
	<p>Осетљиво биље, у смислу овог правилника, је биље, осим плодова и семена, које у основи стабла има пречник преко 5 cm и припада следећим врстама: 
	<span class="italik">Areca catechu</span>, <span class="italik">Arecastrum romanzoffianum</span> (Cham) Becc, 
	<span class="italik">Arenga pinnata</span>, <span class="italik">Borassus flabellifer</span>, 
	<span class="italik">Brahea armata</span>, <span class="italik">Butia capitata</span>, 
	<span class="italik">Calamus merillii</span>, <span class="italik">Caryota maxima</span>, 
	<span class="italik">Caryota cumingii</span>, <span class="italik">Chamaerops humilis</span>, 
	<span class="italik">Cocos nucifera</span>, <span class="italik">Corypha gebanga</span>, 
	<span class="italik">Corypha elata</span>, <span class="italik">Elaeis guineensis</span>, 
	<span class="italik">Howea forsteriana</span>, <span class="italik">Jubea chilensis</span>, 
	<span class="italik">Livistona australis</span>, <span class="italik">Livistona decipiens</span>, 
	<span class="italik">Metroxylon sagu</span>, <span class="italik">Oreodoxa regia</span>, 
	<span class="italik">Phoenix</span> <span class="italik">canariensis</span>, 
	<span class="italik">Phoenix dactylifera</span>, <span class="italik">Phoenix theophrasti</span>, 
	<span class="italik">Phoenix sylvestris</span>, <span class="italik">Sabal umbraculifera</span>, 
	<span class="italik">Trachycarpus fortunei</span> и роду 
	<span class="italik">Washingtonia</span> spp.</p>
	<p class="clan">Члан 2.</p>
	<p>Ради откривања штетног организма приликом уношења осетљивог биља у Републику Србију спроводи се фитосанитарни преглед којим се, поред провере усаглашености са фитосанитарним условима прописаним у тачки 17. Листе IIIA и тач. 37. и 37.1. Листе IVA део I правилника којим се уређују листе штетних организама и листе биља, биљних производа и прописаних објеката, врши и преглед на присуство штетног организма, као и провера да ли фитосанитарни сертификат у рубрици „Допунска изјава” садржи податке којима се потврђује да je осетљиво биље, укључујући и оно из природних станишта:</p>
	<p>1) током читавог свог животног циклуса расло у земљи за коју није познато да се у њој појављује штетни организам; или</p>
	<p>2) током читавог свог животног циклуса расло у подручју за које је надлежни орган за заштиту биља земље порекла утврдио да у њему није присутан штетни организам, у складу са релевантним међународним стандардима за фитосанитарне мере. Назив подручја у коме није присутан штетни организам наводи се у фитосанитарном сертификату, у рубрици „Место порекла”; или</p>
	<p>3) током периода од најмање годину дана пре извоза гајено на месту производње:</p>
	<p>(1) које је регистровано и контролисано од стране надлежног органа за заштиту биља земље порекла, и</p>
	<p>(2) где се осетљиво биље налазило на месту које је било у потпуности физички заштићено од уношења штетног организма или на коме су обављена одговарајућа превентивна третирања, и</p>
	<p>(3) где током инспекцијских прегледа спроведених на најмање свака три месеца и непосредно пре извоза нису примећени знаци присуства штетног организма.</p>
	<p class="clan">Члан 3.</p>
	<p>Ради откривања штетног организма спроводи се посебан надзор над штетним организмом на биљу фамилије 
	<span class="italik">Palmae,</span> у складу са годишњим Програмом мера заштите здравља биља.</p>
	<p class="clan">Члан 4.</p>
	<p>Поред посебног надзора из члана 3. овог правилника, ради откривања и спречавања ширења штетног организма спроводи се фитосанитарни преглед осетљивог биља на присуство, односно одсуство штетног организма којим се утврђује да је: 
	</p>
	<p>1) осетљиво биље током читавог свог животног циклуса или од тренутка уношења у Републику Србију гајено на месту производње за које није познато да се у њему појављује штетни организам; или</p>
	<p>2) осетљиво биље током читавог свог животног циклуса или од тренутка уношења у Републику Србију гајено на месту производње у подручју за које је надлежни орган за заштиту биља утврдио да у њему није присутан штетни организам, у складу са релевантним међународним стандардима за фитосанитарне мере; или</p>
	<p>3) осетљиво биље током периода од две године пре премештања гајено на месту производње у Републици Србији:</p>
	<p>(1) где се осетљиво биље налазило на месту које је било у потпуности физички заштићено од уношења штетног организма или на коме су обављена одговарајућа превентивна третирања, и</p>
	<p>(2) где током инспекцијских прегледа, спроводених најмање на свака три месеца, нису примећени знаци присуства штетног организма; или</p>
	<p>4) осетљиво биље, које је унето у складу са чланом 2. став 1. тачка 3) овог правилника, и након уношења у Републику Србију, током периода од најмање годину дана пре премештања, гајено на месту производње:</p>
	<p>(1) где је у потпуности било физички заштићено од уношења и/или ширења штетног организма, и</p>
	<p>(2) где током инспекцијских прегледа, спроведених најмање на свака три месеца, нису примећени знаци присуства штетног организма.</p>
	<p>Осетљиво биље приликом премештања са места производње прати биљни пасош.</p>
	<p class="clan">Члан 5.</p>
	<p>Ако држалац биља, биљних производа и прописаних објеката или било која друга особа уочи симптоме штетног организма или посумња на његову појаву о томе одмах обавести министарство надлежно за послове здравља биља.</p>
	<p>У случају сумње на заразу штетним организмом, фитосанитарни инспектор узима службени узорак и доставља га овлашћеној лабораторији, ради лабораторијског испитивања.</p>
	<p>До добијања резултата лабораторијске анализе, фитосанитарни инспектор забрањује премештање осетљивог биља.</p>
	<p class="clan">Члан 6.</p>
	<p>Када се на основу резултата лабораторијских испитивања потврди присуство штетног организма границе зараженог, угроженог и подручја без штетног организма одређују се тако што се:</p>
	<p>1) утврђује и означава заражено подручје које обухвата осетљиво биље на коме је потврђено присуство штетног организма и осетљиво биље које показује симптоме заразе проузроковане штетним организмом, а када је потребно и осетљиво биље које је у време садње припадало истој партији;</p>
	<p>2) утврђују границе угроженог подручја које се налази најмање 10 km око зараженог подручја;</p>
	<p>3) разграничава заражено подручје, угрожено подручје и подручје без штетног организма, и то на основу важећих научних принципа, биологије штетног организма, степена заразе, годишњег доба и специфичну распрострањеност осетљивог биља.</p>
	<p>У случају када се више угрожених подручја преклапа или су географски близу одређује се шире заражено и угрожено подручје које укључује постојећа заражена и угрожена подручја, као и подручја између њих.</p>
	<p>Границе зараженог, угроженог и подручја без штетног организма не одређују се ако се утврди да:</p>
	<p>1) постоји присуство штетног организма само на осетљивом биљу пореклом из једне пошиљке;</p>
	<p>2) се осетљиво биље из тачке 1) овог става налази у подручју у коме претходно није било познато да се појављује штетни организам у полупречнику 10 km око тог зараженог биља;</p>
	<p>3) је пошиљка осетљивог биља била заражена пре уношења у подручје из тачке 2) овог става и да се налази у њему мање од пет месеци од уношења у то подручје; 
	</p>
	<p>4) након уношења заражене пошиљке осетљивог биља није било ризика од ширења штетног организма узимајући у обзир научне принципе, биологију штетног организма, степен заразе, годишње доба и специфичну распрострањеност осетљивог биља.</p>
	<p class="clan">Члан 7.</p>
	<p>Када се на основу резултата лабораторијских испитивања потврди присуство штетног организма налаже се спровођење следећих фитосанитарних мера у зараженом и угроженом подручју, и то:</p>
	<p>1) мере у циљу искорењивања штетног организма: </p>
	<p>(1) уништавање зараженог осетљивог биља, </p>
	<p>(2) спречавање ширења штетног организма приликом уништавања зараженог осетљивог биља или поступак санирања применом хемијског третмана у непосредној близини места на ком се уништава заражено осетљиво биље, 
	</p>
	<p>(3) одговарајуће третирање зараженог осетљивог биља, </p>
	<p>(4) постављање феромонских клопки, </p>
	<p>(5) замена осетљивог биља гајењем другог биља које није домаћин штетног организма, 
	</p>
	<p>(6) друге мере у циљу искорењивања штетног организма; </p>
	<p>2) праћење здравственог стања осетљивог биља ради утврђивања присуства штетног организма одговарајућим прегледима и методама, укључујући постављање феромонских клопки.</p>
	<p class="clan">Члан 8.</p>
	<p>Фитосанитарне мере из члана 7. овог правилника спроводе се на основу посебног програма за заштиту здравља биља који се доноси након појаве штетног организма, у складу са законом којим се уређује здравље биља.</p>
	<p class="clan">Члан 9.</p>
	<p>Ако се током спровођења посебног надзора из члана 3. овог правилника у зараженом и угроженом подручју током три године од дана потврде присуства штетног организма не утврди његово присуство то се подручје укида и престаје примена фитосанитарних мера из члана 7. овог правилника.</p>
	<p class="clan">Члан 10.</p>
	<p>Подаци и информације о потврђеној зарази и предузетим фитосанитарним мерама, као и подаци и информације о престанку примене фитосанитарних мера достављају се другим државама и међународним организацијама, у складу са међународном конвенцијом и споразумима обавезујућим за Републику Србију.</p>
	<p class="clan">Члан 11.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p class="potpis" style="margin-top: 0">Број 110-00-156/2013-09</p>
	<p class="potpis" style="margin-top: 0">У Београду, 12. новембра 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Драган Гламочић,</span> с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>&nbsp;</p>
	<p>На основу члана 5. став 2. Закона о признавању сорти пољопривредног биља („Службени гласник РС”, број 30/10), 
	</p>
	<p>Министар пољопривреде, шумарства и водопривреде, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о методама испитивања сорти сирка за зрно и сирка метлаша (Sorghum bicolor (L.) Moench) ради признавања сорте 
	</p>
	<p class="naslov" style="line-height: 150%; margin-top: 0"><span style="font-weight: 400">"Службени гласник РС", број 
	114 од 4. децембра 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="bold">1. Уводне одредбе</p>
	<p class="clan">Члан 1. </p>
	<p>Овим правилником прописују се методе испитивања сорте сирка за зрно и сирка метлаша на огледном пољу и у лабораторији, ради признавања сорте. 
	</p>
	<p class="clan">Члан 2.</p>
	<p>Методама из члана 1. овог правилника испитују се одређене битне особине сорте сирка за зрно и сирка метлаша, ради утврђивања:</p>
	<p>1) различитости, униформности и стабилности сорте (DUS тест);</p>
	<p>2) боље производне и употребне вредност сорте (VCU тест).</p>
	<p>Методе испитивања сорте сирка за зрно и сирка метлаша су скуп поступака и података које предузима, односно прикупља правно лице, предузетник или физичко лице којe испуњава услове прописане законом којим се уређује признавање сорти пољопривредног биља за вршење испитивања сорте (у даљем тексту: извођач огледа). 
	</p>
	<p class="bold">2. Методе испитивања производне и употребне вредности сорте (VCU тест)</p>
	<p class="italik">Битне особине сорте сирка за зрно и сирка метлаша</p>
	<p class="clan">Члан 3.</p>
	<p>Производна и употребна вредност сорте сирка за зрно и сирка метлаша утврђује се на основу резултата испитивања одређених битних особина сорте сирка за зрно и сирка метлаша које се односе на:</p>
	<p>1) принос зрна;</p>
	<p>2) квалитет зрна;</p>
	<p>3) принос метлице;</p>
	<p>4) квалитет метлице;</p>
	<p>5) садржај влаге у зрну у моменту бербе;</p>
	<p>6) отпорност или толерантност на болести и штеточине;</p>
	<p>7) толерантност на одређени хербицид.</p>
	<p>Сорта сирка за зрно и сирка метлаша испитује се тако што се битне особине из става 1. овог члана које се испитују упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
	<p class="italik">Испитивање на огледном пољу</p>
	<p class="clan">Члан 4.</p>
	<p>Сорта сирка за зрно и сирка метлаша испитује се у више одвојених огледа на огледном пољу. 
	</p>
	<p>Оглед из става 1. овог члана чине елементарне парцеле на којима се врши испитивање. 
	</p>
	<p>Оглед из става 1. овог члана се изводи по плану „потпуно случајног блок система” у четири понављања.</p>
	<p class="clan">Члан 5.</p>
	<p>Сорта сирка за зрно и сирка метлаша испитује се на огледном пољу у складу са захтевом за признавање сорте у коме власник сорте, односно његов овлашћени заступник предлаже да се сорта, ради испитивања, разврста у одговарајућу групу у зависности од намене сорте сирка. 
	</p>
	<p>Сорта сирка можe се разврстати у групу сирка који се користи за производњу сирка за зрно и сирка за производњу метли. 
	</p>
	<p>Сорта сирка разврстана на начин из става 2. овог члана сеје се, ради испитивања, у одређени оглед. 
	</p>
	<p>Семе сорте сирка за зрно и сирка метлаша које се доставља за испитивање на огледном пољу, испитује се на квалитет, као и да ли је здравствено исправна и третирана фунгицидима и инсектицидима. 
	</p>
	<p class="clan">Члан 6.</p>
	<p>Сорта сирка за зрно и сирка метлаша испитује се на више локалитета (мрежа огледа). 
	</p>
	<p>Огледи за сорте сирка за зрно и сирка метлаша изводе се на најмање два локалитета. 
	</p>
	<p class="clan">Члан 7. </p>
	<p>Предусев на целој површини огледног поља на коме се врши испитивање сорти сирка за зрно и сирка метлаша је иста култура.</p>
	<p>Сорта сирка за зрно и сирка метлаша испитује се на земљишту које је пре сетве испитано на присутност земљишних штеточина и, по потреби, изводи се предсетвено третирање инсектицидима.</p>
	<p>Количине минералних ђубрива, време и начин њихове примене, као и остале агротехничке мере примењују се приликом испитивања сорте сирка за зрно и сирка метлаша на огледном пољу тако да буду у складу са највишим нивоом технологије производње, а ради испољавања генетског потенцијала родности сорте сирка за зрно и сирка метлаша.</p>
	<p class="clan">Члан 8.</p>
	<p>У Табели – Eлементи огледа, дати су параметри који се примењују приликом испитивања сорте сирка за зрно и сирка метлаша.</p>
	<p>Табела – Елементи огледа</p>
	<table class="tabela-sa-borderom">
		<tbody>
			<tr>
				<td width="80%">
				<p>Дужина основне парцеле</p></td>
				<td width="20%" align="right">
				<p>10m</p></td>
			</tr>
			<tr>
				<td width="80%">
				<p>Ширина основне парцеле</p></td>
				<td width="20%" align="right">
				<p>2m</p></td>
			</tr>
			<tr>
				<td width="80%">
				<p>Површина основне парцеле</p></td>
				<td width="20%" align="right">
				<p>20m²</p></td>
			</tr>
			<tr>
				<td width="80%">
				<p>Размак између редова</p></td>
				<td width="20%" align="right">
				<p>50cm</p></td>
			</tr>
			<tr>
				<td width="80%">
				<p>Број редова</p></td>
				<td width="20%" align="right">
				<p>4</p></td>
			</tr>
			<tr>
				<td width="80%">
				<p>Размак између биљака у реду</p></td>
				<td width="20%" align="right">
				<p>15cm</p></td>
			</tr>
			<tr>
				<td width="80%">
				<p>Број биљака у реду </p></td>
				<td width="20%" align="right">
				<p>67</p></td>
			</tr>
			<tr>
				<td width="80%">
				<p>Број биљака на парцели</p></td>
				<td width="20%" align="right">
				<p>268</p></td>
			</tr>
			<tr>
				<td width="80%">
				<p>Број понављања</p></td>
				<td width="20%" align="right">
				<p>4</p></td>
			</tr>
			<tr>
				<td width="80%">
				<p>Размак између блокова</p></td>
				<td width="20%" align="right">
				<p>1m</p></td>
			</tr>
		</tbody>
	</table>
	<p class="clan">Члан 9.</p>
	<p>У току вегетације сорте сирка за зрно и сирка метлаша евидентирају се следећи подаци:</p>
	<p>1) датум сетве;</p>
	<p>2) датум ницања (50% никлих биљака);</p>
	<p>3) датум метличања (50% биљака у фази метличења);</p>
	<p>4) датум цветања (50% биљака у фази почетка цветања);</p>
	<p>5) датум технолошке зрелости (50% биљака у фази преласка из воштане у пуну зрелост зрна).</p>
	<p class="clan">Члан 10.</p>
	<p>Висина и компоненте висине сорте сирка метлаша оцењују се на нивоу сваке елементарне парцеле (у cm, на 10 узастопних биљака у другом реду иза првих 10 биљака рачунато од краја парцеле) и то:</p>
	<p>1) висина биљке;</p>
	<p>2) висина стабла;</p>
	<p>3) дужина дршке метлице;</p>
	<p>4) дужина рукавца листа заставичара;</p>
	<p>5) дужина петељки;</p>
	<p>6) експонираност (израчуната вредност која представља разлику између дужине дршке метлице и дужине рукавца листа заставичара).</p>
	<p class="clan">Члан 11.</p>
	<p>Принос сорте сирка метлаша се мери на свакој елементарној парцели и у свим понављањима и евидентирају се следећи подаци: 
	</p>
	<p>1) принос неовршене метлице (kg/m²);</p>
	<p>2) принос овршене метлице (kg/m²);</p>
	<p>3) принос семена (kg/m²).</p>
	<p>Жетва метлица врши се у фази технолошке зрелости за сваку сорту. </p>
	<p>Приликом жетве, метлице се секу са дршком дужине око 15cm. </p>
	<p>Мерење приноса неовршене метлице се врши након сушења метлица у пољу до ваздушно сувог стања. 
	</p>
	<p>Ваздушно суве метлице се овршују и мери се принос овршене метлице. </p>
	<p>Принос семена добија се рачунски, као разлика између приноса неовршене и овршене метлице. 
	</p>
	<p>Квалитет метлице испитује се посебно за сваку сорту на бази просечног узорка 10 kg овршене метлице од сваке сорте.</p>
	<p>Оцена се врши описно, са посебним освртом на погодност метлица за израду метле, финоћу петељки, боју метлице и присуство деформисаних метлица (лулаша, чачкалица и кудравих метлица). 
	</p>
	<p>Квалитет се изражава описно за сваку наведену компоненту квалитета по скали: веома лош, лош, средње добар, добар, одличан. 
	</p>
	<p>Уколико се сорта посебно истиче по некој компоненти квалитета, то се посебно наводи описно уз кратко образложење које се узима у обзир приликом разматрања резултата огледа.</p>
	<p class="clan">Члан 12.</p>
	<p>Принос сорте сирка за зрно се мери на свим елементарним парцелама и евидентирају се следећи подаци: 
	</p>
	<p>1) принос семена (kg/елементарној парцели);</p>
	<p>2) садржај влаге у зрну у моменту жетве (%).</p>
	<p class="clan">Члан 13. </p>
	<p>У току испитивања сорте сирка за зрно и сирка метлаша у огледном пољу врши се оцењивање реакције сорти према: фузариозној трулежи стабла (Fusarium sp.), антракнози (Colletotrichum graminicola) и вирусу мозаичне кржљавости кукуруза.</p>
	<p>Оцењивање болести из става 1 овог члана врши се по скали од 0 до 5:</p>
	<p>1) оцена 0 (одсуство оболелих биљака);</p>
	<p>2) оцена 1 (до 10% оболелих биљака);</p>
	<p>3) оцена 2 (до 25% оболелих биљака);</p>
	<p>4) оцена 3 (до 50% оболелих биљака);</p>
	<p>5) оцена 4 (до 75% оболелих биљака);</p>
	<p>6) оцена 5 (преко 75% оболелих биљака).</p>
	<p class="italik">Испитивање у лабораторији</p>
	<p class="clan">Члан 14.</p>
	<p>Сорта сирка за зрно испитује се у лабораторији тако што се испитује квалитет зрна, односно обављају се следеће анализе: хектолитарска маса; маса 1000 зрна; садржај протеина; садржај скроба и садржај танина.</p>
	<p class="italik">Подаци о резултатима испитивања</p>
	<p class="clan">Члан 15.</p>
	<p>Извођач огледа који испитује сорту сирка за зрно и сирка метлаша на огледном пољу евидентира следеће податке: назив извођача огледа; име и презиме одговорног лица за извођење огледа; локалитет на коме се изводи оглед; тип земљишта и садржај храњивих материја у земљишту на коме се налази огледно поље; предусев; обављене агротехничке мере; податке из чл. 9. 10, 11, 12. и 13. овог правилника, као и друге податке који утичу на принос испитиване сорте сирка за зрно и сирка метлаша (оштећења од дивљачи, птица, штеточина, природних непогода и друго).</p>
	<p>Извођач огледа који испитује сорту сирка за зрно у лабораторији евидентира и податке из члана 14. овог правилника.</p>
	<p>Подаци из ст. 1 и 2. овог члана саставни су део годишњих и коначних резултата испитивања. 
	</p>
	<p class="bold">3. Метода испитивања различитости, униформности и стабилности сорте (DUS тест)</p>
	<p class="clan">Члан 16.</p>
	<p>Различитост, униформност и стабилност сорте сирка за зрно и сирка метлаша испитује се методом одређеном техничким упутством за тестирање различитости, униформности и стабилности сорте сирка за зрно и сирка метлаша.</p>
	<p class="bold">4. Завршна одредба</p>
	<p class="clan">Члан 17.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00067/2012-09</p>
	<p class="potpis" style="line-height: 150%; margin-top: 0">У Београду, 27. новембра 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Горан Кнежевић,</span> с.р.</p>


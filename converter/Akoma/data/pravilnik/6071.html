


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 19. став 5. Закона о радном времену посаде возила у друмском превозу и тахографима („Службени гласник РС”, број 96/15),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК</p>
				<p class="odluka-zakon">о граничнику брзине </p>
				<p class="centar">"Службени гласник РС", број 16 од 2. марта 
				2017.</p>
				<p class="centar">&nbsp;</p>
				<p class="clan">Члан 1.</p>
				<p>Овим правилником прописују се ближи услови које морају да испуњавају моторна возила у саобраћају на путу у погледу уградње и употребе граничника брзине.</p>
				<p class="clan">Члан 2.</p>
				<p>Овај правилник се односи на моторна возила врсте М<span class="subscript">2</span>, М<span class="subscript">3</span>, N<span class="subscript">2</span> и N<span class="subscript">3</span>, намењена за саобраћај на путу која се покрећу снагом сопственог мотора, која имају најмање четири точка и чија највећа конструктивна брзина прелази 25 km/h. </p>
				<p class="clan">Члан 3.</p>
				<p>На моторним возилима врсте М<span class="subscript">2</span> и М<span class="subscript">3</span> мора бити уграђен граничник брзине подешен тако да се ова возила не могу кретати брзином већом од 100 km/h.</p>
				<p class="clan">Члан 4. </p>
				<p>На моторним возилима врсте N<span class="subscript">2</span> и N<span class="subscript">3</span> мора бити уграђен граничник брзине подешен тако да се ова возила не могу кретати брзином већом од 90 km/h.</p>
				<p>На моторним возилима која се користе искључиво за транспорт опасног терета мора бити уграђен граничник брзине подешен тако да се ова возила не могу кретати брзином већом од 90 km/h.</p>
				<p class="clan">Члан 5. </p>
				<p>Одредбе чл. 3. и 4. овог правилника односе се на моторна возила врсте М<span class="subscript">3</span> чија највећа дозвољена маса прелази 10 t и врсте N<span class="subscript">3</span>, која су први пут регистрована од 1. јануара 1988. године. </p>
				<p>Одредбе чл. 3 и 4. овог правилника односе се на моторна возила врсте М<span class="subscript">2</span> и врсте M<span class="subscript">3</span> чија највећа дозвољена маса не прелази 10 t и врсте N<span class="subscript">2</span>, која су први пут регистрована:</p>
				<p>1) од 1. јануара 2005. године;</p>
				<p>2) од 1. октобра 2001. године и која имају мотор са компресионим паљењем (дизел).</p>
				<p class="clan">Члан 6.</p>
				<p>Одредбе овог правилника не односе се на војна возила, возила полиције, возила службе цивилне заштите, ватрогасно-спасилачка возила, возила комуналних служби, возила јавног градског превоза, возила која се користе за научна испитивања на путу, као и возила чија највећа конструктивна брзина не прелази граничне вредности из чл. 3. и 4. овог правилника.</p>
				<p class="clan">Члан 7.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">Брoj 110-00-00031/2017-03</p>
				<p class="potpis">У Београду, 24. фебруара 2017. године</p>
				<p class="potpis">Министар,</p>
				<p class="potpis">проф. др <span class="bold">Зорана З. Михајловић, </span>с.р.</p>
	</div>


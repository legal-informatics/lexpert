


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 7. став 9. Закона о факторингу („Службени гласник РС”, број 62/13),</p>
	<p>Министар финансија доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о ближим условима и начину издавања одобрења за обављање посла факторинга</p>
	<p class="naslov" style="margin-top: 0"><span style="font-weight: 400">
	"Службени гласник РС", број 93 од 25. октобра 2013.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Овим правилником прописују се ближи услови и начин издавања одобрења за обављање посла факторинга (у даљем тексту: одобрење).</p>
	<p class="clan">Члан 2.</p>
	<p>Захтев за издавање одобрења за обављање посла факторинга (у даљем тексту: захтев за издавање одобрења), сагласно члану 7. став 1. Закона о факторингу („Службени гласник РС”, број 62/13 – у даљем тексту: Закон) министарству надлежном за послове финансија (у даљем тексту: Министарство) подноси оснивач факторинг друштва или лице које он овласти (у даљем тексту: овлашћено лице).</p>
	<p class="clan">Члан 3.</p>
	<p>Захтев за издавање одобрења нарочито садржи:</p>
	<p>1) податке о оснивачима факторинг друштва, и то:</p>
	<p>(1) за осниваче физичка лица – име и презиме, адресу пребивалишта и јединствени матични број грађана за држављане Републике Србије, односно број пасоша и назив земље издавања пасоша за стране држављане;</p>
	<p>(2) за осниваче правна лица – пословно име и седиште оснивача, правну форму, број и датум акта о упису оснивача у регистар органа који је према прописима земље седишта оснивача надлежан за вођење регистра привредних субјеката, односно правних лица, матични и/или порески број оснивача;</p>
	<p>2) податке о одговорном лицу факторинг друштва – име и презиме, адресу пребивалишта и јединствени матични број грађана за држављане Републике Србије, односно број пасоша и назив земље издавања пасоша за стране држављане.</p>
	<p>Ако захтев за издавање одобрења подноси овлашћено лице, захтев садржи и следеће податке:</p>
	<p>1) о овлашћеном лицу – име и презиме, адресу пребивалишта и јединствени матични број грађана за држављане Републике Србије, односно број пасоша и назив земље издавања пасоша за стране држављане, као и број контакт телефона;</p>
	<p>2) о овлашћењу – број и датум овлашћења на основу којег овлашћено лице подноси захтев, као и податак о томе да ли је лице овлашћено да предузима све радње у поступку издавања одобрења или само поједине, у овлашћењу наведене радње.</p>
	<p>Захтев за издавање одобрења мора бити датиран и потписан од стране подносиоца захтева.</p>
	<p class="clan">Члан 4.</p>
	<p>Уз захтев за издавање одобрења подноси се документација из члана 7. став 2. Закона, при чему се:</p>
	<p>1) оснивачким актом факторинг друштва из члана 7. став 2. тачка 1) Закона сматра одлука или уговор о оснивању, сачињени у складу са законом којим се уређују привредна друштва, који су датирани и уредно оверени;</p>
	<p>2) овереном изјавом оснивача из члана 7. став 2. тачка 3) Закона сматра датирана и уредно оверена изјава оснивача физичког лица, односно изјава законског заступника у оснивачу правном лицу о висини новчаних и неновчаних улога (изражених у процентима и у апсолутном износу) на основу којих оснивачи стичу уделе/акције у факторинг друштву;</p>
	<p>3) овереном изјавом оснивача из члана 7. став 2. тачка 5) Закона сматра датирана и уредно оверена изјава оснивача физичког лица, односно изјава законског заступника у оснивачу правном лицу о томе да оснивач располаже сопственим новчаним средствима у износу из члана 6. став 1. Закона и да ће их уплатити на рачун код пословне банке;</p>
	<p>4) овереном изјавом оснивача из члана 7. став 2. тачка 6) Закона сматра датирана и уредно оверена изјава оснивача физичког лица, односно изјава законског заступника у оснивачу правном лицу у којој се наводи порекло средстава из тачке 3) овог става.</p>
	<p>Привредна друштва која обављају послове факторинга, основана пре ступања на снагу Закона, уместо изјаве из става 1. тачка 3) овог члана, Министарству достављају доказ о испуњености услова из члана 6. став 2. Закона.</p>
	<p>Уз захтев за издавање одобрења доставља се и доказ о плаћеној републичкој административној такси.</p>
	<p class="clan">Члан 5.</p>
	<p>Документација прописана овим правилником доставља се у оригиналу или у овереној копији, а ако је на страном језику, уз оригинал или оверену копију доставља се и оверен превод на српски језик.</p>
	<p>За истинитост података наведених у захтеву за издавање одобрења и веродостојност документације из члана 4. овог правилника одговоран је подносилац захтева.</p>
	<p>Оснивач факторинг друштва или овлашћено лице дужан је да, сагласно члану 7. став 8. Закона, сваку промену података из члана 4. овог правилника и документацију о томе достави Министарству одмах, а најкасније у року од десет дана од дана настале промене.</p>
	<p class="clan">Члан 6.</p>
	<p>По пријему захтева за издавање одобрења, проверава се да ли захтев садржи прописане податке, да ли је достављена документација из члана 4. овог правилника и да ли су испуњени прописани услови за издавање одобрења.</p>
	<p>Решење којим се издаје одобрење за обављање посла факторинга нарочито садржи:</p>
	<p>1) податке о подносиоцу захтева;</p>
	<p>2) податке о оснивачима факторинг друштва;</p>
	<p>3) податке о одговорном лицу факторинг друштва;</p>
	<p>4) податке о износу и датуму уплате основног новчаног капитала на рачун код пословне банке;</p>
	<p>5) податке о износу удела/акција оснивача у факторинг друштву.</p>
	<p>Примерак решења о издавању одобрења за обављање посла факторинга Министарство по службеној дужности доставља органу, односно организацији која води регистар издатих и одузетих одобрења за обављање посла факторинга.</p>
	<p class="clan">Члан 7.</p>
	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-00085/2013-16</p>
	<p class="potpis" style="margin-top: 0">У Београду, 15. октобра 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Лазар Крстић,</span> с.р.</p>


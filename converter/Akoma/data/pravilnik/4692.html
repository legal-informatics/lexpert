


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 26. став 2. Закона о рачуноводству („Службени гласник РС”, број 62/13), 
	</p>
	<p>Министар финансија доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК 
	</p>
	<p class="naslov" style="margin-top: 0">о садржини и форми образаца финансијских извештаја за друга правна лица</p>
	<p class="naslov" style="margin-top: 0"><span style="font-weight: 400">
	"Службени гласник РС", број 137 од 16. децембра 2014.</span></p>
	<p class="naslov" style="margin-top: 0">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Овим правилником прописују се садржина и форма образаца финансијских извештаја и садржина позиција у обрасцима Биланс стања, Биланс успеха и Напомене уз финансијске извештаје за друга правна лица из члана 2. тачка 2) Закона о рачуноводству („Службени гласник РС”, број 62/13 – у даљем тексту: Закон).</p>
	<p>Другим правним лицима из става 1. овог члана сматрају се правна лица чије се пословање делом финансира из јавних прихода или других наменских извора, а делом или у целини по основу учлањења и која се не оснивају ради стицања добити (политичке организације, синдикалне организације са својством правног лица, фондације и задужбине, удружења, коморе, цркве и верске заједнице у делу обављања привредне или друге делатности у складу са прописима којима је уређено обављање тих делатности, као и друге организације организоване по основу учлањења).</p>
	<p>Друга правна лица из става 2. овог члана која су разврстана у микро правна лица у складу са чланом 6. став 2. Закона, састављају само обрасце Биланс стања и Биланс успеха из става 1. овог члана.</p>
	<p>Друга правна лица која одлуче да примењују Међународни стандард финансијског извештавања за мала и средња правна лица, у складу са чланом 22. став 2. Закона, примењују подзаконски акт којим се уређује садржина и форма образаца финансијских извештаја за привредна друштва, задруге и предузетнике. 
	</p>
	<p>Друга правна лица која имају обавезу састављања консолидованих финансијских извештаја у складу са чланом 27. Закона, примењују подзаконски акт којим се уређује садржина и форма образаца финансијских извештаја за привредна друштва, задруге и предузетнике. 
	</p>
	<p class="clan">Члан 2.</p>
	<p>Обрасци Биланс стања и Биланс успеха, као прилози 1 и 2, одштампани су уз овај правилник и чине његов саставни део.</p>
	<p>У погледу садржине појединих група рачуна и рачуна у обрасцима из става 1. овог члана, поступа се према одредбама правилника који уређује Контни оквир и садржину рачуна у Контном оквиру за друга правна лица.</p>
	<p>У обрасце из става 1. овог члана износи се уписују у хиљадама динара.</p>
	<p class="clan">Члан 3.</p>
	<p>Друго правно лице које је у току извештајне године имало статусну промену или је над њим отворен поступак стечаја, односно ликвидације, у годишњем финансијском извештају, у колони за текућу годину, приказује податке о пословању за цео извештајни период обједињено, у нето износу, и то после пребијања резултата пре и после промене. На свим обрасцима другог правног лица ставља се назнака „статусна промена”, „стечај” или „ликвидација”.</p>
	<p>Друго правно лице из става 1. овог члана у годишњи финансијски извештај уноси податке о пословању за све учеснике у статусној промени, а у Напоменама уз овај извештај обелодањује информације о учесницима и врсти промене. 
	</p>
	<p>Друго правно лице које је настало оснивањем после статусне промене, приказује податке као новоосновани обвезник из члана 4. овог правилника, с тим што на обрасцима ставља назнаку „ново оснивање”.</p>
	<p class="clan">Члан 4.</p>
	<p>Новоосновано друго правно лице приказује податке о пословању у извештајној години у периоду који је краћи од календарске године или је највише једнак календарској години, али не приказује стање на дан 1. јануара извештајне године, као ни пословање у претходној години. На свим прописаним обрасцима друго правно лице ставља назнаку „новоосновани”.</p>
	<p class="clan">Члан 5.</p>
	<p>Матично друго правно лице доставља све прописане обрасце финансијских извештаја и на њима ставља назнаку „консолидовани”. 
	</p>
	<p>Матично друго правно лице приказује консолидоване податке за сва зависна правна лица у земљи и иностранству, за извештајну и претходну годину. 
	</p>
	<p>Ако се састав економске целине промени у току извештајне године, матично друго правно лице у консолидованом финансијском извештају приказује почетно стање и пословне промене у претходној години за претходну економску целину.</p>
	<p>Матично друго правно лице обелодањује податке о саставу економске целине на дан 31. децембра, односно 1. јануара извештајне године у Напоменама уз консолидоване финансијске извештаје.</p>
	<p>Друго правно лице које је постало матично у извештајној години, консолидоване податке доставља као новоосновано друго правно лице из члана 4. овог правилника, при чему на свим обрасцима ставља назнаку „новоконсолидовани”.</p>
	<p>За признавање, вредновање, презентацију и обелодањивање позиција у финансијским извештајима, друга правна лица која имају обавезу састављања консолидованих финансијских извештаја (матична правна лица), независно од величине, примењују Међународне стандарде финансијског извештавања.</p>
	<p>Изузетно од става 6. овог члана, уколико вредности имовине и пословног прихода матичног и зависних правних лица, не рачунајући међусобна учешћа, потраживања и обавезе, међусобне резултате и међусобне пословне приходе и расходе матичног и зависних правних лица, у збиру не прелазе половину критеријума за мало правно лице, у смислу члана 6. Закона, матично друго правно лице није обавезно да саставља, доставља и обелодањује консолидоване финансијске извештаје.</p>
	<p class="clan">II. САДРЖИНА ПОЗИЦИЈА У ОБРАСЦУ БИЛАНС СТАЊА</p>
	<p class="clan">Члан 6.</p>
	<p>У обрасцу Биланс стања друга правна лица исказују податке у колонама 5 и 6, на свим позицијама означеним словним ознакама, римским и арапским бројевима према садржини група рачуна и рачуна означених у колони 1 тог обрасца.</p>
	<p>У обрасцу Биланс стања у колони 5 исказују се подаци на крају текућег периода, а у колони 6 подаци на крају претходног периода (који је исти као почетак текућег периода). За период за који се саставља финансијски извештај, подаци се уносе у колону 5 активе и у колону 5 пасиве. 
	</p>
	<p>Подаци у обрасцу Биланс стања исказују се у нето износу (по садашњој вредности на дан биланса), тако што се бруто износи исказани на основним рачунима главне књиге, коригују за износе исправке вредности и обезвређења који су исказани на припадајућим корективним рачунима основних рачуна на дан биланса.</p>
	<p>Ако су подаци из претходне године кориговани у складу са прописима, у колону 6 активе и колону 6 пасиве текуће године уносе се тако кориговани подаци.</p>
	<p>При изради годишњег финансијског извештаја, као и при настанку статусне промене, отварања поступка редовне ликвидације или поступка стечаја под ознаком АОП 0001 до 0025 у активи и АОП 0401 до 0422 у пасиви, уносе се подаци са одговарајућих група рачуна и рачуна означених у колони 1 овог обрасца. 
	</p>
	<p>Друга правна лица разврстана у микро правна лица у складу са чланом 6. став 2. Закона, у обрасцу Биланс стања исказују скраћени обим података само на позицијама које су означене словним ознакама и римским бројевима. 
	</p>
	<p class="clan">III. САДРЖИНА ПОЗИЦИЈА У ОБРАСЦУ БИЛАНС УСПЕХА</p>
	<p class="clan">Члан 7.</p>
	<p>У обрасцу Биланс успеха друга правна лица исказују податке у колонама 5 и 6, на свим позицијама означеним словним ознакама, римским и арапским бројевима према садржини група рачуна и рачуна по појединим позицијама (АОП) тог обрасца.</p>
	<p>У овај образац, при изради годишњег финансијског извештаја, као и при настанку статусне промене, отварања, односно закључења поступка редовне ликвидације или поступка стечаја, подаци се уносе под ознакама АОП 1001 до 1039 – приходи и расходи редовног пословања, под ознакама АОП 1042 и 1043 – вишак прихода над расходима, ефекти промена рачуноводствених политика и исправка грешака из ранијих периода и вишак расхода над приходима, ефекти промена рачуноводствених политика и исправка грешака из ранијих периода, под ознакама АОП 1044 и 1045 – вишак прихода над расходима пре опорезивања и вишак расхода над приходима пре опорезивања, под ознакама АОП 1046 – износ пореског расхода периода и под ознакама АОП 1047 и 1048 – нето вишак прихода над расходима после опорезивања и нето вишак расхода над приходима после опорезивања.</p>
	<p>Подаци се са одговарајућих рачуна означених у колони 1 уносе тако што се у колону 6 (претходна година) уносе подаци обрачуна одговарајућег периода претходне године, рекласификовани у складу са структуром података за текући период, док се за текућу годину, у колону 5, подаци уносе са рачуна на крају периода за који се обрачун саставља.</p>
	<p>Ако су подаци претходне године кориговани у складу са прописима, у колону 6 уносе се тако кориговани подаци.</p>
	<p>Друга правна лица разврстана у микро правна лица у складу са чланом 6. став 2. Закона, у обрасцу Биланс успеха исказују скраћени обим података само на позицијама које су означене словним ознакама и римским бројевима.</p>
	<p class="clan">IV. НАПОМЕНЕ УЗ ФИНАНСИЈСКЕ ИЗВЕШТАЈЕ</p>
	<p class="bold">1. Опште информације</p>
	<p class="clan">Члан 8.</p>
	<p>Напомене уз финансијске извештаје садрже описе или детаљније рашчлањавање износа приказаних у Билансу стања и Билансу успеха. Напомене уз финансијске извештаје посебно садрже:</p>
	<p>1) опште информације о другом правном лицу (седиште, правна форма, опис природе пословања и главних активности, назив матичног правног лица и крајњег власника матичног правног лица, податак о просечном броју запослених у току године на бази стања крајем сваког месеца);</p>
	<p>2) информацију о усаглашености са националним прописима; </p>
	<p>3) информацију о корекцији почетног стања по основу грешке и промена рачуноводствених политика;</p>
	<p>4) информацију о примењеним основама за вредновање позиција у припреми финансијског извештаја;</p>
	<p>5) информацију о рачуноводственим политикама, које су одабране и примењене на значајне пословне промене и догађаје; 
	</p>
	<p>6) информације о ставкама које се нису квалификовале за признавање у извештајима из става 1. овог члана, а значајне су за оцену финансијског положаја и успешности пословања правног лица. 
	</p>
	<p>За приказивање редног броја Напомена уз финансијске извештаје користе се арапски бројеви, према редоследу приказивања података у финансијском извештају, и то максимално 50 карактера који се уносе у обрасце финансијског извештаја.</p>
	<p class="bold">2. Додатна приказивања и обелодањивања</p>
	<p class="clan">Члан 9.</p>
	<p>Додатна приказивања и обелодањивања садрже додатне информације везане за позиције које су приказане у финансијском извештају, према редоследу образаца и позиција у обрасцима. 
	</p>
	<p class="clan">V. ЗАВРШНЕ ОДРЕДБЕ</p>
	<p class="clan">Члан 10.</p>
	<p>Даном ступања на снагу овог правилника престаје да важи Правилник о садржини и форми образаца финансијских извештаја за друга правна лица („Службени гласник РС”, број 24/14). 
	</p>
	<p class="clan">Члан 11.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се почев од састављања финансијских извештаја за 2014. годину. 
	</p>
	<p>&nbsp;</p>
	<p class="potpis" style="margin-top: 0">Број 110-00-489/2014-16 </p>
	<p class="potpis" style="margin-top: 0">У Београду, 10. децембра 2014. године 
	</p>
	<p class="potpis" style="margin-top: 0">Министар, </p>
	<p class="potpis" style="margin-top: 0">др <span class="bold">Душан Вујовић,</span> с.р.</p>
	<p class="potpis" style="text-align: left">&nbsp;</p>
	<p class="potpis" style="text-align: left"><span lang="sr-cyrl">
	<a target="_blank" href="http://www.pravno-informacioni-sistem.rs/SlGlasnikPortal/prilozi/1.htm&amp;doctype=reg&amp;abc=cba&amp;eli=true&amp;eliActId=424256&amp;regactid=424256"><font color="#008000">Прилог 1 - 
	Биланс стања</font></a></span></p>
	<p class="potpis" style="text-align: left"><span lang="sr-cyrl">
	<a target="_blank" href="http://www.pravno-informacioni-sistem.rs/SlGlasnikPortal/prilozi/2.htm&amp;doctype=reg&amp;abc=cba&amp;eli=true&amp;eliActId=424256&amp;regactid=424256"><font color="#008000">Прилог 2 - 
	Биланс успеха</font></a></span></p>
	<p class="potpis" style="text-align: left">&nbsp;</p>
	<p class="potpis" style="text-align: left">&nbsp;</p>
	

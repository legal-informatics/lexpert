


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p>На основу члана 48. став 3. Закона о заштити становништва од заразних болести („Службени гласник РС”, број 15/16) и члана 45. став 4. Закона о безбедности хране („Службени гласник РС”, број 41/09),</p>
				<p>Министар здравља доноси</p>
				<p class="odluka-zakon">ПРАВИЛНИК</p>
				<p class="naslov">о програму обуке за стицање основних знања о личној хигијени и мерама заштите од заразних болести, начину његовог спровођења, висини трошкова, накнади за рад комисија и осталим питањима</p>
				<p class="auto-style1">"Службени гласник РС", број 15 од 2. 
				марта 2017,</p>
				<p class="bold">Садржај Правилника</p>
				<p class="clan">Члан 1.</p>
				<p>Овим правилником прописује се програм обуке за стицање основних знања о личној хигијени и мерама заштите од заразних болести, (у даљем тексту: основна знања) одређених категорија запослених лица у објектима под санитарним надзором, начин спровођења програма обуке, висина трошкова, накнада за рад комисија и остала питања.</p>
				<p class="bold">Стицање основних знања</p>
				<p class="clan">Члан 2.</p>
				<p>Обавези стицања основних знања подлежу запослени на пословима (у даљем тексту кандидати):</p>
				<p>1) јавног снабдевања становништва водом за пиће, производње, промета и услуживања хране, изузев лица запослених у производњи жестоких алкохолних пића, вина, сирћета и сирћетне киселине, као и лица запослених у објектима за промет хране у којима се врши промет искључиво оригинално запакованом храном;</p>
				<p>2) исхране, неге и одржавања хигијене у предшколским установама, установама за колективни смештај деце и омладине и установама социјалне заштите за смештај одређених категорија лица;</p>
				<p>3) у здравственим установама и приватној пракси који пружају услуге здравствене заштите на одељењима са повећаним ризиком од заразних болести, и то: на пословима дијагностике, лечења, неге, исхране болесника и пословима одржавања хигијене;</p>
				<p>4) производње, промета и издавања лекова и медицинских средстава, односно који на други начин долазе у непосредан контакт са лековима и медицинским средствима;</p>
				<p>5) пружања услуге хигијенске неге и улепшавања лица и тела, пословима пружања немедицинских естетских интервенција којима се нарушава интегритет коже, као и запослени на пословима производње козметичких средстава.</p>
				<p class="bold">Обука за стицање основних знања</p>
				<p class="clan">Члан 3.</p>
				<p>Кандидати из члана 2. овог правилника похађају обуку за стицање основних знања (у даљем тексту: обука). </p>
				<p>У оквиру обуке кандидати похађају организована предавања и полажу испит о стицању основних знања.</p>
				<p>Кандидати који имају средње образовање медицинске струке могу полагати испит о стицању основних знања без претходног праћења организованих предавања.</p>
				<p>Кандидати који имају високо образовање медицинске струке немају обавезу похађања обуке и полагања испита о стицању основних знања.</p>
				<p>Провера стечених основних знања врши се на сваких пет година.</p>
				<p class="bold">Комисија за спровођење обуке</p>
				<p class="clan">Члан 4.</p>
				<p>Обуку организује и спроводи Министарство здравља у сарадњи са заводом за јавно здравље за територију за коју је основан (у даљем тексту: завод за јавно здравље).</p>
				<p>Обука траје пет радних дана.</p>
				<p>Комисију за спровођење обуке и проверу основних знања (у даљем тексту: Комисија) решењем образује министар здравља.</p>
				<p class="bold">Састав комисије</p>
				<p class="clan">Члан 5.</p>
				<p>Комисија из члана 4. овог правилника састоји се од председника и 10 чланова.</p>
				<p>Председник Комисије може бити лице са најмање пет година радног искуства, запослено на пословима санитарног надзора као и лекар специјалиста епидемиологије, хигијене или социјалне медицине запослен у заводу за јавно здравље.</p>
				<p>Члан Комисије може бити лице са најмање три године радног искуства на пословима санитарног надзора, лекар специјалиста епидемиологије, односно хигијене или социјалне медицине запослен у заводу за јавно здравље.</p>
				<p>Административно-техничке послове за Комисију обавља секретар.</p>
				<p>Секретар Комисије током полагања испита о стицању основних знања води записник.</p>
				<p class="clan">Члан 6.</p>
				<p>Предавач за спровођење обуке може бити лице са најмање три године радног искуства на пословима санитарног надзора или лекар специјалиста епидемиологије, хигијене или социјалне медицине запослен у заводу за јавно здравље.</p>
				<p class="bold">Пријава за похађање обуке</p>
				<p class="clan">Члан 7.</p>
				<p>Писмену пријаву за похађање обуке са овереним преписом исправе о стеченој стручној спреми (диплома, сведочанство, уверење) и доказом о извршеној уплати трошкова обуке, односно писмену пријаву за испит провере стечених основних знања, са уверењем о стеченом основном знању, подноси послодавац кандидата.</p>
				<p>Пријаве се подносе Министарству здравља, подручној јединици санитарне инспекције према месту где се делатност обавља.</p>
				<p class="clan">Члан 8.</p>
				<p>Основна знања кандидати стичу у оквиру организованих предавања по групама.</p>
				<p>Група из става 1. овог члана може имати најмање 25 односно највише 30 кандидата. </p>
				<p>Након завршетка обуке, испит се полаже писменим путем, применом стандардизованих тестова.</p>
				<p class="clan">Члан 9.</p>
				<p>О саставу групе кандидата, месту, датуму, времену одржавања обуке и полагања испита, Министарство здравља обавештава послодавца, односно кандидате најкасније осам дана пре почетка обуке или полагања испита провере стечених основних знања.</p>
				<p>Сви подаци о полагању испита истичу се сајту Министарства здравља.</p>
				<p class="bold">Програм обуке</p>
				<p class="clan">Члан 10.</p>
				<p>Програм обуке за стицање основних знања обухвата следеће области:</p>
				<p>1) Хигијену просторија, постројења, намештаја, прибора, уређаја и транспортних средстава, која садржи:</p>
				<p>(1) значај одржавања хигијене у радним просторијама, магацинима и осталим помоћним просторијама и транспортним средствима;</p>
				<p>(2) одржавање хигијене радних површина, постројења, намештаја, прибора и уређаја;</p>
				<p>(3) одржавање хигијене санитарних просторија (умиваоник, купатило, гардероба, санитарни чвор);</p>
				<p>(4) снабдевање водом за пиће;</p>
				<p>(5) уклањање течног и чврстог комуналног отпада, отпадних вода и других отпадних материја;</p>
				<p>(6) заштиту од глодара и инсеката;</p>
				<p>(7) одржавање хигијене просторија, постројења, намештаја, прибора, уређаја и транспортних средстава у случају елементарних и других већих непогода и ванредних прилика.</p>
				<p>2) Хигијену хране, која садржи:</p>
				<p>(1) здравствену безбедност хране и воде за пиће;</p>
				<p>(2) заштиту од заразних болести правилном припремом, обрадом, прерадом хране и воде за пиће укључујући и флаширану, изворску и стону воду;</p>
				<p>(3) заштиту од заразних болести правилним чувањем и конзервирањем хране;</p>
				<p>(4) контролу органолептичке исправности хране;</p>
				<p>(5) хигијену хране и заштиту од заразних болести у ванредним ситуацијама.</p>
				<p>3) Личну хигијену, која садржи: </p>
				<p>(1) значај личне хигијене;</p>
				<p>(2) чување и унапређење здравља;</p>
				<p>(3) хигијену тела и хигијену одеће и обуће у превенцији поремећаја здравља;</p>
				<p>(4) одмор;</p>
				<p>(5) зависност од психоактивних контролисаних супстанци и њихову штетност по здравље људи;</p>
				<p>(6) личну хигијену и одржавање личне хигијене у ванредним ситуацијама.</p>
				<p>4) Заразне и паразитарне болести, које садрже:</p>
				<p>(1) опште појмове о узрочницима, изворима, путевима преношења, и начину ширења заразних и паразитарних болести;</p>
				<p>(2) заразне и паразитарне болести које се могу пренети храном, водом и прљавим рукама;</p>
				<p>(3) значај клицоноштва и здравствених прегледа запослених (санитарне књижице);</p>
				<p>(4) основне појмове о капљичним и другим инфекцијама и мерама заштите;</p>
				<p>(5) узрочнике тровања и спречавање тровања храном;</p>
				<p>(6) мере за спречавање и сузбијање заразних и паразитарних болести (вакцинација, пријава, изолација и лечење, дезинфекција, дезинсекција и дератизација).</p>
				<p>5) Правне прописе који регулишу област заштите становништва од заразних болести који садрже:</p>
				<p>(1) Закон о заштити становништва од заразних болести („Службени гласник РС”, број 15/16);</p>
				<p>(2) Закон о санитарном надзору („Службени гласник РС”, број 125/04);</p>
				<p>(3) Закон о безбедности хране („Службени гласник РС”, број 41/09);</p>
				<p>(4) Закон о здравственој исправности предмета опште употребе („Службени гласник РС”, број 92/11).</p>
				<p class="clan">Члан 11. </p>
				<p>Обука обухвата 20 часова, трајe пет радних дана и изводи се по следећем плану:</p>
				<table class="tabela-sa-borderom">
					<tbody>
						<tr>
							<td>
								<p>Ред. </p>
								<p>бр. </p>
							</td>
							<td>
								<p>Област</p>
							</td>
							<td>
								<p>Број </p>
								<p>предавања</p>
							</td>
						</tr>
						<tr>
							<td>
								<p>1.</p>
							</td>
							<td>
								<p>Лична хигијена</p>
							</td>
							<td>
								<p>5 </p>
							</td>
						</tr>
						<tr>
							<td>
								<p>2.</p>
							</td>
							<td>
								<p>Хигијена просторија, постројења, намештаја, прибора, уређаја и транспортних средстава </p>
							</td>
							<td>
								<p>4 </p>
							</td>
						</tr>
						<tr>
							<td>
								<p>3.</p>
							</td>
							<td>
								<p>Хигијена хране</p>
							</td>
							<td>
								<p>4 </p>
							</td>
						</tr>
						<tr>
							<td>
								<p>4.</p>
							</td>
							<td>
								<p>Заразне и паразитарне болести</p>
							</td>
							<td>
								<p>5 </p>
							</td>
						</tr>
						<tr>
							<td>
								<p>5.</p>
							</td>
							<td>
								<p>Прописи који регулишу област заштите становништва од заразних болести</p>
							</td>
							<td>
								<p>2</p>
							</td>
						</tr>
					</tbody>
				</table>
				<p class="clan">Члан 12.</p>
				<p>Кандидат је дужан да редовно похађа обуку.</p>
				<p>Кандидат који изостане са више од четири часа обуке, не може полагати испит.</p>
				<p class="clan">Члан 13.</p>
				<p>Провера стечених знања врши се полагањем испита писменим путем уз присуство испитне Комисије.</p>
				<p>Успех кандидата оцењује се са „положио” или „није положио”.</p>
				<p>Кандидат се оцењује са „положио” уколико је минимум тачних одговора на тесту један више од половине постављених питања.</p>
				<p>Испит није положио кандидат оцењен са „није положио” и кандидат који је одустао од већ започетог испита.</p>
				<p class="clan">Члан 14.</p>
				<p>На молбу кандидата, председник комисије може полагање пријављеног испита одложити до два месеца, ако је кандидат због болести или других оправданих разлога спречен да приступи испиту.</p>
				<p>Уз молбу за одлагање полагања пријављеног испита прилажу се и докази који молбу оправдавају.</p>
				<p class="clan">Члан 15.</p>
				<p>Кандидат који није положио испит може да полаже поправни испит у року који одреди комисија, а најкасније у року од 60 дана.</p>
				<p class="clan">Члан 16.</p>
				<p>Кандидат који не положи поправни испит, као и кандидат којем није одобрено полагање испита због изостанка са предавања, може поново полагати испит под условом да присуствује организованој обуци у целини.</p>
				<p class="clan">Члан 17.</p>
				<p>На основу записника о току испита, кандидату који је положио испит издаје се уверење о положеном испиту на Обрасцу бр. 1 који је одштампан уз овај правилник и чини његов саставни део.</p>
				<p class="clan">Члан 18.</p>
				<p>Трошкове обуке за стицање основних знања, у складу са законом, сноси здравствена установа, приватна пракса, правно лице, односно предузетник.</p>
				<p>Трошкови из става 1. овог члана износе 3.988,00 динара и уплаћују се у буџет Републике Србије на рачун прописан за уплату јавних прихода, са назнаком – трошкови поступка за стицање основних знања о личној хигијени и мерама заштите од заразних болести.</p>
				<p>Трошкови полагања испита за кандидате из члана 3. став 3. и члана 13. став 4. овог правилника износе 2.188,00 динара и уплаћују се у буџет Републике Србије на рачун из става 2. овог члана.</p>
				<p class="clan">Члан 19.</p>
				<p>Даном ступања на снагу овог правилника престаје да важи Правилник о начину и програму за стицање основних знања о хигијени хране и личној хигијени („Службени гласник РС”, број 87/10).</p>
				<p class="clan">Члан 20.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-363/2016-10</p>
				<p class="potpis">У Београду, 13. фебруара 2017. године</p>
				<p class="potpis">Министар,</p>
				<p class="potpis">aсс. др <span class="bold">Златибор Лончар, </span>с.р.</p>
				<p class="clan" style="text-align:right">&nbsp;</p>
				<p class="clan" style="text-align:right">Прилози</p>
				<p class="auto-style1">
				<img height="823" src="http://www.pravno-informacioni-sistem.rs/SlGlasnikPortal/slike/img3.gif&amp;doctype=reg&amp;abc=cba&amp;eli=true&amp;eliActId=421842&amp;regactid=421842" width="593"></p>
	</div>


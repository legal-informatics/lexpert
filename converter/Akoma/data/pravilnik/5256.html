

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: left;
}
.auto-style2 {
	color: #008000;
}
</style>


	<div class="story">
			<p class="Basic-Paragraph">На основу члана 30. став 3. Закона о заштити земљишта („Службени гласник РС”, брoj 112/15),</p>
			<p class="Basic-Paragraph">Министар заштите животне средине доноси </p>
			<p class="odluka-zakon">ПРАВИЛНИК</p>
			<p class="odluka-zakon">о листи активности које могу да буду узрок загађења и деградације земљишта, поступку, садржини података, роковима и другим захтевима за мониторинг земљишта</p>
			<p class="centar">"Службени гласник РС", број 68 од 25. септембра 
			2019.</p>
			<p class="clan">Члан 1. </p>
			<p class="Basic-Paragraph">Овим правилником ближе се прописује листа активности које могу да буду узрок загађења и деградације земљишта, поступак, садржина података, рокови и други захтеви за мониторинг земљишта.</p>
			<p class="clan">Члан 2. </p>
			<p class="Basic-Paragraph">Листа активности које могу да буду узрок загађења и деградације земљишта (у даљем тексту: Листа), дата је у Прилогу 1 – Листа активности које могу да буду узрок загађења и деградације земљишта, који је одштампан уз овај правилник и чини његов саставни део. </p>
			<p class="clan">Члан 3. </p>
			<p class="Basic-Paragraph">Mониторинг земљишта (у даљем тексту: мониторинг) на комe се обављају активности са Листе, треба да прикаже податке о стању и квалитету земљишта пре почетка, у току обављања као и по завршетку обављања активности.</p>
			<p class="clan">Члан 4. </p>
			<p class="Basic-Paragraph">Власник или корисник земљишта или постројења који обавља активности са Листе (у даљем тексту: власник или корисник), обавља мониторинг у складу са поступком датим у Прилогу 2 – Мониторинг земљишта на коме се обављају активности са Листе, који је одштампан уз овај правилник и чини његов саставни део. </p>
			<p class="Basic-Paragraph">Мониторинг из става 1. овог члана се врши на сваких пет година. </p>
			<p class="Basic-Paragraph">Власник или корисник врши испитивање земљишта пре почетка изградње постројења и/или обављања активности са Листе, као и по престанку обављања ових активности, у складу са Законом о заштити земљишта.</p>
			<p class="Basic-Paragraph">Уколико се мониторингом утврди присуство одређених опасних, загађујућих и штетних материја у земљишту, узроковано људском активношћу, у концентрацијама изнад максималних граничних вредности, у складу са прописом о граничним вредностима загађујућих, штетних и опасних материја у земљишту, мониторинг ових материја врши се сваке године.</p>
			<p class="Basic-Paragraph">Уколико резултати мониторинга из става 4. овог члана у периоду од три узастопне године покажу да није дошло до погоршања стања и квалитета земљишта, мониторинг се надаље обавља у складу са ставом 2. овог члана. </p>
			<p class="clan">Члан 5. </p>
			<p class="Basic-Paragraph">Узорковање, припрема узорака и испитивање физичких и хемијских својстава земљишта врши се према методама и стандардима датим у Прилогу 3 – Методе и стандарди за узорковање, припрему узорака и испитивање физичких и хемијских својстава земљишта, који је одштампан уз овај правилник и чини његов саставни део. </p>
			<p class="clan">Члан 6. </p>
			<p class="Basic-Paragraph">Подаци мониторинга односе се на:</p>
			<p class="Basic-Paragraph">1) опште податке о локалитету на коме се обавља мониторинг;</p>
			<p class="Basic-Paragraph">2) број и положај мерних места приказан UTM координатама;</p>
			<p class="Basic-Paragraph">3) број узорака који се узима на сваком локалитету;</p>
			<p class="Basic-Paragraph">4) резултате испитивања физичких и хемијских својстава земљишта;</p>
			<p class="Basic-Paragraph">5) стручну оцену стања и квалитета земљишта; </p>
			<p class="Basic-Paragraph">6) податке о промени намене и начину коришћења земљишта, уколико постоје;</p>
			<p class="Basic-Paragraph">7) податке о овлашћеном правном лицу које врши мониторинг земљишта.</p>
			<p class="Basic-Paragraph">Подаци из става 1. овог члана достављају се у форми извештаја о мониторингу земљишта, најкасније до 31. марта текуће године за претходну годину, у складу са Законом о заштити земљишта.</p>
			<p class="clan">Члан 7.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00094/2018-04</p>
			<p class="potpis">У Београду, 12. септембра 2019. године</p>
			<p class="potpis">Министар,</p>
			<p class="potpis"><span class="bold">Горан Триван</span><span class="bold">, </span>с.р.</p>
			<p class="potpis">Прилози</p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=429084&amp;regactid=429084" target="_blank">
			Прилог 1 - Листа активности које могу да буду узрок загађења и 
			деградације земљишта</a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=429084&amp;regactid=429084" target="_blank">
			Прилог 2 - Мониторинг земљишта на коме се обављају активности са 
			листе</a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=429084&amp;regactid=429084" target="_blank">
			Прилог 3 - Методе и стандарди за узорковање, припрему узорака и 
			испитивање физичких и хемијских својстава земљишта </a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 181. тачка 9) Закона о државном премеру и катастру („Службени гласник РС”, бр. 72/09 и 18/10), 
	</p>
	<p>Директор Републичког геодетског завода доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о адресном регистру</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 16 од 7. марта 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Овим правилником прописује се начин и поступак вођења адресног регистра, као основног и јавног регистра о кућним бројевима и називима улица и тргова у насељеном месту.</p>
	<p>Адресни регистар обухвата утврђивање кућних бројева за стамбене и пословне зграде, као и за катастарске парцеле које су урбанистичким планом предвиђене за изградњу (у даљем тексту: катастарска парцела), означавање зграда и катастарских парцела кућним бројевима и означавање назива насељених места, улица и тргова и вођење података о кућним бројевима, улицама и трговима.</p>
	<p class="clan">Члан 2.</p>
	<p>Адресни регистар води и одржава Републички геодетски завод (у даљем тексту: Завод), односно надлежна ужа унутрашња јединица Завода у јединици локалне самоуправе – Служба за катастар непокретности (у даљем тексту: Служба).</p>
	<p class="clan">II. ОДРЖАВАЊЕ АДРЕСНОГ РЕГИСТРА</p>
	<p class="clan">Члан 3.</p>
	<p>Oдржавање адресног регистра јесте прикупљање, утврђивање и провођење насталих промена у бази података катастра непокретности које се односе на кућне бројеве и називе улица и тргова, као и означавање зграда и катастарских парцела кућним бројевима и означавање назива насељених места, улица и тргова.</p>
	<p>Одржавање адресног регистра врши се по захтеву странке или по службеној дужности.</p>
	<p class="bold">1. Утврђивање кућних бројева </p>
	<p class="clan">Члан 4.</p>
	<p>Кућни број утврђује се за стамбене и пословне зграде, укључујући и зграде за привремено становање (викендица, летњиковац, виноградарска кућа и др.), као и за катастарске парцеле, уписане у катастар непокретности.</p>
	<p class="clan">Члан 5.</p>
	<p>Кућни број се не утврђује за помоћне објекте који су у функцији главног објекта и изграђени су на истој катастарској парцели на којој је изграђен главни објекат.</p>
	<p>За зграде које служе у пољопривредне сврхе (амбари, силоси, штале и сл.) не утврђује се кућни број, осим ако у њима постоји посебан део намењен за становање. 
	</p>
	<p class="clan">Члан 6.</p>
	<p>Утврђивање и означавање кућних бројева врши се посебно за сваку улицу у насељеном месту, при чему зграде, односно катастарске парцеле са леве стране улице, одакле почиње утврђивање, добијају непарне кућне бројеве, почев од броја један, а зграде, односно катастарске парцеле са десне стране улице, добијају парне бројеве, почев од броја два. 
	</p>
	<p>Утврђивање и означавање кућних бројева у улици, као и на кеју, врши се са краја улице који је ближи главном делу, односно центру насељеног места и наставља у правцу периферије.</p>
	<p>Утврђивање кућних бројева на тргу врши се у континуитету у смеру кретања казаљке на сату, почев од угла главне улице и од броја један. 
	</p>
	<p>Утврђивање кућних бројева у насељеним местима разбијеног типа, односно у местима у којима не постоје улице, врши се од уласка у насеље из правца административног центра јединице локалне самоуправе, у континуитету почев од броја један, оним редом који је најповољнији и најкраћи прилаз од једне ка другој згради.</p>
	<p class="clan">Члан 7.</p>
	<p>За две или више зграда у истој улици не може се утврдити исти кућни број.</p>
	<p>Ако зграда има више засебних улаза или се налази на раскрсници, сваком улазу утврђује се посебан кућни број, у односу на припадајућу улицу.</p>
	<p>Кућни број утврђује се и за посебан део зграде ако има непосредан улаз са улице.</p>
	<p>Ако утврђивање додатног кућног броја за улаз у зграду изазива потребу промене осталих кућних бројева на зградама, за све улазе у зграду утврдиће се исти кућни број коме се додају словне ознаке по азбучном реду, почев од слова А.</p>
	<p>За дворишне зграде утврђује се кућни број уличне зграде коме се додаје словна ознака по азбучном реду, а ако улична зграда има више улаза са кућним бројем утврђеним словним ознакама, дворишној згради се утврђује кућни број уличне зграде са наредном словном ознаком.</p>
	<p class="clan">Члан 8.</p>
	<p>Згради саграђеној између две постојеће зграде после извршеног утврђивања кућних бројева, утврђује се кућни број прве суседне зграде мањег кућног броја, коме се додаје словна ознака по азбучном реду.</p>
	<p class="clan">Члан 9.</p>
	<p>Власник, односно инвеститор зграде дужан је да у року од 30 дана од дана изградње зграде, истовремено са захтевом за упис зграде у катастар непокретности, поднесе и захтев за утврђивање кућног броја, у складу са Законом о државном премеру и катастру („Службени гласник РС”, бр. 72/09 и 18/10 – у даљем тексту: Закон).</p>
	<p>За зграде које су уписане у катастар непокретности, а за које није утврђен кућни број до дана ступања на снагу овог правилника, надлежна Служба ће позвати власника, односно држаоца зграде да у року од 15 дана од дана пријема позива поднесе захтев за утврђивање кућног броја.</p>
	<p>Ако власник, односно држалац зграде није утврђен, позив из става 2. овог члана доставља се власнику, кориснику, односно закупцу катастарске парцеле на којој је зграда изграђена.</p>
	<p>Ако лице из ст. 2. и 3. овог члана у остављеном року не поднесе захтев за утврђивање кућног броја, Служба ће утврдити кућни број по службеној дужности, доношењем решења о утврђивању кућног броја, које садржи и обавезу плаћања прописаних такси и накнада.</p>
	<p class="clan">Члан 10.</p>
	<p>Власник, корисник, односно закупац катастарске парцеле може и пре изградње зграде да поднесе захтев за утврђивање кућног броја за катастарску парцелу.</p>
	<p>Уз захтев из става 1. овог чланa, као доказ да је катастарска парцела предвиђена за изградњу, доставља се информација о локацији издата од надлежног органа јединице локалне сaмоуправе.</p>
	<p>За катастарске парцеле које имају излаз на две или више улица утврђује се само један кућни број.</p>
	<p>Ако се катастарска парцела којој је већ утврђен кућни број дели, први испарцелисани део до суседне зграде, односно катастарска парцеле мањег кућног броја задржаће раније утврђени кућни број, а за остале делове утврђује се исти кућни број са словном ознаком по азбучном реду, у зависности од броја испарцелисаних делова.</p>
	<p class="clan">Члан 11.</p>
	<p>Ако је кућни број утврђен за катастарску парцелу, након изградње згради се додељује кућни број утврђен за катастарску парцелу на којој је зграда изграђена.</p>
	<p>Ако су на катастарској парцели за коју је утврђен кућни број изграђене две или више зграда или једна зграда са више улаза или ако за катастарску парцелу на којој је зграда изграђена није раније утврђен кућни број, у поступку уписа зграде у катастар непокретности истовремено се утврђује и кућни број за зграду.</p>
	<p class="clan">Члан 12.</p>
	<p>Служба утврђује кућни број решењем.</p>
	<p>Ако је за утврђивање кућног броја неопходно извршити увиђај на терену, увиђај обавља надлежна Служба о чему сачињава записник.</p>
	<p>Против решења из става 1. овог члана може се изјавити жалба министарству надлежном за послове просторног планирања и урбанизма, у року од 15 дана од дана пријема решења, у складу са Законом. 
	</p>
	<p class="clan">Члан 13.</p>
	<p>Служба ће пренумерисати кућне бројеве ако је одлуком надлежног органа промењен назив дела улице или ако кућни број није утврђен у складу са овим правилником, односно ако је раније утврђен кућни број „бб”.</p>
	<p>Пренумерација кућних бројева врши се на основу елабората пренумерације који израђује Служба и који садржи технички извештај, предмер и предрачун и графички приказ постојећих и новоутврђених кућних бројева за сваку улицу посебно.</p>
	<p>На основу елабората пренумерације из става 2. овог члана, Служба по службеној дужности доноси решење о утврђивању кућног броја.</p>
	<p>Изузетно, у поступку пренумерације кућних бројева, за зграде које нису уписане у катастар непокретности утврђује се кућни број према катастарској парцели на којој је зграда изграђена.</p>
	<p>У поступку пренумерације кућних бројева, трошкове означавања зграда и катастарских парцела кућним бројевима сноси јединица локалне самоуправе у складу са уредбом којом је уређено означавање назива насељених места, улица и тргова, означавање зграда кућним бројевима и вођење регистра кућних бројева, улица и тргова.</p>
	<p class="bold">2. Означавање назива насељених места, улица и тргова и означавање кућних бројева</p>
	<p class="clan">Члан 14.</p>
	<p>Називи насељених места, улица и тргова исписују се у складу са законом којим се уређује службена употреба језика и писма и законом којим се уређују заштита права и слобода националних мањина, у делу којим се уређује службена употреба језика и писма.</p>
	<p>Словне ознаке, називи насељених места, улица и тргова исписују се великим словима.</p>
	<p>Врста и величина слова којима се означавају називи улица и тргова, врста и величина кућног броја, као и изглед таблице са кућним бројем и табли са називима улица и тргова, утврђена је Графичким стандардом који је одштампан у прилогу овог правилника и чини његов саставни део. 
	</p>
	<p>Табла са називом улице и трга може да садржи и грб јединице локалне самоуправе ако је то у складу са одлуком јединице локалне самоуправе.</p>
	<p class="italik">2.1. Означавање назива насељених места</p>
	<p class="clan">Члан 15.</p>
	<p>Означавање назива насељеног места врши се у складу са прописима којима се уређује саобраћајна сигнализација.</p>
	<p class="italik">2.2. Означавање назива улица и тргова</p>
	<p class="clan">Члан 16.</p>
	<p>Означавање назива улица и тргова врши се постављањем на зграду табли са исписаним називом улице, односно трга белим штампаним словима на тамноплавој основи, тако да се:</p>
	<p>1) у свакој улици, на почетку и на крају улице, са обе стране поставе табле;</p>
	<p>2) на свакој раскрсници улица табле поставе дијагонално;</p>
	<p>3) на сваком тргу на месту спајања улица са тргом поставе табле.</p>
	<p>Ако се табла са исписаним називом улице не може поставити на зграду у смислу става 1. овог члана, табла са називом улице поставља се на посебном стубу висине 2,5 m или на ограду.</p>
	<p>Димензије табле из ст. 1. и 2. овог члана су:</p>
	<p>– 50x30 cm ако се назив исписује ћириличким писмом;</p>
	<p>– 50x40 cm ако се назив исписује ћириличким и латиничким писмом;</p>
	<p>– 50x55 cm ако се назив исписује вишејезично.</p>
	<p class="clan">Члан 17.</p>
	<p>Табле из члана 16. овог правилника израђују се од емајлираног лима, отпорног на корозију, који мора имати трајност од најмање десет година.</p>
	<p class="italik">2.3. Означавање кућних бројева</p>
	<p class="clan">Члан 18.</p>
	<p>Означавање зграда и катастарских парцела кућним бројевима врши се постављањем таблице са бројем који је исписан белом бојом на тамноплавој основи, димензија 20x15 cm.</p>
	<p>Таблице са кућним бројем постављају се на зграду са десне стране од улаза или изнад улаза, водећи рачуна о њиховој видљивости.</p>
	<p>Означавање катастарских парцела кућним бројевима врши се постављањем таблица на посебном стубу висине 2,5 m, у левом углу парцеле од главне улице, односно пута, а ако је парцела ограђена, постављање таблица врши се на улазу парцеле, водећи рачуна о њиховој видљивости.</p>
	<p>Таблица са кућним бројем из става 1. овог члана, израђује се од емајлираног лима, отпорног на корозију, који мора имати трајност од најмање десет година. 
	</p>
	<p class="clan">III. САДРЖАЈ АДРЕСНОГ РЕГИСТРА</p>
	<p class="clan">Члан 19.</p>
	<p>Адресни регистар садржи следеће податке:</p>
	<p>1) матични број и назив општине;</p>
	<p>2) матични број и назив насељеног места;</p>
	<p>3) матични број и назив катастарске општине;</p>
	<p>4) матични број улице и назив улице, односно трга;</p>
	<p>5) ранији назив улице, односно трга са датумом настале промене;</p>
	<p>6) кућни број у насељеном месту; </p>
	<p>7) кућни број у улици, односно на тргу;</p>
	<p>8) преузети кућни број са датумом преузимања;</p>
	<p>9) број катастарске парцеле;</p>
	<p>10) број дела катастарске парцеле под објектом.</p>
	<p class="clan">IV. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 20.</p>
	<p>До дана оснивања катастра непокретности кућни број утврђује се за зграде из члана 4. овог правилника које су евидентиране, односно проведене на катастарском плану катастра земљишта, уз доказ да је подносилац захтева градитељ објекта или правни следбеник градитеља.</p>
	<p>До дана израде геодетско–катастарског информационог система, адресни регистар се води и одржава у посебној бази података, из које се по службеној дужности преузимају одговарајући подаци и истовремено уносе у друге регистре о непокретностима које води Завод. 
	</p>
	<p class="clan">Члан 21.</p>
	<p>Поступци за утврђивање кућних бројева који нису завршени до дана ступања на снагу овог правилника, окончаће се у складу са одредбама овог правилника.</p>
	<p class="clan">Члан 22.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">01 број 95-236/11</p>
	<p class="potpis" style="line-height: 150%; margin-top: 0">У Београду, 2. марта 2012. године 
	</p>
	<p class="potpis" style="line-height: 150%; margin-top: 0">Директор,</p>
	<p class="potpis" style="line-height: 150%; margin-top: 0">
	<span class="bold">Ненад Тесла, </span>с.р.</p>
	<p class="potpis">&nbsp;</p>
	<p align="right">Прилог</p>
	<p align="right">&nbsp;</p>
	<p class="clan" style="line-height: 150%; margin-top: 0">ГРАФИЧКИ СТАНДАРД</p>
	<p class="clan" style="line-height: 150%; margin-top: 0">за врсту и величину слова којима се означавају називи улица и тргова, врсту и величину кућног броја, као и изглед таблице са кућним бројем и табли са називима улица и тргова</p>
	<p class="clan">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStandar_opt.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_01.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStanda_opt1.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_02.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStanda_opt2.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_03.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStanda_opt3.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_04.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStanda_opt4.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_05.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStanda_opt5.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_06.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStanda_opt6.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_07.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStanda_opt7.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_08.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStanda_opt8.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_09.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStanda_opt9.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_10.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt10.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_11.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt11.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_12.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt12.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_13.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt13.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_14.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt14.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_15.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt15.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_16.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt16.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_17.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt17.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_18.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt18.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_19.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt19.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_20.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt20.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_21.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/KnjigaGrafickihStand_opt21.jpeg&amp;doctype=reg&amp;abc=cba&amp;eli=true&amp;eliActId=421540&amp;regactid=421540" alt="KnjigaGrafickihStandarda_Page_22.tiff"></p>


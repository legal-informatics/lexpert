


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 81. став 2. Закона о ванредним ситуацијама („Службени гласник РС”, број 111/09),</p>
	<p>Министар унутрашњих послова доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о садржају информације о опасностима, мерама и поступцима у случају удеса</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 18 од 9. марта 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником уређује се садржај информације о потенцијалним опасностима од удеса, превентивним безбедносним мерама и поступцима и мерама у случају удеса привредног друштва и другог правног лица, коју су ова лица дужна да јавности учине доступном.</p>
	<p class="clan">Члан 2.</p>
	<p>Информација из члана 1. овог правилника садржи:</p>
	<p>1) опште податке о привредном друштву и другом правном лицу;</p>
	<p>2) податке о опасним материјама (врста, количинa, особине опасних материја);</p>
	<p>3) вероватноћу настајања удеса;</p>
	<p>4) детаљан опис могућег развоја догађаја удеса, односно услове под којима настаје;</p>
	<p>5) процену обима и озбиљности последица удеса;</p>
	<p>6) опис техничких параметара опреме која се користи за безбедност постројења;</p>
	<p>7) интервентне мере за спречавање, ширење и отклањање последица од удеса;</p>
	<p>8) мере заштите и спасавања;</p>
	<p>9) податке о опреми која се користи за личну заштиту становништва у непосредној зони угрожености од ефеката удеса;</p>
	<p>10) организацију обавештавања и узбуњивања;</p>
	<p>11) податке о снагама и средствима за реаговање у случају удеса.</p>
	<p>Информисање јавности врши се сагласно Плану заштите од удеса – путем средстава јавног информисања или непосредним контактом, а у вези са извршеним информисањем евидентира се место, време и начин информисања јавности.</p>
	<p class="clan">Члан 3.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 01-6628/11-3</p>
	<p class="potpis" style="line-height: 150%; margin-top: 0">У Београду, 5. марта 2012. године</p>
	<p class="potpis" style="line-height: 150%; margin-top: 0">Министар</p>
	<p class="potpis" style="line-height: 150%; margin-top: 0">унутрашњих послова,</p>
	<p class="potpis" style="line-height: 150%; margin-top: 0">
	<span class="bold">Ивица Дачић,</span> с.р.</p>


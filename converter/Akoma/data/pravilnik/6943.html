


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 124. став 3, а у вези са чл. 198. и 205. став 9. Закона о лековима и медицинским средствима (,,Службени гласник РС”, бр. 30/10 и 107/12),</p>
	<p>Министар пољопривреде и заштите животне средине доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК 
	</p>
	<p class="naslov" style="margin-top: 0">о подацима који се уписују у Регистар издатих дозвола за промет ветеринарских лекова и медицинских средстава за употребу у ветеринарској медицини на велико, као и начину уписа</p>
	<p class="naslov" style="margin-top: 0"><span style="font-weight: 400">
	"Службени гласник РС". број 71 од 11. јула 2014.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником се прописује који се подаци уписују у Регистар издатих дозвола за промет ветеринарских лекова и медицинских средстава за употрeбу у ветеринарској медицини на велико (у даљем тексту: Регистар), као и начин уписа.</p>
	<p class="clan">Члан 2.</p>
	<p>Министарство надлежно за послове ветерине (у даљем тексту: Министарство) води Регистар, у складу са законом којим се уређују лекови и медицинска средства и прописима донетим за спровођење тог закона.</p>
	<p class="clan">Члан 3.</p>
	<p>У Регистар се уписују следећи подаци:</p>
	<p>1) пословно име и седиште носиоца дозволе за промет ветеринарских лекова и медицинских средстава за употребу у ветеринарској медицини на велико (у даљем тексту: дозвола за промет на велико), као и адреса места на коме се врши промет ветеринарских лекова, односно медицинских средстава за употребу у ветеринарској медицини на велико за коју је од стране Министарства издата дозвола за промет на велико;</p>
	<p>2) о врсти и групи ветеринарских лекова, односно класи и категорији медицинских средстава за употребу у ветеринарској медицини који су предмет дозволе за промет на велико;</p>
	<p>3) о територији на којој ће се вршити снабдевање;</p>
	<p>4) о томе да ли се дозвола за промет на велико издаје за све послове промета на велико или за поједине од тих послова;</p>
	<p>5) о лицу одговорном за промет ветеринарских лекова на велико, односно о лицу одговорном за пуштање серије ветеринарског лека у промет, односно о лицу одговорном за пријем, складиштење, чување и испоруку медицинских средстава за употребу у ветеринарској медицини на велико у складу са законом којим се уређују лекови и медицинска средства и прописима донетим за спровођење тог закона;</p>
	<p>6) број и датум решења о измени, односно допуни решења којим се издаје дозвола за промет на велико;</p>
	<p>7) број и датум решења којим се налаже носиоцу дозволе за промет на велико над којим је извршен надзор да спроведе мере и радње; 
	</p>
	<p>8) број и датум акта којим је изречена казна за привредни преступ, односно прекршај, односно којим је изречена мера забране обављања одређене привредне делатности;</p>
	<p>9) број и датум решења о укидању решења којим је издата дозвола за промет на велико;</p>
	<p>10) о врсти и броју превозних средстава за превоз ветеринарских лекова, односно медицинских средстава за употребу у ветеринарској медицини;</p>
	<p>11) други подаци, у складу са законом којим се уређују лекови и медицинска средства и прописима донетим за спровођење тог закона.</p>
	<p class="clan">Члан 4.</p>
	<p>Упис у Регистар врши Министарство по службеној дужности, после издавања дозволе за промет на велико.</p>
	<p>Упис у Регистар врши се електронским путем.</p>
	<p class="clan">Члан 5.</p>
	<p>Министарство на захтев носиоца дозволе за промет на велико, односно других правних или физичких лица који имају неоспорни правни интерес, издаје потврду о подацима који се воде у Регистру, у складу са законом којим се уређују лекови и медицинска средства.</p>
	<p class="clan">Члан 6.</p>
	<p>Овај правилник ступа на снагу осмог дана од дана објављивања у ,,Службеном гласнику Републике Србије”, а примењује се од 1. августа 2014. године.</p>
	<p>&nbsp;</p>
	<p class="potpis" style="margin-top: 0">Број 110-00-54/2014-09</p>
	<p class="potpis" style="margin-top: 0">У Београду, 1. јула 2014. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Снежана Богосављевић Бошковић,</span> с.р.</p>


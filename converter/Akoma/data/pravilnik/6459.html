


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	color: #008000;
}
</style>


	<div class="story">
				<p>На основу члана 41. Закона о ефикасном коришћењу енергије („Службени гласник РС”, број 25/13), </p>
				<p>Министар рударства и енергетике доноси</p>
				<p class="odluka-zakon">ПРАВИЛНИК </p>
				<p class="odluka-zakon">о означавању енергетске ефикасности машина за сушење веша са бубњем за домаћинство</p>
				<p class="centar">"Службени гласник РС", број 24 од 17. марта 
				2017.</p>
				<p class="centar">&nbsp;</p>
				<p class="bold">Предмет</p>
				<p class="clan">Члан 1. </p>
				<p>Овим правилником прописују се захтеви у погледу означавања енергетске ефикасности машина за сушење веша са бубњем за домаћинство које користе електричну енергију и гас, као и други подаци о тим производима.</p>
				<p class="bold">Изузеци од примене</p>
				<p class="clan">Члан 2. </p>
				<p>Овај правилник се не примењује на комбиноване машине за прање и сушење веша за домаћинство и центрифуге за сушење веша за домаћинство.</p>
				<p class="bold">Значење израза</p>
				<p class="clan">Члан 3.</p>
				<p>Поједини изрази употребљени у овом правилнику имају следеће значење:</p>
				<p>1) <span class="italik">машина за сушење веша са бубњем за домаћинство</span> је уређај у којем се веш суши превртањем у бубњу кроз који пролази загрејани ваздух, а који је првенствено намењен за непрофесионалне сврхе; </p>
				<p>2) <span class="italik">уградна машина за сушење веша са бубњем за домаћинство</span> је машина за сушење веша са бубњем за домаћинство предвиђена за постављање у уградно место као што је на пример припремљен отвор у зиду или слично место које је потребно опремити одговарајућим намештајем;</p>
				<p>3) <span class="italik">комбинована машина за прање и сушење веша за домаћинство</span> је машина за прање веша у домаћинству која поред функције центрифугирања има и функцију сушења веша, која обично подразумева загревање и окретање веша у бубњу;</p>
				<p>4) <span class="italik">машина за центрифугално сушење веша за домаћинство</span>, тј. центрифуга за сушење, је уређај у којем се вода извлачи из веша дејством центрифугалне силе (центрифугирањем) у бубњу и одводи аутоматском пумпом, а који је намењен првенствено за непрофесионалне сврхе;</p>
				<p>5) <span class="italik">машина за сушење веша са бубњем са струјањем ваздуха</span> је машина за сушење веша са бубњем која увлачи свеж ваздух, преноси га преко веша и испушта издвојену влагу у просторију или напоље;</p>
				<p>6) <span class="italik">кондензациона машина за сушење веша са бубњем</span> је машина за сушење веша са бубњем која садржи уређај (који користи кондензацију или неки други начин) за одстрањивање влаге из ваздуха који се користи за процес сушења;</p>
				<p>7) <span class="italik">аутоматска машина за сушење веша са бубњем</span> је машина за сушење веша са бубњем код које се процес сушења искључује када се утврди одређени садржај влаге у пуњењу, на пример путем детектовања проводљивости или температуре;</p>
				<p>8) <span class="italik">неаутоматска машина за сушење веша са бубњем</span> је машина за сушење веша са бубњем код које се процес сушења искључује после унапред одређеног временског периода који се обично регулише временским прекидачем, али која се може и ручно искључити;</p>
				<p>9) <span class="italik">програм</span> је низ унапред дефинисаних операција који је испоручилац означио као подесне за сушење одређене врсте веша;</p>
				<p>10) <span class="italik">циклус</span> је целокупни процес сушења, како је дефинисан за одабрани програм;</p>
				<p>11) <span class="italik">време трајања програма</span> је време које протекне од почетка до завршетка програма, у које се не рачуна време одгађања почетка програма које подеси потрошач;</p>
				<p>12) <span class="italik">номинални капацитет</span> је највећа маса сувог веша одређене врсте у килограмима, изражена у интервалима од по 0,5 kg, коју према наводима испоручиоца може да осуши машина за сушење веша при одабраном програму, ако је напуњена у складу са упутством испоручиоца;</p>
				<p>13) <span class="italik">делимично оптерећење</span> је половина називног капацитета машине за сушење веша са бубњем за домаћинство за одређени програм;</p>
				<p>14) <span class="italik">ефикасност кондензације</span> је однос између масе кондензоване влаге у кондензационој машини за сушење веша и масе влаге издвојене из пуњења после завршеног циклуса;</p>
				<p>15) <span class="italik">искључено стање</span> је стање у коме је машина за сушење веша са бубњем за домаћинство искључена помоћу управљачког уређаја или прекидача којима потрошач рукује током уобичајеног коришћења машине како би постигао најмању потрошњу електричне енергије, које може да траје неограничено дуго, док је машина за сушење веша са бубњем за домаћинство прикључена на електричну мрежу и користи се у складу са упутством испоручиоца; у случајевима кад нема управљачког уређаја или прекидача, искључено стање се постиже када се машина за сушење веша сама врати у стање устаљене потрошње електричне енергије;</p>
				<p>16) <span class="italik">стање мировања</span> је стање најниже потрошње електричне енергије, које може да траје неограничено дуго након завршетка програма, без икаквог посредовања потрошача;</p>
				<p>17) <span class="italik">истоветна машина за сушење веша са бубњем за домаћинство</span> је модел машине за сушење веша са бубњем за домаћинство стављен на тржиште са истим номиналним капацитетом, истих техничких карактеристика и учинка, са истом потрошњом енергије, ефикасности кондензације (код кондензационих машина за сушење веша са бубњем за домаћинство), истог времена потребног за стандардни програм сушења памука и истим нивоом буке, као и неки други модел машине за сушење веша са бубњем стављен на тржиште под другом тржишном ознаком од стране истог испоручиоца;</p>
				<p>18) <span class="italik">продајно место</span> је место на коме су машине за сушење веша са бубњем за домаћинство изложене и/или на коме се нуде на продају, продају на лизинг или у закуп;</p>
				<p>19) <span class="italik">стандардни програм сушења памука</span> је циклус сушења памучног веша с почетним садржајем влаге од 60 % до преосталог садржаја влаге од 0 %.</p>
				<p>20) <span class="italik">приказни уређај</span> је сваки екран, укључујући екран на додир, или друга визуелна технологија која се користи за приказивање корисницима садржаја са интернета; </p>
				<p>21) <span class="italik">уметнути дисплеј</span> је визуелни интерфејс, код кога се скупу слика или података приступа кликом миша, кретањем миша или ширењем екрана на додир на други скуп слика или података;</p>
				<p>22) <span class="italik">екран на додир</span> је екран који реагује на додир, попут екрана таблет рачунара, или паметног телефона;</p>
				<p>23) <span class="italik">алтернативни текст</span> је текст дат као алтернатива графичком приказу, који омогућава приказивање података у неграфичком облику у случају када приказни уређаји не омогућавају графички приказ, или као друга унапређења, као што је унос у апликације за синтезу говора;</p>
				<p>24) <span class="italik">пондерисана годишња потрошња енергије </span>(AE<span class="subscript">C</span>) [kWh/a] je потрошња енергије на основу 160 циклуса сушења за стандардни програм сушења памука при пуном или делимичном оптерећењу и у режиму ниске потрошње енергије, при чему стварна потрошња енергије по циклусу зависи од начина како се уређај користи; </p>
				<p>25) <span class="italik">пондерисана годишња потрошња енергије гаса </span>(AE<span class="subscript">C(Gas)</span>) [kWh<span class="subscript">Gas</span>/a] je потрошња енергије гаса на основу 160 циклуса сушења за стандардни програм сушења памука при пуном или делимичном оптерећењу, при чему стварна потрошња енергије по циклусу зависи од начина како се уређај користи;</p>
				<p>26) <span class="italik">пондерисана годишња потрошња електричне енергије </span>(AE<span class="subscript">C(Gas)el</span>) [kWh/a] je потрошња енергије на основу 160 циклуса сушења за стандардни програм сушења памука при пуном или делимичном оптерећењу и у режиму ниске потрошње енергије, при чему стварна потрошња енергије по циклусу зависи од начина како се уређај користи.</p>
				<p>Други изрази који су употребљени у овом правилнику, а који нису дефинисани у ставу 1. овог члана, имају значење дефинисано прописом којим се уређују врсте производа који утичу на потрошњу енергије, за које је неопходно означавање потрошње енергије и других ресурса.</p>
				<p class="bold">Захтеви које обезбеђује испоручилац</p>
				<p class="clan">Члан 4.</p>
				<p>Испоручилац у погледу ознаке енергетске ефикасности (у даљем тексту: ознака), листе са подацима и техничке документације машине за сушење веша са бубњем за домаћинство обезбеђује:</p>
				<p>1) да свака машина за сушење веша са бубњем за домаћинство има штампану ознаку чија је садржина прописана у члану 6. овог правилника, a чији су изглед и дизајн дати у Прилогу 3, који је одштампан уз овај правилник и чини његов саставни део (у даљем тексту: Прилог 3);</p>
				<p>2) доступност листе са подацима о машини за сушење веша са бубњем за домаћинство, у складу са чланом 7. овог правилника;</p>
				<p>3) да техничка документација, прописана у члану 8. овог правилника, буде доступна на захтев надлежним органима Републике Србије;</p>
				<p>4) да свако оглашавањe продаје, продаје на лизинг или давања у закуп одређеног модела машине за сушење веша са бубњем за домаћинство садржи и класу енергетске ефикасности ако се приликом оглашавања наводе подаци који се односе на потрошњу енергије или на цену производа;</p>
				<p>5) да сви технички промотивни материјали који се односе на одређени модел машине за сушење веша са бубњем за домаћинство и описују његове специфичне техничке карактеристике, садрже и класу енергетске ефикасности тог модела;</p>
				<p>6) да ознака у електронском облику, чија је садржина прописана у члану 6. овог правилника, a чији су изглед и дизајн дати у Прилогу 3, буде доступна продавцима за сваки модел машине за сушење веша са бубњем за домаћинство;</p>
				<p>7) да листа са подацима у електронском облику, у складу са чланом 7. овог правилника, буде доступна продавцима за сваки модел машине за сушење веша са бубњем за домаћинство.</p>
				<p class="bold">Захтеви које обезбеђује продавац</p>
				<p class="clan">Члан 5.</p>
				<p>Продавац обезбеђује:</p>
				<p>1) да се на свакој машини за сушење веша са бубњем за домаћинство на продајном месту, на предњој или горњој страни, постави јасна и видљива штампана ознака, коју обезбеђује испоручилац у складу са чланом 4. став 1. тачка 1) овог правилника; </p>
				<p>2) да се уз машине за сушење веша са бубњем за домаћинство које се продају, продају на лизинг или дају у закуп, ако се од потрошача не може очекивати да види изложен производ, приложе подаци које обезбеђује испоручилац, у складу са чланом 9. овог правилника, осим у случају када се нуде преко интернета, када се примењују одредбе члана 10. овог правилника;</p>
				<p>3) да свако оглашавање продаје, продаје на лизинг или давања у закуп одређеног модела машине за сушење веша са бубњем за домаћинство, садржи и класу енергетске ефикасности, ако се приликом оглашавања наводе подаци који се односе на потрошњу енергије или на цену производа;</p>
				<p>4) да сви технички промотивни материјали који се односе на одређени модел машине за сушење веша са бубњем за домаћинство и описују његове специфичне техничке карактеристике, садрже и класу енергетске ефикасности тог модела. </p>
				<p class="bold">Ознака</p>
				<p class="clan">Члан 6.</p>
				<p>На ознаци за машине за сушење веша са бубњем са струјањем ваздуха за домаћинство, за кондензационе машине за сушење веша са бубњем за домаћинство и за машине за сушење веша са бубњем за домаћинство на гас, наводе се следећи подаци:</p>
				<p>1) назив испоручиоца или робна марка;</p>
				<p>2) идентификациона ознака модела испоручиоца, односно кôд, најчешће словнонумерички, по коме се одређени модел машине за сушење веша са бубњем за домаћинство, разликује од других модела исте робне марке или истог испоручиоца;</p>
				<p>3) класа енергетске ефикасности, одређена у складу са тачком 1. Прилога 1, који је одштампан уз овај правилник и чини његов саставни део (у даљем тексту: Прилог 1), тако да врх стрелице са означеном класом енергетске ефикасности машине за сушење веша са бубњем за домаћинство буде у истој висини са врхом стрелице одговарајуће класе енергетске ефикасности;</p>
				<p>4) пондерисана годишња потрошња енергије (AE<span class="subscript">C</span>), изражена у kWh/a, израчуната у складу са тачком 1. Прилога 2, који је одштампан уз овај правилник и чини његов саставни део (у даљем тексту: Прилог 2) и заокружена на најближи цео број;</p>
				<p>5) подаци о типу машине за сушење веша са бубњем за домаћинство;</p>
				<p>6) време циклуса које одговара стандардном програму за памук при пуном оптерећењу, изражено у min/cycle и заокружено на најближи цео број;</p>
				<p>7) номинални капацитет изражен у kg за стандардни програм сушења памука при пуном оптерећењу;</p>
				<p>8) ниво буке (пондерисана просечна вредност – L<span class="subscript">WA</span>), током фазе сушења, за стандардни програм сушења памука при пуном оптерећењу, изражен у dB и заокружен на најближи цео број.</p>
				<p>Поред података из става 1. овог члана, ознака за кондензационе машине за сушење веша са бубњем за домаћинство садржи и класу ефикасности кондензације, одређену у складу са тачком 2. Прилога 1.</p>
				<p>Подаци из става 1. овог члана означени су римским бројевима од I–VIII на сликама бр. 1. и 3. у Прилогу 3, а подаци из ст. 1. и 2. овог члана означени су римским бројевима од I–IX на слици број 2. у Прилогу 3.</p>
				<p>Изгледи и дизајн ознака за машине за сушење веша за домаћинство са бубњем са струјањем ваздуха, за кондензационе машине за сушење веша са бубњем и за машине за сушење веша са бубњем на гас, дати су у Прилогу 3.</p>
				<p>Ако је моделу додељена eко-ознака у складу са прописима Европске уније, може се додати копија те ознаке.</p>
				<p class="bold">Листа са подацима</p>
				<p class="clan">Члан 7.</p>
				<p>Листа са подацима о машинама за сушење веша са бубњем за домаћинство се укључује у брошуру или други штампани материјал који се прилаже уз машине за сушење веша са бубњем за домаћинство, а подаци у њој се наводе на српском језику, следећим редоследом:</p>
				<p>1) назив испоручиоца или робна марка;</p>
				<p>2) идентификациона ознака модела испоручиоца, односно кôд, најчешће словнонумерички, по коме се одређени модел машине за сушење веша са бубњем за домаћинство, разликује од других модела исте робне марке или истог испоручиоца;</p>
				<p>3) номинални капацитет изражен у kg памучног веша за стандардни програм сушења памука при пуном оптерећењу;</p>
				<p>4) податак о томе да ли је машина за сушење веша са бубњем за домаћинство са струјањем ваздуха, кондензациона или на гас;</p>
				<p>5) класа енергетске ефикасности модела, одређена у складу са тачком 1. Прилога 1;</p>
				<p>6) пондерисана годишња потрошња енергије:</p>
				<p>(1) за машине за сушење веша са бубњем за домаћинство које користе електричну енергију – пондерисана годишња потрошња енергије (AE<span class="subscript">C</span>) X, изражена у kWh/a и заокружена на једно децимално место; </p>
				<p>(2) за машине за сушење веша са бубњем за домаћинство на гас: </p>
				<p>– пондерисана годишња потрошња енергије гаса (AE<span class="subscript">C(Gas)</span>) X, изражена у kWh<span class="subscript">Gas</span>/a и заокружена на једно децимално место,</p>
				<p>– пондерисана годишња потрошња електричне енергије (AE<span class="subscript">C(Gas)el</span>) X, изражена у kWh/a и заокружена на једно децимално место;</p>
				<p>7) податак о томе да ли је машина за сушење веша са бубњем аутоматска машина за сушење веша са бубњем или неаутоматска машина за сушење веша са бубњем;</p>
				<p>8) ако је моделу додељена eко-ознака у складу са прописима Европске уније, може се додати копија те ознаке;</p>
				<p>9) потрошња енергије (E<span class="subscript">dry</span>, E<span class="subscript">dry½</span>, Eg<span class="subscript">dry</span>, Eg<span class="subscript">dry½</span>,<span class="subscript"> </span>Eg<span class="subscript">dry,a</span>, Eg<span class="subscript">dry½,a</span>) за стандардни програм сушења памука при пуном и делимичном оптерећењу; </p>
				<p>10) снага у искљученом стању (Р<span class="subscript">0</span>) и снага у стању мировања (Р<span class="subscript">l</span>) за стандардни програм сушења памука при пуном оптерећењу;</p>
				<p>11) трајање стања мировања, ако је машина за сушење веша са бубњем за домаћинство опремљена системом за управљање снагом;</p>
				<p>12) напомена да се подаци на ознаци и у листи са подацима о машини за сушење веша са бубњем за домаћинство односе на стандардни програм сушења памука, при чему је стандардни програм сушења коришћен при пуном и делимичном оптерећењу, као и да је тај програм прикладан за сушење нормално влажног памучног веша и да је најефикаснији у погледу потрошње енергије;</p>
				<p>13) пондерисано време трајања програма (T<span class="subscript">t</span>) изражено у минутима и заокружено на најближи цео број, за стандардни програм сушења памука при пуном и делимичном оптерећењу изражено у минутима и заокружено на најближи цео број, као и време трајања програма за стандардни програм сушења памука при пуном оптерећењу (T<span class="subscript">dry</span>) и време трајања програма за стандардни програм сушења памука при делимичном оптерећењу (T<span class="subscript">dry½</span>);</p>
				<p>14) класа ефикасности кондензације у складу са табелом 2. из тачке 2. Прилога 1, изражена као класа ефикасности кондензације Х, на скали од G (најмања ефикасност) до А (највећа ефикасност); може се изразити и на друге начине, под условом да је јасно да се скала креће од G (најмања ефикасност) до А (највећа ефикасност), ако је машина за сушење веша са бубњем за домаћинство кондензациона машина за сушење веша са бубњем;</p>
				<p>15) просечна ефикасност кондензације C<span class="subscript">dry</span> и C<span class="subscript">dry½</span> за стандардни програм сушења памука при пуном и делимичном оптерећењу и пондерисана ефикасност кондензације C<span class="subscript">t</span> за стандардни програм сушења памука при пуном и делимичном оптерећењу, изражена у процентима и заокружена на најближи цео број, ако је машина за сушење веша са бубњем за домаћинство кондензациона машина за сушење веша са бубњем;</p>
				<p>16) ниво буке (пондерисана просечна вредност – L<span class="subscript">WA</span>) за стандардни програм сушења памука при пуном оптерећењу, изражен у dB и заокружен на најближи цео број;</p>
				<p>17) напомена о томе да је машина за сушење веша предвиђена за уградњу, ако је применљиво за уређај.</p>
				<p>Једна листа са подацима може се односити на више модела машина за сушење веша са бубњем за домаћинство истог испоручиоца.</p>
				<p>Подаци о машини за сушење веша са бубњем за домаћинство могу се дати у облику копије ознаке, која може бити у боји или у црно-белој техници, уз навођење података из става 1. овог члана који нису приказани на ознаци.</p>
				<p class="bold">Техничка документација</p>
				<p class="clan">Члан 8.</p>
				<p>Техничка документација за машине за сушење веша за домаћинство садржи нарочито:</p>
				<p>1) назив и седиште, односно адресу за пријем поште испоручиоца;</p>
				<p>2) опис модела машине за сушење веша за домаћинство, довољан за једноставно и поуздано утврђивање модела;</p>
				<p>3) навођење српских стандарда усаглашених са хармонизованим европским стандардима, ако су употребљени;</p>
				<p>4) навођење других техничких стандарда и спецификација, ако су употребљени;</p>
				<p>5) личне податке и потпис овлашћеног лица испоручиоца;</p>
				<p>6) техничке карактеристике добијене мерењем:</p>
				<p>(1) потрошњу енергије: за машине за сушење веша са бубњем за домаћинство које користе електричну енергију – потрошњу енергије (E<span class="subscript">dry</span>, E<span class="subscript">dry½</span>, Eg<span class="subscript">dry</span>, Eg<span class="subscript">dry½</span>,<span class="subscript"> </span>Eg<span class="subscript">dry,a</span>, Eg<span class="subscript">dry½,a</span>) за стандардни програм сушења памука при пуном и делимичном оптерећењу, а за машине за сушење веша са бубњем за домаћинство на гас:</p>
				<p>– пондерисану годишњу потрошњу енергије гаса (AE<span class="subscript">C(Gas)</span>), заокружену на једно децимално место, </p>
				<p>– пондерисану годишњу потрошњу електричне енергије (AE<span class="subscript">C(Gas)el</span>), заокружену на једно децимално место;</p>
				<p>(2) потрошњу енергије у искљученом стању и потрошњу енергије у стању мировања;</p>
				<p>(3) време трајања програма за стандардни програм сушења памука при пуном оптерећењу (T<span class="subscript">dry</span>) и време трајања програма за стандардни програм сушења памука при делимичном оптерећењу (T<span class="subscript">dry½</span>), изражено у минутима и заокружено на најближи цео број;</p>
				<p>(4) трајање стања мировања, ако је машина за сушење веша са бубњем за домаћинство опремљена системом за управљање снагом;</p>
				<p>(5) просечну ефикасност кондензације C<span class="subscript">dry</span> за стандардни програм сушења памука при пуном оптерећењу и просечну ефикасност кондензације стандардног програма за памук при делимичном оптерећењу C<span class="subscript">dry½</span>, ако је машина за сушење веша са бубњем за домаћинство кондензациона машина;</p>
				<p>(6) ниво буке;</p>
				<p>7) резултате прорачуна урађених у складу са Прилогом 2.</p>
				<p>Ако су подаци за одређени модел машине за сушење веша са бубњем за домаћинство добијени прорачуном на основу конструкције и/или екстраполације података о другим истоветним машинама за сушење веша за домаћинство, техничка документација укључује детаљне прорачуне и/или екстраполације, као и извештај о испитивањима које је испоручилац извршио ради провере тачности урађених прорачуна. Подаци укључују и списак свих других истоветних модела машина за сушење веша са бубњем за домаћинство код којих су подаци добијени на исти начин.</p>
				<p class="bold">Подаци који се наводе приликом продаје на даљину</p>
				<p class="clan">Члан 9.</p>
				<p>Приликом продаје на даљину (каталошка продаја и сл.), када се од потрошача не може очекивати да види изложену машину за сушење веша са бубњем за домаћинство, подаци се наводе у складу са чланом 5. став 1. тачка 2) овог правилника.</p>
				<p>За машине за сушење веша са бубњем за домаћинство, подаци из става 1. овог члана наводе се следећим редоследом:</p>
				<p>1) номинални капацитет изражен у kg памука, за стандардни програм сушења памука при пуном оптерећењу;</p>
				<p>2) да ли је машина за сушење веша са бубњем за домаћинство са струјањем ваздуха, кондензациона или на гас; </p>
				<p>3) класа енергетске ефикасности модела, одређена у складу са Прилогом 1;</p>
				<p>4) пондерисана годишња потрошња енергије: </p>
				<p>(1) за машине за сушење веша са бубњем за домаћинство које користе електричну енергију – пондерисана годишња потрошња енергије (AE<span class="subscript">C</span>), изражена у kWh/a и заокружена на једно децимално место;</p>
				<p>(2) за машине за сушење веша са бубњем за домаћинство на гас:</p>
				<p>– пондерисана годишња потрошња енергије гаса (AE<span class="subscript">C(Gas)</span>), изражена у kWh<span class="subscript">Gas</span>/a и заокружена на једно децимално место,</p>
				<p>– пондерисана годишња потрошња електричне енергије (AEC<span class="subscript">(Gas)el</span>), изражена у kWh/a и заокружена на једно децимално место;</p>
				<p>5) да ли је машина за сушење веша са бубњем за домаћинство аутоматска или неаутоматска;</p>
				<p>6) потрошња енергије (E<span class="subscript">dry</span>, E<span class="subscript">dry½</span>, Eg<span class="subscript">dry</span>, Eg<span class="subscript">dry½</span>,<span class="subscript"> </span>Eg<span class="subscript">dry,a</span>, Eg<span class="subscript">dry½,a</span>) за стандардни програм сушења памука при пуном и делимичном оптерећењу, заокружена на два децимална места и израчуната у складу са Прилогом 2;</p>
				<p>7) потрошња енергије у искљученом стању (Р<span class="subscript">0</span>) и стању мировања (Р<span class="subscript">l</span>) за стандардни програм сушења памука при пуном оптерећењу;</p>
				<p>8) време трајања програма за стандардни програм сушења памука при пуном оптерећењу (T<span class="subscript">dry</span>) и време трајања програма за стандардни програм сушења памука при делимичном оптерећењу (T<span class="subscript">dry½</span>), изражено у минутима и заокружено на најближи цео број, израчунато у складу са Прилогом 2;</p>
				<p>9) класа ефикасности кондензације у складу са тачком 2. Прилога 1, ако је машина за сушење веша са бубњем за домаћинство кондензациона;</p>
				<p>10) ниво буке (пондерисана просечна вредност – L<span class="subscript">WA</span>) за стандардни програм сушења памука при пуном оптерећењу, изражен у dB и заокружен на најближи цео број;</p>
				<p>11) напомена о томе да је машина за сушење веша предвиђена за уградњу, ако је применљиво за уређај.</p>
				<p>Ако се наводе други подаци садржани у листи са подацима, наводе се у складу са чланом 7. овог правилника. </p>
				<p>Подаци из овог члана наводе се оптималном величином и обликом слова.</p>
				<p class="bold">Подаци који се наводе приликом продаје, продаје на лизинг или давања у закуп преко интернета</p>
				<p class="clan">Члан 10.</p>
				<p>Приликом продаје преко интернета, ознака је видљива на приказном уређају у близини цене производа. </p>
				<p>Ознаку обезбеђује испоручилац, у складу са чланом 4. став 1. тачка 6) овог правилника. </p>
				<p>Ознака је јасно видљива и читљива и сразмерна величини датој у Прилогу 3.</p>
				<p>Ознака може бити приказана помоћу уметнутог дисплеја. У том случају слика која се користи за приступање ознаци има редослед приказивања ознаке у складу са ставом 6. овог члана. Кад се користи уметнут дисплеј, ознака се појављује на први клик мишем, покретом миша или ширењем екрана на додир на слици.</p>
				<p>Кад се користи уметнути дисплеј, слика којом се приступа ознаци има: </p>
				<p>1) стрелицу у боји која одговара класи енергетске ефикасности производа на ознаци;</p>
				<p>2) назначену класу енергетске ефикасности производа на стрелици, у белој боји, са величином слова која је једнака величини слова за цену производа;</p>
				<p>3) један од следећа два формата: </p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/vesmasine_Page_01_opt.jpeg&amp;doctype=reg&amp;abc=cba&amp;eli=true&amp;eliActId=422070&amp;regactid=422070" alt="vesmasine_Page_01.tiff"></p>
				<p>Кад се користи уметнути дисплеј, редослед приказивања ознаке је следећи: </p>
				<p>1) слика из става 5. овог члана приказује се на приказном уређају у близини цене производа; </p>
				<p>2) слика представља везу за ознаку; </p>
				<p>3) ознака се приказује након клика мишем, покретом миша или ширењем екрана на додир на слици; </p>
				<p>4) ознака се приказује на искачућем прозору, новој картици, новој страни или уметнутом дисплеју; </p>
				<p>5) за увећање ознаке на екранима на додир примењују се правила за уређаје за увећање на додир; </p>
				<p>6) приказивање ознаке прекида се помоћу опције затварања или другог стандардног механизма за затварање;</p>
				<p>7) алтернативни текст за графички приказ, који се приказује ако приказ ознаке није функционалан, јесте класа енергетске ефикасности производа са величином слова која је једнака величини слова за цену. </p>
				<p>Одговарајућа листа са подацима у електронском облику је видљива на приказном уређају у близини цене производа, у величини у којој је та листа са подацима јасно видљива и читљива. Када се листа са подацима види преко уметнутог дисплеја, у вези ка листи са подацима се јасно и читљиво наводи: „листа са подацима”. Ако се користи уметнути дисплеј, листа са подацима појављује се на први клик мишем, покретом миша или ширењем екрана на додир на слици.</p>
				<p class="bold">Мерења</p>
				<p class="clan">Члан 11.</p>
				<p>Да би се омогућила оцена тачности података садржаних у чл. 6–8. овог правилника, обављају се мерења применом поузданих, тачних и поновљивих поступака мерења, уз поштовање најсавременијих опште-признатих метода мерења, укључујући методе садржане у српским стандардима који су усаглашени са хармонизованим европским стандардима.</p>
				<p class="bold">Методологија одређивања класе енергетске ефикасности</p>
				<p class="clan">Члан 12.</p>
				<p>Методологија одређивања класе енергетске ефикасности машина за сушење веша са бубњем за домаћинство дата је у Прилозима 1. и 2.</p>
				<p class="bold">Сходна примена</p>
				<p class="clan">Члан 13.</p>
				<p>Одредбе овог правилника сходно се примењују на машине за сушење веша са бубњем за домаћинство, које користе електричну енергију и гас, а продају се за намене ван домаћинства, као и на уградне уређаје.</p>
				<p class="bold">Усклађеност са прописима Европске уније</p>
				<p class="clan">Члан 14.</p>
				<p>Овај правилник је усклађен са свим начелима и битним захтевима из Делегиране Уредбе Европске комисије бр. 392/2012 којом се допуњује Директива Европског парламента и Савета бр. 2010/30/EU.</p>
				<p class="bold">Прелазне одредбе</p>
				<p class="clan">Члан 15.</p>
				<p>Испоручиоци ће обезбедити захтеве из чл. 4. и 10. овог правилника у року од три месеца од дана ступања на снагу овог правилника.</p>
				<p>Продавци ће обезбедити захтеве из члана 5. овог правилника у року од три месеца од дана ступања на снагу овог правилника.</p>
				<p class="bold">Ступање на снагу</p>
				<p class="clan">Члан 16.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00032/2016-06</p>
				<p class="potpis">У Београду, 7. марта 2017. године</p>
				<p class="potpis">Министар,</p>
				<p class="potpis"><span class="bold">Александар Антић,</span> с.р.</p>
				<p class="auto-style1">&nbsp;</p>
				<p class="clan" style="text-align: right">Прилози </p>
				<p>&nbsp;</p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=422070&amp;regactid=422070" target="_blank">
				<span>Прилог 1</span><span lang="SR-CYRL-RS"> - </span><span>
				Класе енергетске ефикасности и класе eфикaснoсtи кoндeнзaциje
				</span></a> <o:p></o:p></p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=422070&amp;regactid=422070" target="_blank">
				Прилог 2<span lang="SR-CYRL-RS"> - </span>Израчунавање индекса 
				енергетске ефикасности, потрошње енергије машина за сушење веша 
				са бубњем на гас и пондерисане ефикасности кондензације</a><o:p></o:p></p>
				<p><span lang="SR-CYRL-RS">
				<a class="auto-style2" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=422070&amp;regactid=422070" target="_blank">
				Прилог 3 – Изглед и дизајн ознаке</a></span></p>
	</div>


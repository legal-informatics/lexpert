


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>Ha основу члана 7. Уредбе о мерама за спречавање неблаговременог измиривања новчаних обавеза јавног сектора према привредним субјектима („Службени гласник PC”, број 80/11),</p>
	<p>Министар финансија доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">за спровођење Уредбе о мерама за спречавање неблаговременог измиривања новчаних обавеза јавног сектора према привредним субјектима</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 94 од 14. 
	децембра 2011.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1. </p>
	<p>Овим правилником ближе се уређује начин спровођења Уредбе о мерама за спречавање неблаговременог измиривања новчаних обавеза јавног сектора према привредним субјектима (у даљем тексту: Уредба).</p>
	<p class="clan">Члан 2. </p>
	<p>Директни корисници буџетских средстава, у смислу закона којим се уређује буџетски систем, односно органи и организације Републике Србије и органи и службе локалне власти (у даљем тексту: дужник) дужни су да о неблаговремено измиреној новчаној обавези према привредном субјекту обавесте Министарство финансија – Управу за трезор (у даљем тексту: Управа), ради евидентирања и обрачунавања камате.</p>
	<p class="clan">Члан 3. </p>
	<p>Обавештење о неблаговремено измиреној новчаној обавези из члана 2. овог правилника (у даљем тексту: обавештење) садржи следеће податке:</p>
	<p>1) назив, ПИБ и ЈББК дужника;</p>
	<p>2) назив и ПИБ привредног субјекта – повериоца;</p>
	<p>3) основ настанка комерцијалне трансакције: број и датум фактуре, број и датум уговора или назив закона, уколико се комерцијална трансакција обавља по том основу;</p>
	<p>4) рок за измирење обавезе из основа настанка комерцијалне трансакције;</p>
	<p>5) рок из члана 3. Уредбе;</p>
	<p>6) износ неизмирене обавезе.</p>
	<p>Обавештење се доставља надлежној унутрашњој јединици Управе на Обрасцу НОЈС, који је одштампан уз овај правилник и чини његов саставни део, а може се преузети и са интернет сајта Управе.</p>
	<p>За тачност података из обавештења одговоран је подносилац обавештења.</p>
	<p class="clan">Члан 4.</p>
	<p>Дужник доставља обавештење Управи одмах по пријему писаног захтева привредног субјекта за обрачун камате из члана 4. Уредбе, уз који привредни субјект прилаже изјаву о испуњености уговором преузетих обавеза и потврду надлежног пореског органа о измиреним, доспелим обавезама према Републици Србији, у складу са чланом 4. став 2. Уредбе.</p>
	<p>По достављању обавештења из става 1. овог члана, дужник извештава Управу о стању те обавезе једном месечно и то до 15. у месецу за претходни месец.</p>
	<p class="clan">Члан 5.</p>
	<p>Ha новчане обавезе које нису измирене у роковима утврђеним чланом 3. Уредбе обрачунава се и плаћа камата у висини утврђеној законом којим се уређује порески поступак и пореска администрација.</p>
	<p>Обрачун камате из става 1. овог члана врши Управа и о износу обрачунате камате писаним путем обавештава дужника и привредног субјекта.</p>
	<p class="clan">Члан 6. </p>
	<p>На основу обавештења дужника Управа води евиденцију о неблаговремено измиреним новчаним обавезама јавног сектора према привредним субјектима и обрачунатим каматама на исте.</p>
	<p class="clan">Члан 7. </p>
	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-437/2011-16</p>
	<p class="potpis" style="line-height: 150%; margin-top: 0">У Београду, 5. децембра 2011. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">др 
	<span class="bold">Мирко Цветковић,</span> с.р.</p>
	<p class="potpis">&nbsp;</p>
	<p align="center"><img src="http://www.pravno-informacioni-sistem.rs/SlGlasnikPortal/slike/PRAVILNIK_opt.jpeg&amp;doctype=reg&amp;abc=cba&amp;eli=true&amp;eliActId=420309&amp;regactid=420309" alt="PRAVILNIK.tif"></p>


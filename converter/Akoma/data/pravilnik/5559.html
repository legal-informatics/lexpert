

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 11а став 4. Закона о управљању отпадом („Службени гласник РС”, бр. 36/09, 88/10, 14/16 и 95/18 – др. закон),</p>
			<p class="Basic-Paragraph">Министар заштите животне средине доноси</p>
			<p class="odluka-zakon">ПРАВИЛНИК</p>
			<p class="odluka-zakon">о листи мера превенције стварања отпада</p>
			<p class="centar">"Службени гласник РС", број 7 од 6. фебруара 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се листа мера превенције стварања отпада.</p>
			<p class="clan">Члан 2</p>
			<p class="Basic-Paragraph">Листу мера из члана 1. овог правилника чине мере које утичу на:</p>
			<p class="Basic-Paragraph">1) стварања отпада;</p>
			<p class="Basic-Paragraph">2) дизајн, производњу и фазу дистрибуције производа;</p>
			<p class="Basic-Paragraph">3) потрошњу и фазу употребе производа.</p>
			<p class="clan">Члан 3.</p>
			<p class="Basic-Paragraph">У мере које утичу на опште услове стварања отпада убрајају се:</p>
			<p class="Basic-Paragraph">1) коришћење планираних мера, или других економских инструмената којима се подстиче  ефикасно коришћење ресурса;</p>
			<p class="Basic-Paragraph">2) промоција истраживања и развоја у области постизања чистијих технологија и производа са мање отпада, као и ширење и коришћење резултата таквог истраживања и развоја;</p>
			<p class="Basic-Paragraph">3) развој ефикасних и садржајних индикатора притисака на животну средину повезаних са стварањем отпада у циљу доприноса спречавања настанка стварања отпада на нивоу јединице локалне самоуправе, аутономне покрајине и Републике Србије.</p>
			<p class="clan">Члан 4.</p>
			<p class="Basic-Paragraph">У мере које утичу на дизајн, производњу и фазу дистрибуције производа убрајају се:</p>
			<p class="Basic-Paragraph">1) подстицање еко-дизајна (систематске интеракције аспеката заштите животне средине у дизајн производа са циљем унапређења еколошких карактеристика производа током целог његовог циклуса);</p>
			<p class="Basic-Paragraph">2) пружање информација о техникама превенције стварања отпада са циљем једноставније примене најбоље доступних техника у индустрији;</p>
			<p class="Basic-Paragraph">3) организовање обуке надлежних органа у погледу укључивања захтева за превенцију стварања отпада приликом издавања дозвола у складу са законом којим се уређује управљање отпадом и законом којим се уређује интегрисано спречавање и контрола загађивања животне средине;</p>
			<p class="Basic-Paragraph">4) укључивање мера за спречавање производње отпада у постројењима за која се не издаје интегрисана дозвола – мере могу обухватити процену превенције или планове;</p>
			<p class="Basic-Paragraph">5) организовање кампања у циљу јачања свести или пружања финансијске помоћи и савета код доношења одлука и других видова подршке;</p>
			<p class="Basic-Paragraph">6) закључивање споразума, организовање форума потрошача/произвођача или секторских преговора како би се релевантни пословни или индустријски сектори подстакли да израде сопствене планове превенције стварања отпада или да замене производе (и/или њихову амбалажу) који производе превише отпада;</p>
			<p class="Basic-Paragraph">7) подстицање поузданог система управљања животном средином (ЕМС), укључујући и ЕМАС и ISO 14001.</p>
			<p class="clan">Члан 5.</p>
			<p class="Basic-Paragraph">У мере које утичу на потрошњу и фазу употребе производа убрајају се мере којима  се: </p>
			<p class="Basic-Paragraph">1) економским инструментима, подстиче одговорније понашање потрошача према животној средини у смислу куповине производа са што мање амбалаже;</p>
			<p class="Basic-Paragraph">2) подстиче организовање кампања подизања јавне свести и давање информација намењених јавности или одређеној групи потрошача;</p>
			<p class="Basic-Paragraph">3) подстиче коришћење еко-знака;</p>
			<p class="Basic-Paragraph">4)  подстиче сарадња са привредом и индустријом кроз израду посебних студија о коришћењу производа, у оквиру интегрисаних политика за коришћење производа, или са трговцима на мало о доступности информација о превенцији стварања отпада и коришћење производа који у мањој мери утичу на животну средину;</p>
			<p class="Basic-Paragraph">5) подстиче интеграција критеријума заштите животне средине и превенције стварања отпада у поступцима јавних и корпоративних набавки;</p>
			<p class="Basic-Paragraph">6)  подстиче поновна употреба и/или репарација (поправка) производа којима истиче рок трајања (или се из техничких разлога не могу користити), или њихових компоненти, посебно кроз образовне, економске, логистичке или друге мере као што је подршка или оснивање акредитованих центара за репарацију (поправке) и поновно коришћење производа, као и мреже за репарацију (поправку) у посебно густо насељеним регионима.</p>
			<p class="clan">Члан 6.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије.”</p>
			<p class="potpis">Број 110-00-00099/2018-06</p>
			<p class="potpis">У Београду, 24. јануара 2019. године</p>
			<p class="potpis">Министар,</p>
			<p class="potpis"><span class="bold">Горан Триван, </span>с.р.</p>
	</div>


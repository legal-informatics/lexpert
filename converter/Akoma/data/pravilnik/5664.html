


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 8а став 3. Закона о планирању и изградњи („Службени гласник РС”, бр. 72/09, 81/09 – исправка, 24/11, 121/12, 42/13 – УС, 50/13 – УС, 98/13 – УС, 132/14 и 145/14), </p>
				<p>Министар грађевинарства, саобраћаја и инфраструктуре доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о начину размене докумената и поднесака електронским путем и форми у којој се достављају акта у вези са обједињеном процедуром</p>
				<p class="auto-style1">"Службени гласник РС", број 113 од 30. 
				децембра 2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником уређује се начин размене докумената и поднесака електронским путем и форми у којој се достављају акта у вези са обједињеном процедуром.</p>
				<p class="clan">Члан 2.</p>
				<p>Сва акта која у вези са обједињеном процедуром доносе надлежни органи и имаоци јавних овлашћења, као и поднесци и документи који се достављају у обједињеној процедури, укључујући и техничку документацију, достављају се у форми електронског документа у PDF формату и који је препознатљив без обзира на платформу или оперативни систем који се користи.</p>
				<p>Електронском документу у обједињеној процедури мора се обезбедити aутентичност, веродостојност, целовитост и употребљивост.</p>
				<p>Поступање са електронским документом у обједињеној процедури врши се у складу са законом којим се уређује електронски документ и електронски потпис и прописима о канцеларијском пословању.</p>
				<p class="clan">Члан 3.</p>
				<p>Овлашћена лица која рукују електронским документима у информационом систему у обједињеној процедури дужна су да са њима поступају на начин којим ће се обезбедити поштовање права на заштиту података о личности, као и заштиту права интелектуалне својине, у складу са законом.</p>
				<p>Достава и чување електронских докумената која носе ознаку тајности, односно поверљивости, у складу са законом којим се уређује заштита тајних података, врши се ван Централног информационог система.</p>
				<p class="clan">Члан 4.</p>
				<p>Агенција за привредне регистре води Централну евиденцију обједињених процедура (у даљем тексту: Централна евиденција) у остваривању права на изградњу и коришћење објеката кроз Централни информациони систем, у складу са законом.</p>
				<p class="clan">Члан 5.</p>
				<p>Централна евиденција води се у складу са прописима о канцеларијском пословању.</p>
				<p class="clan">Члан 6.</p>
				<p>Пријем поднеска, укључујући и техничку документацију, врши се преко Централног информационог система.</p>
				<p>Поднесак је у форми електронског документа, сачињен у складу са законом којим се уређује електронски документ и правилником којим се уређује спровођење обједињене процедуре.</p>
				<p>Поднесак је потписан квалификованим електронским сертификатом.</p>
				<p>Пријем поднеска врши се у складу са законом на начин који гарантује интегритет, непромењивост и непорецивост примљеног документа, заштиту од неовлашћеног приступа, обраде и уништења документа.</p>
				<p class="clan">Члан 7.</p>
				<p>Правни акт који, у обједињеној процедури, доноси надлежни орган и ималац јавних овлашћења, доноси се у складу са законом којим се уређује планирање и изградња.</p>
				<p>Правни акт је потписан квалификованим електронским сертификатом од стране овлашћеног лица.</p>
				<p>Правни акт овлашћено лице уноси у Централни информациони систем, сем када је подзаконским актом којим се уређује спровођење обједињене процедуре прописано да се достави органу надлежном за издавање грађевинске дозволе. </p>
				<p class="clan">Члан 8.</p>
				<p>Надлежни органи и имаоци јавних овлашћења размењују поднеске и акта донета у обједињеној процедури ауторизованим приступањем Централном информационом систему.</p>
				<p>Документ који изворно није израђен у електронском облику доставља се кроз Централни информациони систем након извршене дигитализације, у складу са законом којим се уређује електронски документ, са квалификованим потписом лица које доставља документ, којим се потврђује верност документа у електронском облику изворнику, односно са квалификованим потписом лица надлежног за оверу докумената када је то прописано подзаконским актом којим се уређује спровођење обједињене процедуре.</p>
				<p class="clan">Члан 9.</p>
				<p>Правни акт који у обједињеној процедури доноси надлежни орган и ималац јавних овлашћења, доставља се преко Централног информационог система, у форми електронског документа, у складу са законом којим се уређује електронски документ, у формату прописаном правилником којим се уређује спровођење обједињене процедуре.</p>
				<p>За електронска документа достављена преко Централног информационог система важи правна претпоставка интегритета података, као и поузданости датума и времена слања или примања.</p>
				<p class="clan">Члан 10.</p>
				<p>Чување електронских докумената се врши на начин који обезбеђује да се, без обзира на платформу, односно оперативни систем који се користи:</p>
				<p>1) у сваком тренутку може репродуковати целокупан садржај електронског документа и утврдити време његовог настанка;</p>
				<p>2) у дигиталном или штампаном облику може доставити без одлагања, а најдаље у року од два радна дана;</p>
				<p>3) одржава за све време чувања, и мигрира, односно пребацује, на нове носаче у прописаним форматима и утврђеним роковима чувања.</p>
				<p>Поднесци, акта и прилози примљени, односно сачињени у облику електронског документа у вези са обједињеном процедуром, чувају се у Централној евиденцији обједињених процедура, у року који је законом прописан за чување тих докумената.</p>
				<p>Поднесци, акта и прилози примљени, односно сачињени у облику електронског документа чувају се у информационом систему.</p>
				<p>У информационом систему чувају се и електронске копије поднесака, аката и прилога за које је извршена дигитализација.</p>
				<p class="clan">Члан 11.</p>
				<p>Електронска архива је део информационог система, у оквиру кога се чувају поднесци акта и прилози у електронском облику, тако да је осигурано дуготрајно чување електронске архивске грађе, њено одржавање, мигрирање односно пребацивање на нове носаче у прописаним форматима, у складу са утврђеним роковима чувања.</p>
				<p class="clan">Члан 12.</p>
				<p>Средства за функционисање Централне евиденције, односно Централног информационог система за спровођење обједињене процедуре, обезбеђују се из накнада за обављање послова у складу са овим правилником, а могу се обезбедити и из других извора.</p>
				<p>Средства за успостављање и вођење Централног информационог система за спровођење обједињене процедуре и вођење Централне евиденције обезбеђују се из донација и накнада за послове које Агенција за привредне регистре обавља у складу са законом и овим правилником.</p>
				<p>За послове које у складу са законом обавља Агенција за привредне регистре, тој агенцији припада накнада према тарифнику који утврђује Управни одбор Агенције за привредне регистре.</p>
				<p>Влада даје сагласност на тарифник из става 1. овог члана.</p>
				<p class="clan">Члан 13.</p>
				<p>На сва питања која се односе на обједињену процедуру, а која нису уређена овим правилником, сходно се примењују одредбе закона којим се уређују планирање и изградња, закона којим се уређује документ и електронски потпис, као и подзаконских аката којима се уређује канцеларијско пословање органа државне управе и електронско канцеларијско пословање и поступак спровођења обједињене процедуре.</p>
				<p class="clan">Члан 14.</p>
				<p>Овај правилник ступа на снагу 1. јануара 2016. године.</p>
				<p class="potpis">Број 110-00-00363/201507</p>
				<p class="auto-style2">У Београду, 30. децембра 2015. године</p>
				<p class="auto-style2">Министар, </p>
				<p class="auto-style2">проф. др <span class="bold">Зорана Михајловић, </span>с.р. </p>
	</div>


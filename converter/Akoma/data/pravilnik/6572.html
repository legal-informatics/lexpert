


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 30. став 14. Закона о дуалном образовању („Службени гласник РС”, број 101/17), </p>
			<p class="Basic-Paragraph">Министар просвете, науке и технолошког развоја доноси</p>
			<p class="odluka-zakon">ПРАВИЛНИК</p>
			<p class="odluka-zakon">о програму обуке, ближим условима и другим питањима од значаја за полагање испита за инструктора</p>
			<p class="centar">"Службени гласник РС", број 70 од 21. септембра 
			2018.</p>
			<p class="bold">Предмет уређивања</p>
			<p class="clan">Члан 1.</p>
			<p class="Basic-Paragraph">Овим правилником утврђује се Програм обуке за инструктора као и ближи услови и друга питања од значаја за полагање испита за стицање лиценце инструктора.</p>
			<p class="bold">Обука за полагање испита за инструктора</p>
			<p class="clan">Члан 2.</p>
			<p class="Basic-Paragraph">Обуку за полагање испита за инструктора спроводи Привредна комора Србије (у даљем тексту: Привредна комора) на основу програма обуке инструктора (у даљем тексту: програм обуке), у складу са Законом о дуалном образовању (у даљем тексту: закон) и овим правилником.</p>
			<p class="Basic-Paragraph">Програм обуке заснован је на опису компетенција које произлазе из одговорности и услова прописаних Законом о дуалном образовању.</p>
			<p class="Basic-Paragraph">Сврха програма обуке је осигурање квалитета реализације учења кроз рад путем дефинисања исхода којима се обезбеђује оспособљеност инструктора за успешно планирање, реализацију и праћење компетенција ученика.</p>
			<p class="Basic-Paragraph">Обука за инструктора траје 40 сати.</p>
			<p class="Basic-Paragraph">Програм обуке садржи пет области: примена законодавног оквира у учењу кроз рад, планирање и припрема учења кроз рад, реализација учења кроз рад, праћење и вредновање компетенција у учењу кроз рад и подршка развоју ученика у учењу кроз рад.</p>
			<p class="Basic-Paragraph">Програм обуке одштампан је уз овај правилник и чини његов саставни део.</p>
			<p class="bold">Подношење захтева за спровођење обуке за инструктора</p>
			<p class="clan">Члан 3.</p>
			<p class="Basic-Paragraph">Послодавац који има намеру да се укључи у дуално образовање, подноси захтев Привредној комори за обављање обуке запослених за стицање лиценце за инструктора.</p>
			<p class="Basic-Paragraph">Запослени кога послодавац пријављује за обуку мора да испуњава услове прописане чланом 11. став 1. тачка 6) и чланом 29. став 1. тач. 1)–4) закона.</p>
			<p class="clan">Члан 4.</p>
			<p class="Basic-Paragraph">Уз захтев за спровођење обуке за инструктора, послодавац у оригиналу или овереној копији доставља доказе да запослени испуњава услове из члана 3. става 2. овог правилника. </p>
			<p class="Basic-Paragraph">Поред документације из става 1. овог члана, послодавац уз захтев доставља и доказ о уплати накнаде за спровођење обуке, у складу са општим актом Привредне коморе.</p>
			<p class="Basic-Paragraph">Послодавца који поднесе захтев који не садржи све потребне доказе, Привредна комора обавештава да у року од осам дана од дана пријема обавештења допуни захтев.</p>
			<p class="Basic-Paragraph">Уколико у року из става 3. овог члана подносилац захтева не допуни захтев, захтев се одбацује. </p>
			<p class="bold">Спровођење обуке за инструктора</p>
			<p class="clan">Члан 5.</p>
			<p class="Basic-Paragraph">Обуке за инструкторе се организују у терминима оглашеним на званичној интернет страници Привредне коморе. </p>
			<p class="Basic-Paragraph">Привредна комора може да организује обуку и у другим терминима на захтев једног или више послодаваца.</p>
			<p class="Basic-Paragraph">Број полазника у групи не може бити већи од 15 по једном тренеру.</p>
			<p class="Basic-Paragraph">Обуке се реализују применом комбинованих метода рада са одраслим полазницима (кратка предавања, практичне вежбе, дискусије и сл.), предавања у просторијама Привредне коморе или послодавца, а теоријски део обуке се може реализовати путем онлајн курсева у складу са информатичким компетенцијама кандидата. </p>
			<p class="Basic-Paragraph">Обуке реализују тренери које одређује Привредна комора, у складу са својим општим актом.</p>
			<p class="Basic-Paragraph">Полазници морају похађати најмање 80% предвиђених часове обуке.</p>
			<p class="Basic-Paragraph">Изузетно, полазници могу оправдати своје одсуство у случају болести и друге спречености, уз обавезу надокнаде пропуштених предавања. </p>
			<p class="Basic-Paragraph">Полазницима који су похађали цео програм обуке, односно најмање 80% предвиђених часове обуке, Привредна комора издаје потврду о завршеној обуци за инструкторе.</p>
			<p class="bold">Организација испита за лиценцу за инструктора</p>
			<p class="clan">Члан 6.</p>
			<p class="Basic-Paragraph">Привредна комора организује полагање испита за лиценцу инструктора за лица из члана 5. став 8. овог правилника.</p>
			<p class="Basic-Paragraph">Термине за полагање испита за лиценцу инструктора, Привредна комора оглашава на својој званичној интернет страници.</p>
			<p class="Basic-Paragraph">Испит за лиценцу за инструктора може се организовати и у другим терминима на захтев лица која су завршила обуку, а нису положила испит.</p>
			<p class="Basic-Paragraph">Уз захтев за полагање испита доставља се потврда о плаћеној накнади за полагање испита, у складу са општим актом Привредне коморе.</p>
			<p class="Basic-Paragraph">Материјали за припрему испита за лиценцу доступни су на интернет страници Привредне коморе.</p>
			<p class="bold">Комисија за полагање испита за лиценцу инструктора</p>
			<p class="clan">Члан 7.</p>
			<p class="Basic-Paragraph">Испит за лиценцу инструктора полаже се пред Комисијом за полагање испита за инструктора (у даљем тексту: Комисија) коју образује Привредна комора. </p>
			<p class="Basic-Paragraph">Комисија се образује за реализацију сваког испита и има најмање три члана, и то:</p>
			<p class="Basic-Paragraph">1) најмање једног члана стручњака за област рада, којег из реда својих чланова предлаже Привредна комора, који има најмање пет година радног искуства у струци;</p>
			<p class="Basic-Paragraph">2) најмање једног члана на предлог министарства надлежног за образовање (у даљем тексту: Министарство) из реда просветних саветника запослених у Министарству или спољних сарадника;</p>
			<p class="Basic-Paragraph">3) најмање једног члана на предлог Завода за унапређивање образовања и васпитања (у даљем тексту: Завод) из реда саветника-координатора запослених у Заводу, који су стручњаци за подручје рада, а који имају најмање пет године радног искуства у струци.</p>
			<p class="Basic-Paragraph">Привредна комора, Министарство и Завод предлажу најмање по три лица у складу са ставом 2. овог члана за листу са које се именују чланови Комисије.</p>
			<p class="Basic-Paragraph">Решењем о именовању Комисије, из реда чланова именује се председник Комисије као и секретар Комисије из реда запослених у Привредној комори.</p>
			<p class="bold">Садржај испита</p>
			<p class="clan">Члан 8.</p>
			<p class="Basic-Paragraph">Испит се, по правилу реализује у једном дану и састоји се из писаног и усменог дела.</p>
			<p class="Basic-Paragraph">Кандидат полаже прво писани део испита, који представља тест објективног типа за проверу достигнутости исхода знања свих области утврђених програмом обуке.</p>
			<p class="Basic-Paragraph">Писани део испита траје 60–90 минута и реализује се у групи.</p>
			<p class="Basic-Paragraph">Усмени део испита полаже се након писаног дела и реализује се решавањем ситуација из праксе за проверу примене знања и вештина у учењу кроз рад.</p>
			<p class="Basic-Paragraph">Усмени део испита траје 20–30 минута и реализује се индивидуално.</p>
			<p class="Basic-Paragraph">Испиту, поред кандидата могу да присуствују тренери, чланови и секретар Комисије.</p>
			<p class="bold">Оцењивање на испиту</p>
			<p class="clan">Члан 9.</p>
			<p class="Basic-Paragraph">Комисија прегледа писани део испита према унапред припремљеном кључу. </p>
			<p class="Basic-Paragraph">На основу резултата писаног и усменог дела утврђује се успех кандидата на испиту.</p>
			<p class="Basic-Paragraph">Успех на испиту исказује се једном описном оценом: „положио” или „није положио”.</p>
			<p class="Basic-Paragraph">Кандидат је положио испит уколико је из оба дела испита оцењен са „положио”.</p>
			<p class="Basic-Paragraph">Кандидат је положио писани део испита ако има најмање 60% од укупно могућег броја бодова.</p>
			<p class="Basic-Paragraph">Кандидат који положи само један део испита, има право на полагање другог дела испита у следећем испитном року.</p>
			<p class="Basic-Paragraph">Кандидат који не положи и писани и усмени део испита сматра се да није положио испит у целини.</p>
			<p class="bold">Записник о полагању испита</p>
			<p class="clan">Члан 10.</p>
			<p class="Basic-Paragraph">Записник о полагању испита води секретар Комисије. </p>
			<p class="Basic-Paragraph">Записник садржи: податке о председнику и члановима Комисије, кандидату, број и датум обавештења о одобреном полагању, место, дан и час полагања испита, задатке са испита, општи успех на испиту, податке о одустајању од полагања и друге податке од значаја за полагање испита.</p>
			<p class="Basic-Paragraph">Записник потписују председник, чланови и секретар Комисије. </p>
			<p class="Basic-Paragraph">Саставни део записника су тестови којима је обављен писани део испита.</p>
			<p class="Basic-Paragraph">Привредна комора чува записнике и води евиденцију о спроведеним испитима.</p>
			<p class="bold">Одлагање испита</p>
			<p class="clan">Члан 11.</p>
			<p class="Basic-Paragraph">Уколико је кандидат из оправданих разлога спречен да приступи полагању испита, дужан је да секретару Комисије и свом послодавцу достави одговарајуће доказе.</p>
			<p class="Basic-Paragraph">Кандидат из става 1. овог члана има право полагања испита у наредном испитном року без плаћања надокнаде за полагање испита.</p>
			<p class="bold">Обавештавање о успеху на испиту и издавање лиценце</p>
			<p class="clan">Члан 12.</p>
			<p class="Basic-Paragraph">Секретар Комисије у року од осам дана од дана спровођења испита обавештава кандидата преко његовог послодавца о постигнутом успеху на испиту.</p>
			<p class="Basic-Paragraph">Кандидатима који нису положили писани део испита доставља се копија записника са испита.</p>
			<p class="Basic-Paragraph">Кандидату који је положио испит за лиценцу Привредна комора издаје лиценцу за инструктора.</p>
			<p class="Basic-Paragraph">Податке о издатој лиценци за инструктора Привредна комора уписује у Регистар издатих лиценци, у складу са Законом. </p>
			<p class="bold">Ступање на снагу</p>
			<p class="clan">Члан 13.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00636/2018-18</p>
			<p class="potpis">У Београду, 13. септембра 2018. године</p>
			<p class="potpis">Министар,</p>
			<p class="potpis"><span class="bold">Младен Шарчевић,</span> с.р.</p>
			<p class="clan" style="text-align: right">Прилог</p>
			<p class="bold"><span class="bold">Програм обуке инструктора</span></p>
			<p class="Basic-Paragraph"><span class="bold">Циљ обуке</span> је развој компетенција инструктора за реализацију учења кроз рад. </p>
			<p class="Basic-Paragraph">Програм саджи пет области:</p>
			<p class="Basic-Paragraph"><span class="bold">Примена законодавног оквира у учењу кроз рад</span></p>
			<p class="Basic-Paragraph"><span class="bold">Планирање и припрема учења кроз рад</span></p>
			<p class="Basic-Paragraph"><span class="bold">Реализација учења кроз рад</span></p>
			<p class="Basic-Paragraph"><span class="bold">Праћење и вредновање компетенција у учењу кроз рад</span></p>
			<p class="Basic-Paragraph"><span class="bold">Подршка развоју ученика у учењу кроз рад</span></p>
			<p class="Basic-Paragraph">Програмом обуке се детаљно описују <span class="bold">компетенције</span>, очекивани <span class="bold">исходи знања, вештина и ставова</span> и <span class="bold">препоручени садржаји</span>. </p>
			<p class="bold"><span class="bold">Област 1: Примена законодавног оквира у учењу кроз рад</span></p>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style" colspan="3">
							<p class="Basic-Paragraph">Након савладане обуке инструктор ће бити у стању да:</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Компетенције</p>
						</td>
						<td class="No-Table-Style">
							<p class="Basic-Paragraph">Исходи (знања, вештине и ставови)</p>
						</td>
						<td class="No-Table-Style">
							<p class="Basic-Paragraph">Препоручени садржаји</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">1.1 Разуме регулаторни оквир за спровођење учења кроз рад</span></p>
						</td>
						<td class="No-Table-Style">
							<p class="Basic-Paragraph">– представи карактеристике дуалног образовања и његово место у систему стручног образовања;</p>
							<p class="Basic-Paragraph">– опише структуру, функције и циљеве прописа у вези са учењем кроз рад;</p>
							<p class="Basic-Paragraph">– наведе последице неиспуњења прописаних захтева који се односе на послодавца и инструктора;</p>
							<p class="Basic-Paragraph">– препозна институције које пружају подршку у учењу кроз рад; </p>
							<p class="Basic-Paragraph">– учествује у припреми неопходних услова за укључивање послодавца у учењу кроз рад;</p>
							<p class="Basic-Paragraph">– разуме права, обавезе и одговорности ученика;</p>
							<p class="Basic-Paragraph">– поштује прописе у свакодневном раду са ученицима у учењу кроз рад;</p>
							<p class="Basic-Paragraph">– препознаје случајеве повреде правила понашања и неиспуњавања обавеза ученика;</p>
							<p class="Basic-Paragraph">– објасни ризике радних места и мере безбедности и здравља на раду;</p>
							<p class="Basic-Paragraph">– брине о безбедности и здрављу ученика у учењу кроз рад;</p>
						</td>
						<td class="No-Table-Style">
							<p class="Basic-Paragraph">– Општи принципи, циљеви и исходи образовања и васпитања </p>
							<p class="Basic-Paragraph">– Циљеви и општи исходи средњег образовања и васпитања</p>
							<p class="Basic-Paragraph">– Међупредметне компетенције за крај средњег образовања</p>
							<p class="Basic-Paragraph">– Кључне компетенције за целоживотно учење</p>
							<p class="Basic-Paragraph">– Права детета и ученика, обавезе и одговорности ученика </p>
							<p class="Basic-Paragraph">– Васпитне и васпитно дисциплинске мере и правна заштита ученика</p>
							<p class="Basic-Paragraph">– Практична настава и професионална пракса</p>
							<p class="Basic-Paragraph">– Значење појмова (дуално образовање, послодавац, учење кроз рад, инструктор, координатор учења кроз рад, план реализације учења кроз рад)</p>
							<p class="Basic-Paragraph">– Принципи и циљеви дуалног образовања</p>
							<p class="Basic-Paragraph">– Обим, период и место реализације учења кроз рад</p>
							<p class="Basic-Paragraph">– Услови за извођење учења кроз рад код послодавца </p>
							<p class="Basic-Paragraph">– Регулисање односа и одговорности ученика, школе и послодавца у учењу кроз рад</p>
							<p class="Basic-Paragraph">– Заштита права ученика</p>
							<p class="Basic-Paragraph">– Материјално и финансијско обезбеђење ученика</p>
							<p class="Basic-Paragraph">– Заштита и безбедност ученика у установи и забрана насиља и злостављања, дискриминације и занемаривања</p>
							<p class="Basic-Paragraph">– Прописи безбедности и здравља на раду и превентивне мере за безбедан и здрав рад младих</p>
							<p class="Basic-Paragraph">– Опасан рад за децу</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">1.2 Представи стандард квалификације и програмски оквир учења кроз рад </span></p>
						</td>
						<td class="No-Table-Style">
							<p class="Basic-Paragraph">– опише важност одређених занимања и потребе послодавца у контексту развоја кадрова;</p>
							<p class="Basic-Paragraph">– разуме систем квалификација и начин развоја програма у стручном образовању;</p>
							<p class="Basic-Paragraph">– разликује елементе стандарда квалификације;</p>
							<p class="Basic-Paragraph">– објасни значај и улогу стандарда квалификације у учењу кроз рад;</p>
							<p class="Basic-Paragraph">– опише структуру програма наставе и учења и садржај програма предмета у оквиру којег (их) се реализује учење кроз рад;</p>
							<p class="Basic-Paragraph">– опише програм и услове за реализацију завршног и практичног дела матурског испита;</p>
							<p class="Basic-Paragraph">– уважава садржај програма и стандарда квалификације и поступа у складу са тим оквиром;</p>
						</td>
						<td class="No-Table-Style">
							<p class="Basic-Paragraph">– Стандард квалификације </p>
							<p class="Basic-Paragraph">– Циљеви и исходи учења</p>
							<p class="Basic-Paragraph">– Програм наставе и учења – структура и функција</p>
							<p class="Basic-Paragraph">– Национални оквир квалификација у републици Србији </p>
							<p class="Basic-Paragraph">– Праћење и оцењивање ученика, испити у стручном образовању</p>
							<p class="Basic-Paragraph">– Циљ, структура, критеријуми оцењивања и радни задаци на завршном/матурском испиту</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">1.3 Обавља улогу инструктора на прописан начин </span></p>
						</td>
						<td class="No-Table-Style">
							<p class="Basic-Paragraph">– опише улоге и одговорности инструктора у учењу кроз рад;</p>
							<p class="Basic-Paragraph">– идентификује сопствене компетенције и препозна мотиве за обављање улоге инструктора;</p>
							<p class="Basic-Paragraph">– представи сопствене задатке и обавезе у реализацији учења кроз рад;</p>
							<p class="Basic-Paragraph">– препознају јаке и слабе стране код себе и ученика;</p>
							<p class="Basic-Paragraph">– промовише позитивне моделе понашања у професионалном контексту;</p>
							<p class="Basic-Paragraph">– уважава права и потребе ученика;</p>
							<p class="Basic-Paragraph">– решава конкретне ситуације и адаптира услове за ефикасно спровођење учења;</p>
						</td>
						<td class="No-Table-Style">
							<p class="Basic-Paragraph">– правна основа, захтеви у вези са улогама и одговорностима инструктора</p>
							<p class="Basic-Paragraph">– Компетенције, обука и лиценца инструктора</p>
							<p class="Basic-Paragraph">– Знања, вештине и ставови за област рада инструктора</p>
							<p class="Basic-Paragraph">– Природа и карактеристике унутрашње и спољашње мотивације</p>
							<p class="Basic-Paragraph">– Инструктор као модел</p>
							<p class="Basic-Paragraph">– Савремени концепти/идеје менторског/инструкторског рада</p>
						</td>
					</tr>
				</tbody>
			</table>
			<p class="Basic-Paragraph"><span class="bold">Област 2: Планирање и припрема учења кроз рад</span></p>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style" colspan="3">
							<p class="Basic-Paragraph">Након савладане обуке инструктор ће бити у стању да:</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Компетенције</p>
						</td>
						<td class="No-Table-Style">
							<p class="Basic-Paragraph">Исходи (знања, вештине и ставови)</p>
						</td>
						<td class="No-Table-Style">
							<p class="Basic-Paragraph">Препоручени садржаји</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">2.1 Обезбеђује неопходне услове за реализацију учења кроз рад</span></p>
						</td>
						<td class="No-Table-Style">
							<p class="Basic-Paragraph">– објасни важност организације окружења за учење (место, време, ресурси);</p>
							<p class="Basic-Paragraph">– процени услове за учење кроз рад код послодавца;</p>
							<p class="Basic-Paragraph">– изради план реализације учења кроз рад у сарадњи са координатором учења кроз рад;</p>
							<p class="Basic-Paragraph">– осигурава услове (техничке и безбедносне) за учење на различитим радним местима;</p>
							<p class="Basic-Paragraph">– повезује кључне актере у реализацији учења кроз рад;</p>
							<p class="Basic-Paragraph">– руководи се исходима учења приликом планирања и реализације учења кроз рад уважавајући могућности и захтеве радног процеса;</p>
						</td>
						<td class="No-Table-Style">
							<p class="Basic-Paragraph">– Предуслови за реализацију учења кроз рад</p>
							<p class="Basic-Paragraph">– Организација – клима, вредности и култура</p>
							<p class="Basic-Paragraph">– Мере безбедности и здравља на раду код послодавца</p>
							<p class="Basic-Paragraph">– Стандард квалификације – полазна основа за планирање учења кроз рад</p>
							<p class="Basic-Paragraph">– Планирање оријентисано на исходе учења</p>
							<p class="Basic-Paragraph">– План реализације учења кроз рад – структура, нивои, динамика</p>
							<p class="Basic-Paragraph">– Принципи и правила тимског рада и сарадње</p>
							<p class="Basic-Paragraph">– Мрежа главних актера који сарађују у реализацији учења кроз рад</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">2.2 Организује увођење ученика у учење кроз рад</span></p>
						</td>
						<td class="No-Table-Style">
							<p class="Basic-Paragraph">– објасни значај, сврху и елементе добро организованог увођења ученика у учење кроз рад;</p>
							<p class="Basic-Paragraph">– информише ученике и родитеље о интерним правилима и примени мера безбедности и здравља на раду; </p>
							<p class="Basic-Paragraph">– изради план увођења ученика у учење кроз рад;</p>
							<p class="Basic-Paragraph">– прати адаптацију ученика на организацију и процес рада и превенира рано одустајање;</p>
							<p class="Basic-Paragraph">– успостави сарадњу са колегама у предузећу и координира њихово укључивање у реализацију учења кроз рад;</p>
						</td>
						<td class="No-Table-Style">
							<p class="Basic-Paragraph">– Окружење за учење – подршка развоју културе учења</p>
							<p class="Basic-Paragraph">– Организација – интерна правила и могућности за задовољење различтих потреба ученика;</p>
							<p class="Basic-Paragraph">– План увођења ученика у реализацију учења кроз рад</p>
							<p class="Basic-Paragraph">– Координирање учења на радним местима: садржаји и исходи (подручја учења и подручја деловања) и облици сарадње на местима за учење</p>
							<p class="Basic-Paragraph">– Фактори који утичу на успешну адаптацију ученика: изазовни задаци, разноврсне активности, социјализација</p>
						</td>
					</tr>
				</tbody>
			</table>
			<p class="Basic-Paragraph"><span class="bold">Област 3: Реализација учења кроз рад</span></p>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style" colspan="3">
							<p class="Basic-Paragraph">Након савладане обуке инструктор ће бити у стању да:</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Компетенције</p>
						</td>
						<td class="No-Table-Style">
							<p class="Basic-Paragraph">Исходи (знања, вештине и ставови)</p>
						</td>
						<td class="No-Table-Style">
							<p class="Basic-Paragraph">Препоручени садржаји</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">3.1 Креира ситуације учења на основу плана реализације учења кроз рад</span></p>
						</td>
						<td class="No-Table-Style">
							<p class="Basic-Paragraph">– опише различите методе учења кроз рад и њихову примену и сврсисходност за достизање различитих исхода учења;</p>
							<p class="Basic-Paragraph">– планира и прилагођава методе захтевима плана реализације учења и условима у компанији;</p>
							<p class="Basic-Paragraph">– бира методе, задатке и средства према знањима, искуствима и специфичним карактеристикама ученика (групе) и примењују их у конкретним ситуацијама;</p>
							<p class="Basic-Paragraph">– активно укључује ученике комбинујући методе учења и рада;</p>
							<p class="Basic-Paragraph">– подржава иницијативу ученика, предузетничке компетенције и препознајеталенте у контексту подручја рада;</p>
							<p class="Basic-Paragraph">– подстиче развој кључних компетенција у процесу учења кроз рад;</p>
							<p class="Basic-Paragraph">– упућује ученике на придржавање мера безбедности и здравља на раду;</p>
						</td>
						<td class="No-Table-Style">
							<p class="Basic-Paragraph">– Учење – карактеристике, врсте, фактори...</p>
							<p class="Basic-Paragraph">– Дидактички принципи: повезивање учења и рада, теорије и праксе...</p>
							<p class="Basic-Paragraph">– Учење у реалним условима, предности учења на радном месту</p>
							<p class="Basic-Paragraph">– Теорије учења – искуствено учење...</p>
							<p class="Basic-Paragraph">– Методе учења – врсте и примена у учењу кроз рад</p>
							<p class="Basic-Paragraph">– Учење оријентисано на радни задатак – самостално планирање, извођење и процена</p>
							<p class="Basic-Paragraph">– Кључне компетенције – вештине решавања проблема у различитим ситуацијама – проблемски приступ учењу</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">3.2 Води ученика ка самосталном извођењу радних задатака</span></p>
						</td>
						<td class="No-Table-Style">
							<p class="Basic-Paragraph">– разуме концепт самосталности и одговорности ученика у свим фазама учења кроз рад:планирање, извршење, контрола, документовање и самопроцена;</p>
							<p class="Basic-Paragraph">– додељује радне задатке у складу са нивоом развоја компетенција ученика;</p>
							<p class="Basic-Paragraph">– подстиче ученике на рефлексију о сопственом раду;</p>
							<p class="Basic-Paragraph">– обезбеђује довољно прилика за учење и увежбавање у функцији осамостаљивања ученика;</p>
							<p class="Basic-Paragraph">– води разговоре подршке и евалуациони разговор са учеником;</p>
							<p class="Basic-Paragraph">– примењује мере које јачају самоувереност ученика као будућих професионалаца;</p>
							<p class="Basic-Paragraph">– подржи и оснажи ученика за реализацију завршног/матурског испита;</p>
						</td>
						<td class="No-Table-Style">
							<p class="Basic-Paragraph">– Концепт развоја компетенција – од почетника до самосталног извршиоца</p>
							<p class="Basic-Paragraph">– Учење на грешкама</p>
							<p class="Basic-Paragraph">–  Самовредновање у функцији даљег учења</p>
							<p class="Basic-Paragraph">– Улога инструктора у вођењу ученика ка самосталном извођењу</p>
							<p class="Basic-Paragraph">– Награда, похвала у функцији успешног учења и напредовања</p>
						</td>
					</tr>
				</tbody>
			</table>
			<p class="Basic-Paragraph"><span class="bold">Област 4: Праћење и вредновање компетенција у учењу кроз рад</span></p>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style" colspan="3">
							<p class="Basic-Paragraph">Након савладане обуке инструктор ће бити у стању да:</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Компетенције</p>
						</td>
						<td class="No-Table-Style">
							<p class="Basic-Paragraph">Исходи (знања, вештине и ставови)</p>
						</td>
						<td class="No-Table-Style">
							<p class="Basic-Paragraph">Препоручени садржаји</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">4.1 Примењује различите методе, технике и инструменте за праћење и процену компетенција у учењу кроз рад</span></p>
						</td>
						<td class="No-Table-Style">
							<p class="Basic-Paragraph">– објасни значај континуираног праћења процеса напредовања и постигнућа у учењу кроз рад;</p>
							<p class="Basic-Paragraph">– утврди различите методе оцењивања и њихову примену у праћењу знања, вештина, ставова односно компетнција које се стичу у учењу кроз рад;</p>
							<p class="Basic-Paragraph">– примењује принципе оцењивања у складу са прописима;</p>
							<p class="Basic-Paragraph">– израђује инструменте за праћење и процену и на основу њих и критеријума даје структурисану повратну информацију ученику;</p>
							<p class="Basic-Paragraph">– наведе врсте документације за праћење и вредновање;</p>
							<p class="Basic-Paragraph">– води евиденцију о постигнућима и редовности сваког ученика и о томе извештава координатора учења кроз рад и родитеље;</p>
							<p class="Basic-Paragraph">– учествује у (пр)оцени компетенција према стандарду квалификације у сарадњи са координатором учења кроз рад; </p>
							<p class="Basic-Paragraph">– учествује у изради описа индивидуалних постигниућа у додатку дипломи;</p>
						</td>
						<td class="No-Table-Style">
							<p class="Basic-Paragraph">– Правилник о оцењивању</p>
							<p class="Basic-Paragraph">– Праћење и процена саставни део учења кроз рад</p>
							<p class="Basic-Paragraph">– Принципи оцењивања</p>
							<p class="Basic-Paragraph">– Врсте оцењивања</p>
							<p class="Basic-Paragraph">– Критеријуми оцењивања</p>
							<p class="Basic-Paragraph">– Инструменти за праћење и процену – основни принципи за развој и прилгођавање инструмената (протоколи, чек-листе...)</p>
							<p class="Basic-Paragraph">– Оцењивање компетенција – методе и технике</p>
							<p class="Basic-Paragraph">– Приговори на оцењивање, оцену и спит</p>
							<p class="Basic-Paragraph">– Документација за праћење и вредновање </p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">4.2 Користи податке из праћења за унапређивање компетенција ученика и квалитета учења кроз рад</span></p>
						</td>
						<td class="No-Table-Style">
							<p class="Basic-Paragraph">– анализира постигнућа сваког ученика и адаптира методе учења и процене у циљу постизања напретка у учењу;</p>
							<p class="Basic-Paragraph">– укључује ученике у процену постигнућа (сампороцена) и процену квалитета учења кроз рад;</p>
							<p class="Basic-Paragraph">– препознаје могућности за побољшање сопствених постигнућа у учењу кроз рад;</p>
							<p class="Basic-Paragraph">– уочава области у којима има потребе за унапређивањем учења код послодавца;</p>
							<p class="Basic-Paragraph">– прати задовољство ученика реализацијом учења кроз рад;</p>
							<p class="Basic-Paragraph">– процењује успешност реализације учења кроз рад у односу на план реализације;</p>
						</td>
						<td class="No-Table-Style">
							<p class="Basic-Paragraph">– Вредновање и самовредновање;</p>
							<p class="Basic-Paragraph">– Извештаји о реалиазцији учења кроз рад;</p>
							<p class="Basic-Paragraph">– Технике за процену задовољства реализацијом учења кроз рад – анкете, интервјуи, скале процене...</p>
						</td>
					</tr>
				</tbody>
			</table>
			<p class="Basic-Paragraph"><span class="bold">Област 5: Подршка развоју ученика у учењу кроз рад</span></p>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style" colspan="3">
							<p class="Basic-Paragraph">Након савладане обуке инструктор ће бити у стању да:</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Компетенције</p>
						</td>
						<td class="No-Table-Style">
							<p class="Basic-Paragraph">Исходи (знања, вештине и ставови)</p>
						</td>
						<td class="No-Table-Style">
							<p class="Basic-Paragraph">Препоручени садржаји</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">5.1 Сагледа и уважи развојне и индивидуалне карактеристике ученика у учењу кроз рад</span></p>
						</td>
						<td class="No-Table-Style">
							<p class="Basic-Paragraph">– објасни основне физичке, когнитивне, емоционалне и социјалне промене у адолесценцији; </p>
							<p class="Basic-Paragraph">– примењује различите облике рада и активности поштујући културолошке, социо-економске, физичке, психолошке и друге разлике међу ученицима;</p>
							<p class="Basic-Paragraph">– препозна промене у понашању и потешкоће у учењу;</p>
							<p class="Basic-Paragraph">– сагледа потенцијалне узроке који доводе до промена у понашању и потешкоћа у учењу;</p>
							<p class="Basic-Paragraph">– покаже осетљивост за проблеме ученика који настају у адолесценцији;</p>
							<p class="Basic-Paragraph">– познаје факторе ризика за напуштање образовања; </p>
							<p class="Basic-Paragraph">– примењују стратегије за благовремено реаговање и превазилажење проблема у понашању и учењу;</p>
							<p class="Basic-Paragraph">– пружа подршку ученику и са њим разматра ефикасност примењених мера у превазилажењу проблема у понашању и учењу;</p>
							<p class="Basic-Paragraph">– подстиче јачање самопоуздања ученика и самоефикасност;</p>
						</td>
						<td class="No-Table-Style">
							<p class="Basic-Paragraph">– Пубертет – адолесценција – карактеристике </p>
							<p class="Basic-Paragraph">– Развојне промене и кризе у адолесценцији</p>
							<p class="Basic-Paragraph">– Вршњачке групе</p>
							<p class="Basic-Paragraph">– Промене у понашању у адолесценцији</p>
							<p class="Basic-Paragraph">– Фактори социјализације:родне улоге, вршњачке групе, одвајање од родитељске куће, соц-културолошки контекст, замор од школе</p>
							<p class="Basic-Paragraph">– Проблеми у понашању: страх, агресија, зависности;</p>
							<p class="Basic-Paragraph">– Мере подршке ученицима</p>
							<p class="Basic-Paragraph">– Инклузивно образовање</p>
							<p class="Basic-Paragraph">– Индивидуални образовни план и додатна подршка у образовању и васпитању;</p>
							<p class="Basic-Paragraph">– Осипање</p>
							<p class="Basic-Paragraph">– Мотивација</p>
							<p class="Basic-Paragraph">– Принципиквалитетног образовања за све, једнакоправности и инклузије, поштуовање различитости (пол, СЕС, религија, расу, инвалидитет)</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">5.2 Изгради и одржава комуникацују и сарадњу са учеником</span></p>
						</td>
						<td class="No-Table-Style">
							<p class="Basic-Paragraph">– објасни карактерсистике, врсте и нивое комуникације;</p>
							<p class="Basic-Paragraph">– разликује врсте баријера/ потешкоћа у комуникацији;</p>
							<p class="Basic-Paragraph">– примени технике успешне комуникације – активно слушање, асертивност, усклађеност вербалне и невербалне комуникације;</p>
							<p class="Basic-Paragraph">– даје појашњења кључних појмова, стручних термина и радних концепата у складу са искуством и предзнањем ученика;</p>
							<p class="Basic-Paragraph">– препозна изазовне ситуације у раду са адолесцентима у циљу спречавања конфликата;</p>
							<p class="Basic-Paragraph">– пружа повратну информацију ученику и проналази конструктивно решење за превенцију конфликта;</p>
							<p class="Basic-Paragraph">– негује односе узајамног поверења, подршке и отвореног дијалога;</p>
						</td>
						<td class="No-Table-Style">
							<p class="Basic-Paragraph">– Вербална, невербална комуникација</p>
							<p class="Basic-Paragraph">– Принципи ефикасне комуникације</p>
							<p class="Basic-Paragraph">– Асертивност</p>
							<p class="Basic-Paragraph">– Ја реченице</p>
							<p class="Basic-Paragraph">– Решавање конфликта</p>
							<p class="Basic-Paragraph">– Повратна информација</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">5.3 Пружа подршку ученицима у каријерном развоју</span></p>
						</td>
						<td class="No-Table-Style">
							<p class="Basic-Paragraph">– информише ученике о специфичностима зањимања, квалификацијама и могућностима професионалног напредовања;</p>
							<p class="Basic-Paragraph">–  наведе могућности професионалног развоја у предузећу и подстиче ученике да размишљају о свом каријерном развоју;</p>
							<p class="Basic-Paragraph">– подржава посебна постигнућа и успехе ученика и њихово документовање у каријерном портфолију ученика; </p>
							<p class="Basic-Paragraph">– укључује ученике у активности и задатке којима се подстиче развој вештина за запошљавање;</p>
							<p class="Basic-Paragraph">– учествује у саветовању ученика у погледу развоја вештина управљања каријером;</p>
							<p class="Basic-Paragraph">– подстиче ученике да анализирају искуство учења кроз рад и користе повратне информације из радног окружења за даљи лични и професионални развој; </p>
						</td>
						<td class="No-Table-Style">
							<p class="Basic-Paragraph">– Целоживотно учење</p>
							<p class="Basic-Paragraph">– Савремени концепт каријере </p>
							<p class="Basic-Paragraph">– Стандарди услуга каријерног вођења и саветовања;</p>
							<p class="Basic-Paragraph">– Активности КВиС:информисање, дан отворених врата, специјализовани сајмови, умрежавање</p>
							<p class="Basic-Paragraph">– одзаконски акт о КВиС-у у дуалном</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">5.4 Сарадња са школом и заинтересованима за учење кроз рад</span></p>
						</td>
						<td class="No-Table-Style">
							<p class="Basic-Paragraph">– разуме важност континуиране комуникације и сарадње са координатором учења кроз рад, родитељима/ старатељима/другим законским заступником) и другим запосленима код послодавца;</p>
							<p class="Basic-Paragraph">– повеже се и користи доступне ресурсе за подршку учењу кроз рад (школске, породичне, локална заједница, привредна комора);</p>
							<p class="Basic-Paragraph">– континуирано размењује информације са координатором учења кроз рад у активностима планирања, реализације и оцењивања ученика;</p>
							<p class="Basic-Paragraph">– користи документацију и извештава о реализацији учења кроз рад;</p>
							<p class="Basic-Paragraph">– активно и конструктивноразмењује информације о ученику са тимом за каријерно вођење и саветовање;</p>
							<p class="Basic-Paragraph">– благовремено информише координатора учења кроз рад и родитеље о проблемима у понашању и учењу и предузетим мерама;</p>
						</td>
						<td class="No-Table-Style">
							<p class="Basic-Paragraph">– Партнери у учењу кроз рад</p>
							<p class="Basic-Paragraph">– Принципи ефикасне комуникације</p>
							<p class="Basic-Paragraph">– Одговорности школе </p>
							<p class="Basic-Paragraph">– Одговорности послодавца</p>
							<p class="Basic-Paragraph">– Уговори у дуалном образовању</p>
							<p class="Basic-Paragraph">– Евиденције, извештавање и документацијау учењу кроз рад</p>
						</td>
					</tr>
				</tbody>
			</table>
	</div>


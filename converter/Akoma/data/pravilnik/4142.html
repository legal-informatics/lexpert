

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 74. став 3. 3акона о производњи и промету наоружања и војне опреме („Службени гласник РС”, број 36/18),</p>
			<p class="Basic-Paragraph">Mинистар унутрашњих послова доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину издавања одобрења за транспорт наоружања и војне опреме који нису опасан терет</p>
			<p class="centar">"Службени гласник РС", број 52 од 22. јула 2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин издавања одобрења за копнени, водни, ваздушни и комбиновани превоз наоружања и војне опреме који нису опасан терет, а који се у целости обавља на територији Републике Србије.</p>
			<p class="clan">Члан 2.</p>
			<p class="Basic-Paragraph">Транспорт наоружања и војне опреме који нису опасан терет (у даљем тексту: транспорт) врши се на основу одобрења министарства надлежног за унутрашње послове.</p>
			<p class="Basic-Paragraph">Захтев за издавање одобрења за транспорт подноси се месно надлежној организационој јединици министарства надлежног за унутрашње послове према месту почетка транспорта.</p>
			<p class="Basic-Paragraph">Одобрење из става 1. овог члана може се издати за једнократни или вишекратни транспорт.</p>
			<p class="Basic-Paragraph">Одобрење за вишекратни транспорт издаје се са роком важења до шест месеци, уколико се пошиљалац или прималац бави делатношћу у вези са производњом и прометом наоружања и војне опреме, а транспорт обавља сопственим возилом.</p>
			<p class="clan">Члан 3.</p>
			<p class="Basic-Paragraph">Захтев за издавање одобрења за транспорт може поднети пошиљалац, прималац, односно организатор транспорта и мора да садржи:</p>
			<p class="Basic-Paragraph">1) податке о подносиоцу захтева;</p>
			<p class="Basic-Paragraph">2) податке о врсти, количини и начину паковања наоружања и војне опреме; </p>
			<p class="Basic-Paragraph">3) податке о произвођачу наоружања и војне опреме;</p>
			<p class="Basic-Paragraph">4) податке о пошиљаоцу наоружања и војне опреме;</p>
			<p class="Basic-Paragraph">5) податке о превознику наоружања и војне опреме;</p>
			<p class="Basic-Paragraph">6) податке о превозном средству; </p>
			<p class="Basic-Paragraph">7) податке о возачу, у случају транспорта наоружања и војне опреме у друмском саобраћају; </p>
			<p class="Basic-Paragraph">8) податке о машиновођи у случају транспорта наоружања и војне опреме у железничком саобраћају; </p>
			<p class="Basic-Paragraph">9) податке о заповеднику брода у случају транспорта наоружања и војне опреме у водном превозу; </p>
			<p class="Basic-Paragraph">10) податке о примаоцу наоружања и војне опреме; </p>
			<p class="Basic-Paragraph">11) податке о крајњем кориснику наоружања и војне опреме;</p>
			<p class="Basic-Paragraph">12) податке о месту утовара и истовара наоружања и војне опреме;</p>
			<p class="Basic-Paragraph">13) релацију кретања у копненом, водном или комбинованом превозу;</p>
			<p class="Basic-Paragraph">14) датум и време почетка транспорта и предвиђено време завршетка транспорта;</p>
			<p class="Basic-Paragraph">15) податке о правном лицу које врши наоружану пратњу транспорта у копненом, водном или комбинованом превозу.</p>
			<p class="Basic-Paragraph">У случају подношења захтева за издавање одобрења за вишекратни транспорт, поред података из става 1. овог члана, потребно је навести разлог оправданости вишекратног транспорта и планирану периодичност транспорта. </p>
			<p class="Basic-Paragraph">Уз захтев из става 1. овог члана потребно је приложити:</p>
			<p class="Basic-Paragraph">1) доказ да пошиљалац и прималац могу да врше промет наоружања и војне опреме у складу са чланом 67. 3акона о производњи и промету наоружања и војне опреме;</p>
			<p class="Basic-Paragraph">2) копију уговора о пружању услуге наоружане пратње са правним лицем које поседује одговарајућу лиценцу, осим у случају када пошиљалац, прималац или организатор транспорта сам спроводи наоружану пратњу уз одговарајућу лиценцу; </p>
			<p class="Basic-Paragraph">3) копију документа поводом којег се обавља транспорт наоружања и војне опреме;</p>
			<p class="Basic-Paragraph">4) доказ о уплаћеној републичкој административној такси са назнаком свог броја захтева.</p>
			<p class="clan">Члан 4.</p>
			<p class="Basic-Paragraph">Министарство надлежно за унутрашње послове може да одреди додатне услове за реализацију транспорта или посебне мере безбедности, ако процени да су неопходни у циљу заштите људи, животне средине, покретних ствари и инфраструктуре, односно додатне мере заштите транспорта.</p>
			<p class="clan">Члан 5.</p>
			<p class="Basic-Paragraph">Возач, заповедник брода и/или машиновођа обавезан је да приликом транспорта код себе има одобрење за транспорт из члана 2. став 1. овог правилника. </p>
			<p class="Basic-Paragraph">Подносилац захтева коме је издато одобрење за вишекратни транспорт обавезан је да најмање 24 часа пре започињања сваког појединачног транспорта обавести о томе орган који му је издао одобрење, као и о евентуалној промени података из захтева.</p>
			<p class="Basic-Paragraph">Ималац одобрења дужан је да одмах по сазнању о оштећењу или нестанку наоружања и војне опреме обавести издаваоца одобрења.</p>
			<p class="clan">Члан 6.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">01 број 5780/19-5</p>
			<p class="potpis">У Београду, 17. јула 2019. године</p>
			<p class="potpis">Министар,</p>
			<p class="potpis">др <span class="bold">Небојша Стефановић,</span> с.р<span class="krajzakdela">.</span></p>
	</div>


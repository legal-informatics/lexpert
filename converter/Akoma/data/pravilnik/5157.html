


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0.0750000187500047rem;
}
.auto-style3 {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 6. став 1. Закона о техничким захтевима за производе и оцењивању усаглашености („Службени гласник РС”, број 36/09),</p>
				<p>Министар привреде доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о електромагнетској компатибилности</p>
				<p class="auto-style1">"Службени гласник РС", број 25 од 9. марта 
				2016.</p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ</p>
				<p class="bold">Предмет</p>
				<p class="clan">Члан 1.</p>
				<p>Овим правилником прописују се: битни захтеви за електромагнетску компатибилност и други захтеви које мора да испуни опрема која се испоручује на тржишту и/или ставља у употребу; претпоставка усаглашености; поступци оцењивања усаглашености апарата; садржина техничке документације; знак усаглашености и означавање усаглашености; декларација о усаглашености и модел декларације о усаглашености; захтеви које мора да испуњава тело за оцењивање усаглашености и заштитна клаузула.</p>
				<p class="bold">Област примене</p>
				<p class="clan">Члан 2.</p>
				<p>Овај правилник примењује се на опрему која може да проузрокује електромагнетске сметње и/или на коју те сметње могу да утичу погоршавајући њене радне карактеристике.</p>
				<p>Овај правилник не примењује се на:</p>
				<p>1) радио опрему и телекомуникациону терминалну опрему која је уређена посебним прописом;</p>
				<p>2) аеронаутичке производе, делове и уређаје који су уређени посебним прописима из области цивилног ваздухопловства;</p>
				<p>3) радио опрему коју користе радио аматери, осим ако се та опрема самостално испоручује на тржишту, при чему се радио опремом која се самостално испоручује на тржишту не сматрају комплети компоненти које склапају радио аматери, као и опрема која је испоручена на тржишту, а коју радио аматери прерађују за сопствену употребу;</p>
				<p>4) опрему чије су физичке карактеристике по својој природи такве да та опрема:</p>
				<p>(1) не може да производи или да доприноси електромагнетским емисијама које прелазе дозвољени ниво који онемогућава радио и телекомуникационој опреми и другој опреми да ради у складу са предвиђеном наменом;</p>
				<p>(2) ради без неприхватљивог погоршавања њених радних карактеристика у присуству електромагнетских сметњи које одговарају њеној предвиђеној намени;</p>
				<p>5) комплете опреме за евалуацију који су израђени по мери и искључиво намењени за професионалну употребу на местима за истраживање и развој и у те сврхе;</p>
				<p>6) опрему чији су битни захтеви за електромагнетску компатибилност из Прилога 1 – Битни захтеви за електромагнетну компатибилност, који је одштампан уз овај правилник и чини његов саставни део, ближе уређени другим прописима.</p>
				<p>Примена овог правилника не искључује примену посебних прописа којима се уређује безбедност опреме.</p>
				<p class="bold">Значење појединих израза</p>
				<p class="clan">Члан 3.</p>
				<p>Поједини изрази који се употребљавају у овом правилнику имају следеће значење:</p>
				<p>1) <span class="italik">опрема</span> је сваки апарат или стационарно постројење;</p>
				<p>2) <span class="italik">апарат</span> је сваки завршен уређај или комбинација тих уређаја која се испоручује на тржишту као самостална функционална јединица, намењен(а) крајњем кориснику и која може да проузрокује електромагнетске сметње или на чији рад би такве сметње могле да утичу, као и:</p>
				<p>(1) компонента или подсклоп намењен за уградњу у апарат од стране крајњег корисника који може да проузрокује електромагнетске сметње или на чији рад такве сметње могу да утичу;</p>
				<p>(2) покретно и/или преносиво постројење које је комбинација апарата и, ако је применљиво, других уређаја, намењена да се премешта и ради на различитим локацијама;</p>
				<p>3) <span class="italik">стационарно постројење</span> је одређена комбинација више врста апарата и, ако је применљиво, других уређаја који су монтирани, инсталирани и намењени за трајну употребу на унапред одређеној локацији;</p>
				<p>4) <span class="italik">електромагнетска компатибилност</span> је способност опреме да у свом електромагнетском окружењу ради на задовољавајући начин и да не проузрокује недозвољене електромагнетске сметње другој опреми у том окружењу;</p>
				<p>5) <span class="italik">електромагнетска сметња</span> је свака електромагнетска појава која може да погорша рад опреме, као што је електромагнетски шум, нежељени сигнал или промена у самом медију простирања електромагнетских таласа;</p>
				<p>6) <span class="italik">имуност</span> је способност опреме да у присуству електромагнетске сметње ради без погоршања њених радних карактеристика у складу са предвиђеном наменом;</p>
				<p>7) <span class="italik">безбедносна сврха</span> је сврха заштите живота људи или имовине;</p>
				<p>8) <span class="italik">електромагнетско окружење</span> јесу све електромагнетске појаве које су присутне на одређеној локацији;</p>
				<p>9) <span class="italik">испорука на тржишту</span> је свако чињење доступним апарата на тржишту Републике Србије ради дистрибуције, потрошње или употребе, у оквиру трговачке делатности, са или без накнаде;</p>
				<p>10) <span class="italik">стављање на тржиште</span> је прва испорука апарата на тржишту Републике Србије;</p>
				<p>11) <span class="italik">стављање у употребу</span> је прво коришћење опреме за њену предвиђену намену у Републици Србији;</p>
				<p>12) <span class="italik">произвођач</span> је предузетник или правно лице које израђује апарат или даје да се апарат пројектује и изради са циљем да га стави на тржиште под својим пословним именом или трговачким знаком;</p>
				<p>13) <span class="italik">заступник</span> је предузетник или правно лице регистровано у Републици Србији, које је произвођач писмено овластио да у његово име извршава одређене активности прописане овим правилником;</p>
				<p>14) <span class="italik">увозник</span> је предузетник или правно лице регистровано у Републици Србији које ставља на тржиште Републике Србије апарате из других земаља;</p>
				<p>15) <span class="italik">дистрибутер</span> је предузетник или правно лице регистровано у Републици Србији, које је укључено у ланац испоруке и које испоручује апарате на тржишту, а није произвођач или увозник;</p>
				<p>16) <span class="italik">испоручилац</span> је произвођач, заступник, увозник или дистрибутер;</p>
				<p>17) <span class="italik">техничка спецификација</span> је документ у коме се утврђују технички захтеви које треба да испуни опрема;</p>
				<p>18) <span class="italik">хармонизовани стандард</span> је европски стандард који је донет на основу захтева Европске комисије за примену у хармонизованом законодавству Европске уније;</p>
				<p>19) <span class="italik">оцењивање усаглашености</span> је поступак којим се утврђује да ли апарат испуњава битне захтеве за електромагнетску компатибилност из овог правилника;</p>
				<p>20) <span class="italik">тело за оцењивање усаглашености</span> је правно лице, односно део правног лица, које спроводи активности оцењивања усаглашености, укључујући еталонирање, испитивање, сертификацију и контролисање;</p>
				<p>21) <span class="italik">опозив</span> је свака активност или мера којом се врши повраћај апарата који је већ испоручен крајњем кориснику;</p>
				<p>22) <span class="italik">повлачење</span> је свака активност или мера којом се спречава да се апарат у ланцу испоруке испоручи на тржишту;</p>
				<p>23) <span class="italik">хармонизовано законодавство Европске уније </span>је законодавство Европске уније којим се усаглашавају услови за стављање производа на тржиште;</p>
				<p>24) <span class="italik">знак усаглашености</span> је ознака коју произвођач ставља на апарат и којим потврђује да је тај апарат усаглашен са захтевима свих прописа којима је утврђена обавеза стављања тог знака;</p>
				<p>25) <span class="italik">пријављено тело</span> је тело које је именовано у складу са овим правилником и пријављено Европској комисији у складу са законом којим се уређују технички захтеви за производе и оцењивање усаглашености и прописом донетим на основу тог закона, односно инострано тело за оцењивање усаглашености које је пријављено Европској комисији за обављање послова оцењивања усаглашености на основу прописа из члана 20. овог правилника.</p>
				<p>Други изрази који се употребљавају у овом правилнику, а нису дефинисани у ставу 1. овог члана, имају значење дефинисано законима којима се уређују технички захтеви за производе и оцењивање усаглашености, општа безбедност производа, тржишни надзор и стандардизација.</p>
				<p class="clan">II. ИСПОРУКА НА ТРЖИШТУ И/ИЛИ СТАВЉАЊЕ У УПОТРЕБУ</p>
				<p class="clan">Члан 4.</p>
				<p>Опрема на коју се примењује овај правилник може да буде испоручена на тржишту и/или стављена у употребу само ако је, када је правилно инсталирана, одржавана и када се употребљава у складу са предвиђеном наменом, усаглашена са захтевима из овог правилника.</p>
				<p>Опрема из става 1. овог члана мора да испуњава битне захтеве за електромагнетску компатибилност из Прилога 1 овог правилника (у даљем тексту: битни захтеви овог правилника).</p>
				<p class="bold">Слободан промет</p>
				<p class="clan">Члан 5.</p>
				<p>Опрема која је усаглашена са захтевима из овог правилника испоручује се на тржишту и/или ставља у употребу слободно, без икаквих ограничења.</p>
				<p>Захтеви прописани овим правилником не спречавају примену посебних мера које се односе на стављање у употребу или коришћење опреме, и то:</p>
				<p>1) мера за решавање постојећег или очекиваног проблема у вези са електромагнетском компатибилношћу на одређеној локацији;</p>
				<p>2) мера безбедности за заштиту јавних телекомуникационих мрежа или пријемних или предајних станица, које се примењују у безбедносне сврхе у тачно одређеном фреквенцијском подручју. </p>
				<p>Посебне мере из става 2. овог члана пријављују се Европској комисији и државама чланицама Европске уније.</p>
				<p>На сајмовима, изложбама или другим сличним јавним манифестацијама може се излагати и представљати опрема која није усаглашена са овим правилником, само ако је видно и јасно истакнуто да се таква опрема не може испоручивати на тржишту и/или стављати у употребу док се не усклади са захтевима из овог правилника, као и ако су претходно предузете одговарајуће мере за спречавање електромагнетских сметњи.</p>
				<p class="bold">Захтеви за апарате</p>
				<p class="clan">Члан 6.</p>
				<p>Апарат може да се испоручи на тржишту и/или стави у употребу само ако испуњава следеће захтеве:</p>
				<p>1) да је пројектован и израђен у складу са битним захтевима овог правилника;</p>
				<p>2) да је за апарат произвођач сачинио техничку документацију из Прилога 2 – Интерна контрола производње, који је одштампан уз овај правилник и чини његов саставни део или Прилога 3 – Преглед типа и усаглашеност са типом на основу интерне контроле производње, који је одштампан уз овај правилник и чини његов саставни део (у даљем тексту: техничка документација);</p>
				<p>3) да је спроведен одговарајући поступак оцењивања усаглашености апарата у складу са чланом 8. овог правилника;</p>
				<p>4) да је за апарат произвођач сачинио декларацију о усаглашености из члана 9. овог правилника (у даљем тексту: декларација о усаглашености) и да је на апарат ставио знак усаглашености, ако апарат испуњава битне захтеве овог правилника;</p>
				<p>5) да је произвођач обезбедио одговарајуће поступке којима се остварује континуираност испуњености захтева из овог правилника у случају серијске производње апарата, при чему се на одговарајући начин узимају у обзир измене настале у пројекту или карактеристикама апарата, као и измене у примењеним стандардима или другим техничким спецификацијама на основу којих је декларисана усаглашеност апарата;</p>
				<p>6) да је произвођач апарат који се ставља на тржиште означио бројем типа, шарже или серије или неким другим податком који омогућава његову идентификацију или, у случајевима када то не допуштају димензије или карактеристике апарата, да су идентификациони подаци наведени на његовој амбалажи или у документацији која га прати;</p>
				<p>7) да је произвођач на апарату или, када то није могуће, на његовој амбалажи или у документацији која га прати, навео своје пословно име или трговачки знак, као и своју поштанску адресу за контакт;</p>
				<p>8) да је увозник на апарату или, када то није могуће, на његовој амбалажи или у документацији која га прати, навео своје пословно име или трговачки знак, као и своју поштанску адресу за контакт на српском језику;</p>
				<p>9) да апарат прате јасна и разумљива упутства и информације из члана 12. овог правилника на српском језику;</p>
				<p>10) да услови складиштења или транспорта не угрожавају усаглашеност апарата са битним захтевима овог правилника.</p>
				<p>Декларација о усаглашености и техничка документација чува се у периоду од најмање десет година након стављања апарата на тржиште и ставља се на располагање надлежном инспектору, у складу са законом којим се уређују технички захтеви за производе и оцењивање усаглашености и прописом којим се уређује начин спровођења оцењивања усаглашености.</p>
				<p class="clan">III. УСАГЛАШЕНОСТ ОПРЕМЕ</p>
				<p class="bold">Претпоставка усаглашености опреме</p>
				<p class="clan">Члан 7.</p>
				<p>Сматра се да опрема која испуњава захтеве српских стандарда или њихових делова, којима су преузети одговарајући хармонизовани стандарди, односно њихови делови, чији се списак (у даљем тексту: списак стандарда) саставља и објављује у складу са законом којим се уређују технички захтеви за производе и оцењивање усаглашености, испуњава и битне захтеве овог правилника који су обухваћени тим стандардима, односно њиховим деловима.</p>
				<p class="bold">Поступци оцењивања усаглашености апарата</p>
				<p class="clan">Члан 8.</p>
				<p>Оцењивање усаглашености апарата са битним захтевима овог правилника, спроводи се применом једног од следећа два поступка оцењивања усаглашености, по избору произвођача: </p>
				<p>1) Интерна контрола производње из Прилога 2 овог правилника;</p>
				<p>2) Преглед типа и Усаглашеност са типом на основу интерне контроле производње из Прилога 3 овог правилника.</p>
				<p>Произвођач може ограничити примену поступка оцењивања усаглашености из става 1. тачка 2) овог члана на неке од аспеката битних захтева овог правилника, под условом да за остале аспекте тих захтевa примењује поступак оцењивања усаглашености из става 1. тачка 1) овог члана.</p>
				<p class="bold">Декларација о усаглашености</p>
				<p class="clan">Члан 9.</p>
				<p>Декларацијом о усаглашености потврђује се да апарат испуњава битне захтеве овог правилника.</p>
				<p>Декларација о усаглашености сачињава се на српском језику по моделу из Прилога 5 – Модел декларације о усаглашености, који је одштампан уз овај правилник и чини његов саставни део, тако да садржи елементе из примењеног поступка оцењивања усаглашености из Прилога 2 или Прилога 3 овог правилника и редовно се ажурира.</p>
				<p>Изузетно, за апарате који се увозе у Републику Србију, уколико декларација о усаглашености није сачињена на српском језику, лице које ставља тај апарат на тржиште обезбеђује њен превод на српски језик.</p>
				<p>Уколико се на апарат примењује више прописа којима је утврђена обавеза сачињавања декларације о усаглашености, сачињава се јединствена декларација о усаглашености у складу са свим примењеним прописима, у којој су наведени ти прописи, при чему се под јединственом декларацијом о усаглашености сматра и скуп свих декларација о усаглашености сачињених у складу са појединачним примењеним прописима.</p>
				<p>Сачињавањем декларације о усаглашености произвођач преузима одговорност за усаглашеност апарата са захтевима овог правилника.</p>
				<p class="bold">Потврда о усаглашености</p>
				<p class="clan">Члан 10.</p>
				<p>Пре стављања апарата на тржиште, произвођач, његов заступник или увозник за тај апарат, у складу са поступком из Прилога 4 – Потврда о усаглашености, који је одштампан уз овај правилник и чини његов саставни део, обезбеђује потврду о усаглашености или извод из евиденције о издатим потврдама о усаглашености од тела за оцењивање усаглашености које је именовано за обављање послова оцењивања усаглашености апарата са битним захтевима овог правилника (у даљем тексту: именовано тело).</p>
				<p>Потврда о усаглашености, односно извод из евиденције о издатим потврдама о усаглашености из става 1. овог члана не обезбеђује се за следеће апарате:</p>
				<p>1) апарате који се на тржишту испоручују без пуњача батерија или адаптера за нисконапонску дистрибутивну мрежу, а који као извор напона користе искључиво замењиве батерије или прикључке рачунара;</p>
				<p>2) компоненте рачунара, осим јединица за напајање;</p>
				<p>3) машине на које се примењује посебан пропис којим се уређује безбедност машина, осим преносних алата са електромоторима називног наизменичног напона до 250 V за употребу у домаћинству и сличну употребу;</p>
				<p>4) апарате за које је у Републици Србији спроведен поступак оцењивања усаглашености из Прилога 3 овог правилника за све аспекте битних захтева овог правилника.</p>
				<p>Потврда о усаглашености важи за исти тип и/или модел апарата истог произвођача пет година од дана њеног издавања.</p>
				<p class="bold">Означавање усаглашености </p>
				<p class="clan">Члан 11.</p>
				<p>Апарат који је усаглашен са захтевима из овог правилника, пре стављања на тржиште, означава се знаком усаглашености из Прилога 6 – Знак усаглашености, који је одштампан уз овај правилник и чини његов саставни део.</p>
				<p>Знак усаглашености ставља се на апарат или његову натписну плочицу тако да буде видљив, читљив и неизбрисив, а уколико то није могуће или није оправдано због карактеристика апарата, на његову амбалажу или документацију која га прати.</p>
				<p>На апарат се могу стављати и други знакови, симболи, натписи или друге ознаке, под условом да се тиме не смањује видљивост, читљивост и/или значење знака усаглашености.</p>
				<p class="bold">Информације које се односе на употребу апарата</p>
				<p class="clan">Члан 12.</p>
				<p>Приликом испоруке на тржишту, апарат прате информације о свим посебним мерама које је неопходно предузети приликом склапања, инсталирања, одржавања или употребе апарата, како би било обезбеђено да, када се стави у употребу, апарат испуњава битне захтеве из тачке 1. Прилога 1 овог правилника.</p>
				<p>Ако апарат не испуњава битне захтеве из тачке 1. Прилога 1 овог правилника за употребу у стамбеном окружењу, ово ограничење употребе јасно се назначава у информацијама из става 1. овог члана и, ако је одговарајуће, на амбалажи тог апарата.</p>
				<p>Упутства која прате апарат приликом испоруке на тржишту садрже и све потребне информације које омогућавају употребу апарата у складу са његовом предвиђеном наменом.</p>
				<p class="bold">Стационарна постројења</p>
				<p class="clan">Члан 13.</p>
				<p>На апарате који су испоручени на тржишту и који се могу уградити у стационарна постројења, примењују се одговарајуће одредбе овог правилника које се односе на апарате.</p>
				<p>Примена одредаба члана 4. став 2, члана 6. и чл. 8. до 11. овог правилника није обавезна за апарате који су намењени за уградњу у одређено стационарно постројење, а не испоручују се на тржишту.</p>
				<p>Апарате из става 2. овог члана прати документација у којој је описано стационарно постројење и карактеристике његове електромагнетске компатибилности, као и опис мера које је потребно предузети при уградњи апарата у то постројење, како не би била угрожена усаглашеност тог постројења са захтевима за електромагнетску компатибилност.</p>
				<p>У пратећој документацији из става 3. овог члана наводе се и подаци из члана 6. став 1. тач. 6), 7) и 8) овог правилника.</p>
				<p>Документацију о примењеној доброј инжењерској пракси из тачке 2. Прилога 1 овог правилника чува власник, односно корисник стационарног постројења и ставља је на располагање надлежном инспектору за време док је стационарно постројење у употреби.</p>
				<p>Ако постоје сумње да стационарно постројење не испуњава захтеве за електромагнетску компатибилност, посебно ако постоје притужбе на сметње проузроковане стационарним постројењем, власник, односно корисник стационарног постројења одговоран је за доказивање усаглашености тог постројења, а ако је потребно, доказ обезбеђује од именованог тела.</p>
				<p>Ако се утврди неусаглашеност стационарног постројења, предузимају се мере у складу са законом како би се неусаглашеност отклонила, односно како би стационарно постројење било накнадно усаглашено са битним захтевима овог правилника.</p>
				<p class="clan">IV. ЗАХТЕВИ ЗА ИМЕНОВАНО ТЕЛО ЗА ОЦЕЊИВАЊЕ УСАГЛАШЕНОСТИ</p>
				<p class="bold">Захтеви за обављање послова оцењивања усаглашености апарата</p>
				<p class="clan">Члан 14.</p>
				<p>Тело за оцењивање усаглашености може да обавља послове оцењивања усаглашености апарата са битним захтевима овог правилника ако испуњава захтеве из Прилога 7 – Захтеви које мора да испуни тело за оцењивање усаглашености да би било именовано за оцењивање усаглашености, који је одштампан уз овај правилник и чини његов саставни део, и ако је именовано у складу са законом којим се уређују технички захтеви за производе и оцењивање усаглашености и прописом донетим на основу тог закона.</p>
				<p class="bold">Претпоставка о испуњености захтева за именовано тело</p>
				<p class="clan">Члан 15.</p>
				<p>Претпоставља се да тело за оцењивање усаглашености које докаже испуњеност захтева одговарајућих српских стандарда или делова тих стандарда, испуњава и захтеве из Прилога 7 овог правилника, у мери у којој су ти захтеви обухваћени наведеним стандардима.</p>
				<p>Одговарајући српски стандарди из става 1. овог члана су српски стандарди којима су преузети релевантни хармонизовани стандарди који садрже захтеве за тела за оцењивање усаглашености. </p>
				<p class="bold">Захтеви за именовано тело у вези са његовим подизвођачима</p>
				<p class="clan">Члан 16.</p>
				<p>Уколико именовано тело повери подизвођачу обављање одређених активности у вези са оцењивањем усаглашености, за које је то тело именовано, у земљи или иностранству, именовано тело обезбеђује да тај подизвођач испуњава захтеве из Прилога 7 овог правилника и доказе о томе чува и ставља на располагање надлежном министру у складу са законом којим се уређују технички захтеви за производе и оцењивање усаглашености.</p>
				<p>Именовано тело, које поверава одређене активности у вези са оцењивањем усаглашености подизвођачу, има пуну одговорност за обављање тих поверених активности.</p>
				<p class="clan">V. ПРОВЕРЕ АПАРАТА ПОСЛЕ ИСПОРУКЕ НА ТРЖИШТУ И/ИЛИ СТАВЉАЊА У УПОТРЕБУ И ЗАШТИТНА КЛАУЗУЛА</p>
				<p class="bold">Захтеви за безбедност апарата после испоруке на тржишту и/или стављања у употребу, oдносно захтеви за безбедност апарата током века употребе</p>
				<p class="clan">Члан 17. </p>
				<p>Испоручилац обезбеђује да, без одлагања, буду предузете све неопходне корективне радње како би апарат који је испоручен на тржишту и/или стављен у употребу, а који није усаглашен или постоје разлози да испоручилац сматра да није усаглашен са захтевима из овог правилника, био усаглашен са тим захтевима, повучен или, ако је потребно, опозван. </p>
				<p>Испоручилац, ако апарат који је испоручен на тржишту и/или стављен у употребу, представља ризик са становишта заштите јавног интереса, односно није усаглашен са захтевима овог правилника, о томе надлежном органу тржишног надзора, без одлагања, доставља обавештење, које садржи и податке о неусаглашености и предузетим корективним радњама, у складу са законом којим се уређују технички захтеви за производе и оцењивање усаглашености.</p>
				<p>Корективне радње из става 1. овог члана се предузимају за све неусаглашене апарате испоручене на тржишту и то сразмерно ризику који такав апарат представља.</p>
				<p>Ако је за апарат из става 1. овог члана издата исправа о усаглашености у складу са овим правилником, именовано тело које је издало ту исправу се обавештава о утврђеној неусаглашености.</p>
				<p>Ако нису предузете корективне радње у складу са ставом 1. овог члана, предузимају се одговарајуће мере, у складу са законом којим се уређују технички захтеви за производе и оцењивање усаглашености. </p>
				<p class="bold">Формална неусаглашеност апарата</p>
				<p class="clan">Члан 18.</p>
				<p>Ако се после испоруке на тржишту и/или стављања у употребу апарата утврди било која од следећих неусаглашености:</p>
				<p>1) одсуство знака усаглашености; </p>
				<p>2) стављање знака усаглашености супротно одредбама члана 11. овог правилника; </p>
				<p>3) несачињавање декларације о усаглашености; </p>
				<p>4) сачињавање декларације о усаглашености супротно одредбама члана 9. и Прилога 5 овог правилника;</p>
				<p>5) недоступност или некомплетност техничке документације; </p>
				<p>6) одсуство, некомплетност или нетачност информација из члана 6. став 1. тач. 7) и 8) овог правилника;</p>
				<p>7) неиспуњавање других захтева из члана 6. овог правилника, осим захтева из става 1. тачка 1) тог члана;</p>
				<p>8) неиспуњавање захтева из члана 10. овог правилника,</p>
				<p>сматра се да је апарат формално неусаглашен и, у случају неотклањања или понављања формалне неусаглашености, предузимају се мере у складу са законом којим се уређују технички захтеви за производе и оцењивање усаглашености. </p>
				<p class="bold">Заштитна клаузула</p>
				<p class="clan">Члан 19.</p>
				<p>Испорука или употреба апарата који је испоручен на тржишту и/или стављен у употребу, чија је усаглашеност оцењена у складу са овим правилником, на који је стављен знак усаглашености и за који је сачињена декларација о усаглашености, кога прати прописана документација и који се користи у складу са предвиђеном наменом или у условима који се могу разумно предвидети, а за који се утврди да представља ризик са аспекта заштите јавног интереса обухваћеног овим правилником, може се ограничити или забранити или тај апарат може бити повучен или опозван, у складу са законима којима се уређују технички захтеви за производе и оцењивање усаглашености и тржишни надзор и овим правилником.</p>
				<p class="clan">VI. УСКЛАЂЕНОСТ СА ПРОПИСИМА ЕВРОПСКЕ УНИЈЕ</p>
				<p class="clan">Члан 20.</p>
				<p>Овај правилник је усклађен са Директивом 2014/30/ЕУ Европског парламента и Савета од 26. фебруара 2014. године о усаглашавању прописа држава чланица о електромагнетској компатибилности.</p>
				<p class="clan">VII. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 21.</p>
				<p>Од дана ступања на снагу потврђеног међународног уговора о оцењивању усаглашености и прихватању индустријских производа са Европском унијом (у даљем тексту: АCАА споразум) за апарате на које се примењује овај правилник или, ако тај уговор не буде закључен, од дана приступања Републике Србије Европској унији, у свим одредбама и насловима из овог правилника у којима се наводе, речи: „знак усаглашености” имаће значење: „CЕ знак”; речи: „декларација о усаглашености” имаће значење: „ЕУ декларација о усаглашености”; речи: „Преглед типа” имаће значење: „ЕУ преглед типа”; а речи: „Сертификат о прегледу типа” имаће значење: „ЕУ сертификат о прегледу типа”; у члану 14. овог правилника, реч: „именовано” имаће значење: „именовано и пријављено”; у чл. 15. и 16. и насловима изнад тих чланова, у члану 17. став 4. као и у Прилогу 3 овог правилника, речи: „именовано тело” имаће значење: „пријављено тело”; у тачки 7. Прилога 7 овог правилника, речи: „регистарски број именованог тела и/или идентификациони број пријављеног тела” имаће значење: „идентификациони број пријављеног тела”; у тачки 11. Прилога 7 овог правилника, речи: „именованих и/или пријављених” имаће значење: „пријављених”.</p>
				<p>Од дана приступања Републике Србије Европској унији, у члану 3. овог правилника, речи: „Република Србија” имаће значење „Европска унија”, а у члану 6. став 1. тач. 8) и 9), речи: „на српском језику” имаће значење: „на српском језику или на језику лако разумљивом крајњим корисницима и надлежном инспектору”. </p>
				<p>Члан 5. став 3. овог правилника се примењује од дана приступања Републике Србије Европској унији.</p>
				<p class="clan">Члан 22.</p>
				<p>Од дана почетка примене овог правилника до дана ступања на снагу АCАА споразума за апарате на које се примењује овај правилник или, ако тај уговор не буде закључен, до дана приступања Републике Србије Европској унији, означавање усаглашености апарата обавља се стављањем Српског знака усаглашености у складу са овим правилником и посебним прописима.</p>
				<p>Од дана ступања на снагу АCАА споразума за апарате на које се примењује овај правилник или, ако тај уговор не буде закључен, од дана приступања Републике Србије Европској унији, означавање усаглашености апарата обавља се стављањем CЕ знака у складу са овим правилником и посебним прописима.</p>
				<p>Изузетно од става 2. овог члана, апарати који су усаглашени са овим правилником и који се даном ступања на снагу АCАА споразума за апарате на које се примењује овај правилник или, ако тај уговор не буде закључен, даном приступања Републике Србије Европској унији, налазе на залихама испоручилаца, а нису означени CЕ знаком, могу да се испоручују на територији Републике Србије до истека тих залиха, а најкасније две године од дана приступања Републике Србије Европској унији.</p>
				<p class="clan">Члан 23.</p>
				<p>Даном ступања на снагу АCАА споразума за апарате на које се примењује овај правилник или, ако тај уговор не буде закључен, даном приступања Републике Србије Европској унији, престају да се примењују одредбе члана 10, члана 18. став 1. тачка 8) и Прилога 4 овог правилника.</p>
				<p class="clan">Члан 24.</p>
				<p>Даном почетка примене овог правилника престаје да важи Правилник о електромагнетској компатибилности („Службени гласник РС”, број 13/10).</p>
				<p>Тела за оцењивање усаглашености која су именована у складу са прописом из става 1. овог члана, обављају послове оцењивања усаглашености, у складу са чланом 10. овог правилника, до окончања поступка именовања у складу са овим правилником.</p>
				<p>Тела за оцењивање усаглашености из става 2. овог члана, могу да органу надлежном за именовање поднесу захтев за именовање у складу са овим правилником најкасније шест месеци од дана почетка његове примене.</p>
				<p>Тела за оцењивање усаглашености из става 2. овог члана, која не поднесу захтев за именовање у року из става 3. овог члана, односно тела за оцењивање усаглашености за која орган надлежан за именовање, по поднетом захтеву, утврди да не испуњавају захтеве из овог правилника, неће моћи да обављају послове оцењивања усаглашености као именована тела у складу са овим правилником.</p>
				<p>Исправе о усаглашености које су, до дана почетка примене овог правилника, тела из става 2. овог члана издала са роком важења, важе до истека рока на који су издате, а исправе о усаглашености које су та тела, на основу прописа из става 1. овог члана, издала без рока важења, важе годину дана од дана почетка примене овог правилника.</p>
				<p class="clan">Члан 25.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јула 2017. године.</p>
				<p class="potpis">Број 119-01-124/2015-07</p>
				<p class="auto-style2">У Београду, 1. марта 2016. године</p>
				<p class="auto-style2">Министар,</p>
				<p class="auto-style2"><span class="bold">Жељко Сертић,</span> с.р.</p>
				<p class="MsoNormal"><a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=419033&amp;regactid=419033" target="_blank">
				<span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">
				Прилог 1</span><span class="auto-style3" lang="SR-CYR" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;"> 
				- Б</span><span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">итни 
				захтеви за електромагнетску компатибилност</span></a><o:p></o:p></p>
				<p class="MsoNormal"><a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=419033&amp;regactid=419033" target="_blank">
				<span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">
				Прилог 2</span><span class="auto-style3" lang="SR-CYR" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;"> 
				- И</span><span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">нтерна 
				контрола производње</span></a><o:p></o:p></p>
				<p class="MsoNormal"><a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=419033&amp;regactid=419033" target="_blank">
				<span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">
				Прилог 3</span><span class="auto-style3" lang="SR-CYR" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;"> 
				- П</span><span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">реглед 
				типа и усаглашеност са типом на основу интерне контроле 
				производње</span></a><o:p></o:p></p>
				<p class="MsoNormal"><a href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=419033&amp;regactid=419033" target="_blank">
				<span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">
				Прилог 4</span><span class="auto-style3" lang="SR-CYR" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;"> 
				- П</span><span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">отврда 
				о усаглашености </span></a> <o:p></o:p></p>
				<p class="MsoNormal"><a href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=419033&amp;regactid=419033" target="_blank">
				<span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">
				Прилог 5</span><span class="auto-style3" style="font-size:0.416666666666667rem;font-family:&quot;Verdana&quot;,&quot;sans-serif&quot;;mso-fareast-font-family:
&quot;Times New Roman&quot;;mso-bidi-font-family:&quot;Times New Roman&quot;">
				</span>
				<span class="auto-style3" lang="SR-CYR" style="font-family: Verdana, sans-serif; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;">
				- М</span><span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">одел 
				декларације о усаглашености</span></a><o:p></o:p></p>
				<p class="MsoNormal"><a href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=419033&amp;regactid=419033" target="_blank">
				<span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">
				Прилог 6</span><span class="auto-style3" lang="SR-CYR" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;"> 
				- З</span><span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">нак 
				усаглашености</span></a><o:p></o:p></p>
				<p class="MsoNormal"><a href="http://www.pravno-informacioni-sistem.rs/SlGlasnikPortal/prilozi/7.html&amp;doctype=reg&amp;abc=cba&amp;eli=true&amp;eliActId=419033&amp;regactid=419033" target="_blank">
				<span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">
				Прилог 7</span><span class="auto-style3" lang="SR-CYR" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;"> 
				- З</span><span class="auto-style3" style="font-family: &quot;Verdana&quot;,&quot;sans-serif&quot;; mso-fareast-font-family: &quot;Times New Roman&quot;; mso-bidi-font-family: &quot;Times New Roman&quot;; mso-ansi-language: EN-US">ахтеви 
				које мора да испуни тело за оцењивање усаглашености да би било 
				именовано за оцењивање усаглашености</span></a></p>
	</div>


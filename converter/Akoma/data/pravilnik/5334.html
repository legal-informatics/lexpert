

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: left;
}
.auto-style2 {
	color: #008000;
}
</style>


	<div class="story">
			<p class="Basic-Paragraph">На основу члана 28. став 2. и члана 29. став 3. Закона о путевима (,,Службени гласник РСˮ, бр. 41/18 и 95/18 – др. закон), </p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину електронске наплате путарине, посебним условима и техничким захтевима за Европску електронску наплату путарине и елементима интероперабилности</p>
			<p class="centar">"Службени гласник РС", број 71 од 4. октобра 2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин електронске наплате путарине (у даљем тексту: ЕНП), технички захтеви, посебни услови и елементи интероперабилности које морају испуњавати пружаоци услуге европске електронске наплате путарине (у даљем тексту: ЕЕНП) са седиштем на територији Републике Србије и управљач државног пута. </p>
			<p class="clan">Члан 2.</p>
			<p class="Basic-Paragraph">Поједини изрази употребљени у овом правилнику имају следеће значење:</p>
			<p class="Basic-Paragraph"><span class="italik">1) Е</span><span class="italik">лектронска наплата путарин е (ЕНП</span>) је модел бесконтактног плаћања путарине употребом уређаја за ЕНП за одговарајућу категорију возила; </p>
			<p class="Basic-Paragraph"><span class="italik">2) уређај за ЕНП</span> је електронски уређај за плаћање путарине;</p>
			<p class="Basic-Paragraph"><span class="italik">3) корисник ЕНП</span><span class="italik"> </span>је физичко лице односно правно лице које са управљачем државног пута има закључен уговор о коришћењу ЕНП;</p>
			<p class="Basic-Paragraph"><span class="italik">4) овлашћени дистрибутер ЕНП</span> је правно лице које врши дистрибуцију услуге ЕНП у име и за рачун управљача државног пута;</p>
			<p class="Basic-Paragraph"><span class="italik">5) субјекат за наплату путарине</span> је правни субјекат надлежан за наплату путарине; </p>
			<p class="Basic-Paragraph"><span class="italik">6) </span><span class="italik">пријављено тело</span> је тело надлежно за оцењивање усаглашености и погодности за употребу чинилаца интероперабилности и за поступак ЕЗ верификације подсистема према техничким спецификацијама интероперабилности и које је пријављено Европској комисији;</p>
			<p class="Basic-Paragraph"><span class="italik">7) </span><span class="italik">именовано тело</span> је тело за оцењивање усаглашености и погодности за употребу чинилаца интероперабилности и верификацију структурних подсистема у складу са националним техничким прописима, именованим у складу са законом којим се уређују технички захтеви за производе и оцењивање усаглашености;</p>
			<p class="Basic-Paragraph"><span class="italik">8)</span><span class="italik"> CEN (European Committee for Standardization) </span>је Европски одбор за стандардизацију;</p>
			<p class="Basic-Paragraph"><span class="italik">9) DSRC (Dedicated Short Range Communication)</span> је систем комуникације кратког домета.</p>
			<p class="clan">Члан 3.</p>
			<p class="Basic-Paragraph">Електронски системи за наплату путарине су системи који омогућавају наплаћивање путарине коришћењем најмање једне од следећих технологија: сателитског позиционирања возила, мобилне комуникације које користе GSM-GPRS стандарде (препорука на GSM ТS 03.60/23.060) и комуникацију кратког домета (DSRC) на фреквенцији 5,8 GHz.</p>
			<p class="Basic-Paragraph">ЕНП спроводи управљач државног пута на начин да се возилима која поседују уређај за ЕНП омогући пролазак посебно означеним саобраћајним тракама без заустављања и употребе готовинског плаћања.</p>
			<p class="clan">Члан 4.</p>
			<p class="Basic-Paragraph">Коришћење уређаја за ЕНП могуће је у припејд систему са унапред уплаћеним износом допуне на уређај за ЕНП или у постпејд систему на основу испостављених рачуна у складу са важећим уговором закљученим између корисника ЕНП и управљачa државног пута или овлашћеног дистрибутера.</p>
			<p class="clan">Члан 5.</p>
			<p class="Basic-Paragraph">Корисник ЕНП у затвореном систему наплате путарине региструје се преко уређаја за ЕНП проласком возила кроз улазну и излазну наплатну станицу, посебно обележеном траком за ЕНП.</p>
			<p class="Basic-Paragraph">Корисник ЕНП у отвореном систему наплате путарине врши регистровање проласка возила кроз улазно/излазну наплатну станицу, користећи уређај за ЕНП и посебно обележену траку за ЕНП.</p>
			<p class="Basic-Paragraph">У случају недовољно средстава на уређају за ЕНП при доласку на излазну наплатну станицу корисник ЕНП врши допуну средстава искључиво на саобраћајним тракама обележеним за допуну уређаја за ЕНП, у складу са одлуком која уређује висину накнаде за употребу јавног пута, његовог дела или путног објекта.</p>
			<p class="clan">Члан 6.</p>
			<p class="Basic-Paragraph">Кориснику ЕНП обрачунаће се и наплатити на лицу места или у накнадном поступку најдужа релација одговарајуће деонице, без обзира на место стварног уласка и изласка са аутопута, у зависности од категорије возила, као и трошкови ванредног поступка, у следећим случајевима:</p>
			<p class="Basic-Paragraph">1) када корисник ЕНП спроведе електронску регистрацију узастопног уласка и изласка на истој наплатној станици, наплата се врши аутоматски, умањењем средстава са уређаја за ЕНП. Уколико корисник ЕНП нема довољно средстава на уређају за ЕНП, у обавези је да изврши допуну уређаја за ЕНП у складу са одлуком која уређује висину накнаде за употребу јавног пута, његовог дела или путног објекта;</p>
			<p class="Basic-Paragraph">2) када на уређају за ЕНП не постоји регистрован улаз приликом укључења на аутопут;</p>
			<p class="Basic-Paragraph">3) када на истој наплатној станици корисник ЕНП спроведе електронску регистрацију на више од једне наплатне траке, без инструкција овлашћеног лица ЈП „Путеви Србијеˮ;</p>
			<p class="Basic-Paragraph">4) када корисник ЕНП спроведе електронску регистрацију уређаја за ЕНП без возила на наплатној станици;</p>
			<p class="Basic-Paragraph">5) када корисник ЕНП спроведе електронску регистрацију преласка станице за наплату путарине возилом чије регистарске ознаке не одговарају подацима са уређаја за ЕНП (осим у случају возила I категорије када је дозвољено коришћење уређаја за ЕНП за више возила исте категорије);</p>
			<p class="Basic-Paragraph">6) када се утврди да је приликом подношења рекламације корисник ЕНП дао погрешну информацију о улазној станици;</p>
			<p class="Basic-Paragraph">7) када се на излазном наплатном месту утврди да је од тренутка уласка на аутопут истекло 24 часа;</p>
			<p class="Basic-Paragraph">8) када корисник ЕНП са уређајем за ЕНП дође на канал предвиђен за наплату искључиво путем система магнетне картице, обележен светлосном сигнализацијом.</p>
			<p class="clan">Члан 7.</p>
			<p class="Basic-Paragraph">Технички захтеви које морају испуњавати пружаоци услуге ЕЕНП-е са седиштем на територији Републике Србије и управљач државног пута су:</p>
			<p class="Basic-Paragraph">1) да уређај за ЕНП којим се врши плаћање путарине у систему ЕЕНП-е, буде у складу са спецификацијом формата и техничким описом за услугу ЕЕНП-е датим у Прилогу 1, који је одштампан уз овај правилник и чини његов саставни део;</p>
			<p class="Basic-Paragraph">2) систем ЕЕНП-е компатибилан са уређајем за ЕНП из тачке 1) овог члана мора омогућити размену података између пружаоца услуге ЕЕНП и управљача државног пута. Формати порука за размену података између пружаоца услуге ЕЕНП-е и управљача државног пута, наведени су у Прилогу 2, који је одштампан уз овај правилник и чини његов саставни део (у даљем тексту: Прилог 2);</p>
			<p class="Basic-Paragraph">3) да техничка опрема за пружање услуге ЕЕНП-е буде компатибилна са елементима интероперабилности из члана 9. овог правилника.</p>
			<p class="clan">Члан 8.</p>
			<p class="Basic-Paragraph">Посебни услови које морају испуњавати пружаоци услуге ЕЕНП-е са седиштем на територији Републике Србије и управљач државног пута су:</p>
			<p class="Basic-Paragraph">1) да је правно лице регистровано за обављање делатности организовања система наплате путарине; </p>
			<p class="Basic-Paragraph">2) да је код правног лица успостављен стандард SRPS ISO 9001 или њему одговарајући;</p>
			<p class="Basic-Paragraph">3) да имају усвојен План управљања ризиком који се односи на заштиту информација;</p>
			<p class="Basic-Paragraph">4) да докажу да имају техничку опрему и декларацију Европске комисије („СЕ”) или сертификат којим потврђује усклађеност компонената интероперабилности наведених у Прилогу 4, који је одштампан уз овај правилник и чини његов саставни део;</p>
			<p class="Basic-Paragraph">5) да докажу способност у пружању услуга електронске наплате путарине или у одговарајућој области.</p>
			<p class="clan">Члан 9.</p>
			<p class="Basic-Paragraph">Елементи интероперабилности за пружање услуге ЕЕНП-е које мора испуњавати управљач државног пута су:</p>
			<p class="Basic-Paragraph">1) ЕНП антена на улазној траци са припадајућом управљачко-процесном јединицом;</p>
			<p class="Basic-Paragraph">2) ЕНП антена на излазној траци са припадајућом управљачко-процесном јединицом;</p>
			<p class="Basic-Paragraph">3) видео надзор високог степена поузданости на свим тракама опремљеним ЕНП антенама са припадајућом управљачко процесном јединицом;</p>
			<p class="Basic-Paragraph">4) систем за утврђивање категорије возила на ЕНП траци са припадајућом управљачко-процесном јединицом;</p>
			<p class="Basic-Paragraph">5) телекомуникациона опрема и инфраструктура потребна за пренос ЕЕНП података унутар информационих система;</p>
			<p class="Basic-Paragraph">6) сервер за пријем података од пружаоца услуге ЕЕНП, односно за обраду и размену података прикупљених са улазних и излазних ЕНП трака према пружаоцу услуге ЕЕНП-е. Сервер за пријем података мора осигурати размену података са пружаоцем ЕЕНП услуге према техничком опису из Прилога 2. овог правилника;</p>
			<p class="Basic-Paragraph">7) систем за чување и архиву података са роком чувања података у трајању од најмање 3 (три) године од дана настанка трансакције из услуге ЕЕНП-е;</p>
			<p class="Basic-Paragraph">8) пратећа опрема и инфраструктура која мора осигурати одговарајући степен заштите опреме и апликација које се користе у систему пружања услуге ЕЕНП-е.</p>
			<p class="Basic-Paragraph">Технички опис и спецификација опреме из става 1. овог члана наведени су у Прилогу 3, који је одштампан уз овај правилник и чини његов саставни део.</p>
			<p class="clan">Члан 10.</p>
			<p class="Basic-Paragraph">Овај правилник ступа на снагу осмог дана од дана објављивања у ,,Службеном гласнику Републике Србијеˮ, осим одредаба чл. 7. до 9. овог правилника које се примењују даном приступања Републике Србије Европској унији.</p>
			<p class="potpis">Број 110-00-148/2019-03</p>
			<p class="potpis">У Београду, 27. септембра 2019. године </p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.</p>
			<p class="potpis">Прилози</p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=429136&amp;regactid=429136" target="_blank">
			<span class="sadrzajRubrikeMenuStilDiv">Прилог 1 - Спецификација 
			формата и технички опис за услугу ЕЕНП</span></a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=429136&amp;regactid=429136" target="_blank">
			<span class="sadrzajRubrikeMenuStilDiv">Прилог 2 - Формати за размену 
			података између пружаоца услуге ЕЕНП и управљача државног пута</span></a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=429136&amp;regactid=429136" target="_blank">
			<span class="sadrzajRubrikeMenuStilDiv">Прилог 3 - Технички опис и 
			спецификација опреме</span></a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog4.html&amp;doctype=reg&amp;abc=cba&amp;eli=true&amp;eliActId=429136&amp;regactid=429136" target="_blank">
			<span class="sadrzajRubrikeMenuStilDiv">Прилог 
			4 - Усклађивање са прописима и прилагођеност за коришћење компоненти 
			интероперабилности</span></a></p>
			<p class="potpis">&nbsp;</p>
	</div>


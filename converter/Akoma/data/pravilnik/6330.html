


	<meta http-equiv="Content-Type" content="text/html; charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
		text-align: right;
		margin-top: 0;
	}
	a {
	color: #008000;
}
	</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 84ж став 8. Закона о поморској пловидби („Службени гласник РС”, бр. 87/11, 104/13 и 18/15), </p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК</p>
				<p class="odluka-zakon">о поморским књижицама и дозволама за укрцавање </p>
				<p class="auto-style1">"Службени гласник РС", бр. 12 од 12. 
				фебруара 2016, 47 од 28. априла 2017.</p>
				<p class="clan">Члан 1.</p>
				<p>Овим правилником прописују се услови за издавање поморских књижица и дозвола за укрцавање, начин издавања, односно вођења поморских књижица и дозвола за укрцавање, начин и надлежност за уношење и оверу података о поморском стажу у поморску књижицу, односно дозволу за укрцавање, начин достављања података о поморском стажу, услове, начин и надлежност за замену поморске књижице, односно дозволе за укрцавање, садржину и образац поморске књижице и дозволе за укрцавање, као и начин вођења евиденције издатих поморских књижица и дозвола за укрцавање. </p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) <span class="italik">акредитована институција</span> је институција за образовање и обуку помораца у складу са прописом којим се уређују звања и услови за стицање звања чланова посаде поморских бродова;</p>
				<p>2)&nbsp;<span class="italik">поморац</span>&nbsp;је лице које има важећу поморску књижицу, односно дозволу за укрцавање;</p>
				<p>3)&nbsp;<span class="italik">члан посаде</span>&nbsp;је заповедник и друго лице укрцано за обављање послова на броду и уписанo у попис посаде;</p>
				<p>4)&nbsp;<span class="italik">посредник</span>&nbsp;је правно лице које поседује одобрење за обављање послова посредовања при запошљавању помораца у складу са одредбама закона којим се уређује поморска пловидба;</p>
				<p>5) <span class="italik">поморско пловило</span> је поморски брод, поморски технички пловни објекат и непокретна платформа.</p>
				<p class="clan">Члан 3.</p>
				<p>Услови за издавање поморске књижице држављанину Републике Србије су:</p>
				<p>1) да се укрцава као члан посаде поморског брода домаће државне припадности;</p>
				<p>2) да се укрцава као члан посаде поморског брода стране државне припадности;</p>
				<p>3) да се укрцава као члан посаде поморског техничког пловног објекта домаће државне припадности и да има одговарајуће овлашћење о оспособљености, односно посебној оспособљености;</p>
				<p>4) да се укрцава као члан посаде поморског техничког пловног објекта стране државне припадности и да има одговарајуће овлашћење о оспособљености, односно посебној оспособљености; </p>
				<p>5) да се укрцава ради обављања послова на непокретној платформи домаће државне припадности и да има одговарајуће овлашћење о оспособљености, односно посебној оспособљености; </p>
				<p>6) да се укрцава ради обављања послова на непокретној платформи стране државне припадности и да има одговарајуће овлашћење о оспособљености, односно посебној оспособљености. </p>
				<p>Поморска књижица издаје се држављанину Републике Србије ако се укрцава као заповедник јахте домаће или стране државне припадности или члан посаде јахте домаће или стране државне припадности и има одговарајуће овлашћење о оспособљености, односно посебној оспособљености, а на основу уговора о раду или другог акта којим се заснива радни однос.</p>
				<p>Дозвола за укрцавање издаје се страном држављанину ако се укрцава као члан посаде поморског пловила из ст. 1. и 2. овог члана које је уписано у одговарајући уписник Републике Србије.</p>
				<p class="clan">Члан 4.</p>
				<p>Поморска књижица, односно дозвола за укрцавање издаје се лицу које је:</p>
				<p>1) навршило најмање 16 година живота;</p>
				<p>2) физички и психички здравo и способнo за обављање одређених послова на поморском пловилу из члана 3. овог правилника у складу са посебним прописима;</p>
				<p><span class="hide-change"><em>3) брисана је (види члан 1. 
				Правилника - 41/2017-11)</em></span></p>
				<p class="hide-change"><em>Брисан је ранији став 2. (види 
				члан 1. Правилника - 41/2017-11)</em></p>
				<p class="clan">Члан 5.</p>
				<p>Поморска књижица садржи:</p>
				<p>1) натпис „РЕПУБЛИКА СРБИЈА” са утиснутим грбом Републике Србије и назив „ПОМОРСКА КЊИЖИЦА”;</p>
				<p>2) бројчану ознаку страница;</p>
				<p>3) назначење да је издата у складу са одредбама Конвенције Међународне организације рада о идентификационим исправама помораца број 108, усвојене 1958. године;</p>
				<p>4) серијски број под којим је заведена у евиденцији издатих поморских књижица и назив „Лучка капетанија Београд” као органа надлежног за издавање поморске књижице;</p>
				<p>5) име и презиме, ЈМБГ, име оца и мајке, датум и место рођења, националност и држављанство, као и пребивалиште имаоца поморске књижице;</p>
				<p>6) датум издавања и датум истека важења, име и презиме, као и потпис лица овлашћеног за издавање поморске књижице;</p>
				<p>7) фотографију (формат 3×3,5 cm) и потпис имаоца поморске књижице;</p>
				<p>8) физичке карактеристике имаоца поморске књижице;</p>
				<p>9) податке о продужењу важења поморске књижице;</p>
				<p>10) податке о оспособљености имаоца поморске књижице (уписују се подаци о стеченим овлашћењима о оспособљености, односно посебној оспособљености, као и о потврди о посебној оспособљености o поступцима у случају опасности на броду (STCW A VI/1) или овлашћења о посебној оспособљености за основну безбедност на броду (STCW A VI/1) издатој у складу са посебним прописом, са назнаком органа који је издао исправу, као и број и датум издавања исправе);</p>
				<p>11) податке о одузимању овлашћења о оспособљености и посебној оспособљености (уписују се подаци о одузимању овлашћења са назнаком који је орган, када, под којим бројем и за које време, донео решење о одузимању овлашћења, серијски број и датум издавања одузетог овлашћења, као и назив органа који га је издао);</p>
				<p>12) податке о ранијим укрцавањима (уписују се подаци о укупном трајању пловидбе на бродовима који плове у границама међународне дуге или кратке пловидбе, односно пловидбе европским морима); </p>
				<p>13) податке о укрцавању и искрцавању (уписују се подаци о укрцавању, односно искрцавању имаоца поморске књижице, са именом луке и датумом укрцавања, односно искрцавања, својству у којем је поморац укрцан према ознакама из Прилога – Ознаке својстава укрцаја чланова посаде поморских бродова, који је одштампан уз овaj правилник и чини његов саставни део (у даљем тексту: Прилог), IMO број поморског брода, подаци о имену и врсти поморског пловила, имену луке уписа, бруто-тонажи, врсти и снази бродске машине, категорији пловидбе), као и име, презиме и потпис заповедника, односно овлашћеног лица које је уписало и/или оверило податке;</p>
				<p>14) податке о уверењу о здравственој способности поморца (уписују се подаци о овлашћеној здравственој установи која је издала уверење о здравственој способности имаоца поморске књижице са бројем и датумом издавања, као и о служби за коју је здравствено оспособљен и ограничењима ако их има);</p>
				<p>15) податке о крвној групи, RH фактору и преосетљивости на лекове, серуме и вакцине имаоца поморске књижице;</p>
				<p>16) место за уношење радне дозволе, ако поморац обавља послове на поморском броду који ради у територијалном мору обалне државе;</p>
				<p>17) место за напомене;</p>
				<p>18) упутства.</p>
				<p>Изглед поморске књижице дат је на Обрасцу 1 – Поморска књижица, који је одштампан уз овај правилник и чини његов саставни део.</p>
				<p class="clan">Члан 6.</p>
				<p>Дозвола за укрцавање садржи:</p>
				<p>1) натпис „РЕПУБЛИКА СРБИЈА” с утиснутим грбом Републике Србије и назив „ДОЗВОЛА ЗА УКРЦАВАЊЕ”;</p>
				<p>2) бројчану ознаку страница;</p>
				<p>3) назначење да је издата у складу са одредбама Конвенције Међународне организације рада о идентификационим исправама помораца број 108, усвојене 1958. године;</p>
				<p>4) серијски број под којим је заведена у евиденцији издатих дозвола за укрцавање, као и назив „Лучка капетанија Београд” као органа надлежног за издавање дозвола за укрцавање;</p>
				<p>5) име и презиме, ЈМБГ, име оца и мајке, датум и место рођења, националност и држављанство, као и пребивалиште имаоца дозволе за укрцавање;</p>
				<p>6) датум издавања и датум истека важења, име и презиме, као и потпис лица овлашћеног за издавање дозволе за укрцавање;</p>
				<p>7) фотографију (формат 3×3,5 cm) и потпис имаоца дозволе за укрцавање;</p>
				<p>8) физичке карактеристике имаоца дозволе за укрцавање;</p>
				<p>9) податке о продужењу важења дозволе за укрцавање;</p>
				<p>10) податке о оспособљености имаоца дозволе за укрцавање (уписују се подаци о стеченим овлашћењима о оспособљености, односно посебној оспособљености, као и о потврди о посебној оспособљености o поступцима у случају опасности на броду (STCW A VI/1) или овлашћења о посебној оспособљености за основну безбедност на броду (STCW A VI/1) издатој у складу са посебним прописом, са назнаком органа који је издао исправу, као и број и датум издавања исправе);</p>
				<p>11) податке о одузимању овлашћења о оспособљености и посебној оспособљености (уписују се подаци о одузимању овлашћења с назнаком који је орган, када, под којим бројем и за које време донео решење о одузимању овлашћења, серијски број и датум издавања одузетог овлашћења, као и назив органа које га је издало);</p>
				<p>12) податке о укрцавању и искрцавању (уписују се подаци о укрцавању, односно искрцавању имаоца дозволе за укрцавање, с именом луке и датумом укрцавања, односно искрцавања, подаци о својству у којем је поморац укрцан према ознакама из Прилога, IMO број поморског брода, подаци о имену и врсти поморског пловила, имену луке уписа, бруто-тонажи, врсти и снази бродске машине, категорији пловидбе), као и име, презиме и потпис заповедника, односно овлашћеног лица које је уписало и/или оверило податке;</p>
				<p>13) податке о уверењу о здравственој способности поморца (уписују се подаци о овлашћеној здравственој установи која је издала уверење о здравственој способности имаоца дозволе за укрцавање с бројем и датумом издавања, као и о служби за коју је здравствено оспособљен и ограничењима ако их има);</p>
				<p>14) податке о крвној групи, RH фактору и преосетљивости на лекове, серуме и вакцине имаоца дозволе за укрцавање;</p>
				<p>15) место за напомене;</p>
				<p>16) упутства.</p>
				<p>Изглед дозволе за укрцавање дат је на Обрасцу 2 – Дозвола за укрцавање, који је одштампан уз овај правилник и чини његов саставни део.</p>
				<p class="clan">Члан 7.</p>
				<p>Поморска књижица и дозвола за укрцавање штампају се на српском језику (ћириличко писмо) са преводом на енглески језик, а подаци се уносе на српском језику (латиничко писмо).</p>
				<p>Обрасци исправа из става 1. овог члана штампају се у димензији 11x15 cm са корицама бордо боје са златотиском речи: „РЕПУБЛИКА СРБИЈА” и „ПОМОРСКА КЊИЖИЦА”, односно „ДОЗВОЛА ЗА УКРЦАВАЊЕ”, као и златотиском грба Републике Србије, на папиру са заштитним гиош елементима у светлоплавој боји са грбом Републике Србије у позадини, холограмском траком по дужој страни непарне странице и нумерисаним странама.</p>
				<p class="clan">Члан 8.</p>
				<p>Поморску књижицу и дозволу за укрцавање издаје Лучка капетанија Београд, у складу са законом. </p>
				<p>Поморска књижица се издаје на основу захтева који се подноси Лучкој капетанији Београд.</p>
				<p>Поморска књижица се издаје ако се уз захтев из става 2. овог члана приложи:</p>
				<p>1) доказ о држављанству Републике Србије и личном идентитету (нпр. лична карта, пасош и сл.);</p>
				<p>2) уверење о здравственој способности;</p>
				<p><span class="hide-change"><em>3) брисана је (види члан 2. 
				Правилника - 41/2017-11)</em></span></p>
				<p>4) важеће овлашћење о оспособљености и овлашћење о посебној оспособљености или овера овлашћења о оспособљености, односно друга одговарајућа исправа којом се доказује оспособљеност, о којој се подаци уносе у поморску књижицу;</p>
				<p>5) доказ о стеченом одговарајућем нивоу обуке (нпр. сведочанство о матури и уверење акредитоване институције о успешно завршеним одређеним предметима, односно обукама, у складу са посебним прописом);</p>
				<p>6) две фотографије (формат 3×3,5 cm).</p>
				<p>Исправа из става 3. тачка 5) овог члана прилаже се ради стицања својства приправника палубе, приправника машине или другог сличног својства укрцаја.</p>
				<p>Исправе из става 3. овога члана подносе се у оригиналу или у овереној копији.</p>
				<p><span class="hide-change"><em>Брисан је ранији став 6. (види члан 
				2. 
				Правилника - 41/2017-11)</em></span></p>
				<p class="clan">Члан 9.</p>
				<p>Дозвола за укрцавање се издаје на основу захтева који се подноси Лучкој капетанији Београд.</p>
				<p>Дозвола за укрцавање се издаје ако се уз захтев из става 1. овог члана приложи:</p>
				<p>1) доказ о држављанству и личном идентитету (нпр. лична карта, пасош и сл.);</p>
				<p>2) уверење о здравственој способности;</p>
				<p>3) потврда о посебној оспособљености у поступцима у случају опасности на броду (STCW AVI/1) или овлашћење о посебној оспособљености за основну безбедност на броду (STCW AVI/1);</p>
				<p>4) важеће овлашћење о оспособљености и овлашћење о посебној оспособљености или овера овлашћења о оспособљености, односно друга одговарајућа исправа којом се доказује оспособљеност, о којој се подаци уносе у одобрење за укрцавање (као што је овлашћење о еквивалентној оспособљености издато од стране министарства надлежног за послове саобраћаја);</p>
				<p>5) доказ о стеченом одговарајућем нивоу обуке (нпр. сведочанство о матури, односно исправа иностране одобрене институције за образовање и/или обуку помораца о успешно завршеним одређеним предметима, односно обукама);</p>
				<p>6) две фотографије (формат 3×3,5 cm).</p>
				<p>Исправу из става 2. тачка 5) овог члана прилаже се ради стицања својства приправника палубе, приправника машине или другог сличног својства укрцаја.</p>
				<p>Ако је доказ из става 2. тачка 5) овог члана издат од страног органа, исти се признаје од надлежних органа у Републици Србији у складу са одредбама закона којима се уређује поморска пловидба.</p>
				<p>Исправе из става 2. овога члана прилажу се у оригиналу или у овереној копији.</p>
				<p>Приликом подношења првог захтева за издавање дозволе за укрцавање исправу из става 2. тачка 3) овог члана, не прилаже лице које је пре подношења захтева остварило поморски стаж најмање у својству члана посаде који чини део пловидбене страже.</p>
				<p class="clan">Члан 10.</p>
				<p>Податке из члана 5. став 1. тач. 5), 6), 8)–12), 14), 17) и 18) овог правилника и члана 6. став 1. тач. 5), 6), 8)–11), 13), 15) и 16) овог правилника у поморску књижицу, односно дозволу за укрцавање уноси Лучка капетанија Београд.</p>
				<p>Податке из члана 5. став 1. тачка 15) овог правилника у поморску књижицу уноси овлашћена здравствена установа за обављање лекарских прегледа помораца.</p>
				<p>Податке из члана 6. став 1. тачка 14) овог правилника у дозволу за укрцавање уноси овлашћена здравствена установа за обављање лекарских прегледа помораца.</p>
				<p>Изузетно од става 3. овог члана, ако је поморац обавио лекарски преглед код лекара који је овлашћен у другој држави, податке из члана 6. став 1. тачка 14) овог правилника у дозволу за укрцавање уноси Лучка капетанија Београд.</p>
				<p>Поморац обавештава Лучку капетанију Београд о свим променама података који се уносе у поморску књижицу, односно дозволу за укрцавање.</p>
				<p>Уношење података у поморску књижицу, односно дозволу за укрцавање врши се на читљив начин и потписује их лице које је извршило упис и оверава печатом.</p>
				<p class="clan">Члан 11.</p>
				<p>Податке о укрцавању и искрцавању члана посаде, осим заповедника, на поморском пловилу домаће државне припадности у међународној пловидби, у поморску књижицу, односно дозволу за укрцавање уписује заповедник.</p>
				<p>Податке о укрцавању и искрцавању заповедника поморског пловила из става 1. овог члана у поморску књижицу уписује компанија, односно заповедник на основу писаног налога компаније.</p>
				<p>Члан посаде у року од десет дана од дана искрцавања са поморског пловила из става 1. овог члана, доставља Лучкој капетанији Београд поморску књижицу, односно дозволу за укрцавање, ради овере података из ст. 1. и 2. овог члана.</p>
				<p>У року од десет дана од дана укрцавања, односно искрцавања компанија доставља податке о укрцавању или искрцавању из ст. 1. и 2. овог члана у електронску базу података у складу са одредбама члана 18. овог правилника.</p>
				<p>Податке из ст. 1. и 2. овог члана оверава Лучка капетанија Београд на основу података достављених у складу са ставом 4. овог члана. У случају сумње или разлике у достављеним подацима, Лучка капетанија Београд утврђује тачност података на основу других расположивих доказа из члана 13. овог правилника.</p>
				<p>Оверене податке из става 5. овог члана Лучка капетанија Београд уноси у уписник поморских књижица и дозвола за укрцавање.</p>
				<p class="clan">Члан 12.</p>
				<p>Податке о укрцавању и искрцавању члана посаде поморског пловила стране државне припадности, у поморску књижицу, односно дозволу за укрцавање уписује заповедник, посредник или Лучка капетанија Београд.</p>
				<p>За члана посаде поморског пловила из става 1. овог члана којег укрцава компанија или се укрцава путем посредника, посредник или компанија у року од десет дана од дана искрцавања члана посаде доставља Лучкој капетанији Београд поморску књижицу, односно дозволу за укрцавање ради овере података из става 1. овог члана.</p>
				<p>Члан посаде поморског пловила из става 1. овог члана, осим члана посаде из става 2. овог члана, у року од десет дана од дана искрцавања доставља Лучкој капетанији Београд поморску књижицу, односно дозволу за укрцавање ради овере података из става 1. овог члана.</p>
				<p>У случају из става 2. овог члана, посредник или компанија доставља податке о укрцавању и искрцавању из става 1. овог члана у року од десет дана од дана укрцавања, односно искрцавања, у електронску базу података, у складу са чланом 18. овог правилника.</p>
				<p>У случају из става 3. овог члана, члан посаде доставља Лучкој капетанији Београд податке о укрцавању, односно искрцавању из става 1. овог члана у року од десет дана од дана укрцавања, односно искрцавања.</p>
				<p>Податке из става 1. овог члана оверава Лучка капетанија Београд на основу података достављених у складу са ст. 4. или 5. овог члана. У случају сумње или разлике у достављеним подацима, Лучка капетанија Београд утврђује тачност података на основу других расположивих доказа из члана 13. овог правилника.</p>
				<p>Оверене податке из става 6. овог члана, Лучка капетанија Београд уноси у уписник поморских књижица и дозвола за укрцавање.</p>
				<p class="clan">Члан 13.</p>
				<p>Овера података о укрцавању и искрцавању у поморској књижици или дозволи за укрцавање врши се поређењем података унетих у поморску књижицу или дозволу за укрцавање са подацима унетим у електронску базу података.</p>
				<p>У случају сумње или разлике у подацима из става 1. овог члана, Лучка капетанија Београд утврђује тачност података на основу следећих докумената:</p>
				<p>1) писаног налога компаније о укрцавању или искрцавању заповедника;</p>
				<p>2) уговора о раду;</p>
				<p>3) платне листе;</p>
				<p>4) искрцајне листе;</p>
				<p>5) извода из бродског дневника;</p>
				<p>6) путне карте;</p>
				<p>7) стране поморске књижице;</p>
				<p>8) другог документа којим се потврђује поморски стаж, који је издат у складу са прописима државе заставе брода.</p>
				<p>Доказе из става 2. овог члана, компанија и посредник чувају и достављају, односно дају на увид на захтев Лучке капетаније Београд и инспектора безбедности пловидбе.</p>
				<p>Доказе из става 2. овог члана, члан посаде доставља Лучкој капетанији Београд приликом уписа и/или овере података о укрцавању, односно искрцавању у поморској књижици.</p>
				<p>Докази из става 2. овог члана користе се и за потребе уписа података о укрцавању и искрцавању у поморској књижици, који обавља Лучка капетанија Београд.</p>
				<p class="clan">Члан 14.</p>
				<p>Поморска књижица, односно дозвола за укрцавање замениће се новом:</p>
				<p>1) када јој истекне рок важности;</p>
				<p>2) ако се рубрике предвиђене за упис података попуне подацима;</p>
				<p>3) ако се истроши или оштети толико да постане неупотребљива;</p>
				<p>4) ако се промене подаци из члана 5. став 1. тач. 5) и 8) овог правилника, односно члана 6. став 1. тач. 5) и 8) овог правилника;</p>
				<p>5) ако изглед имаоца поморске књижице, односно имаоца дозволе за укрцавање не одговара више његовом изгледу на фотографији у поморској књижици, односно дозволи за укрцавање, или када се фотографија оштети;</p>
				<p>6) у случају губитка поморске књижице, односно дозволе за укрцавање;</p>
				<p>7) ако су издати по раније важећим прописима.</p>
				<p class="clan">Члан 15. </p>
				<p>Замена поморске књижице, односно дозволе за укрцавање врши се на основу захтева имаоца поморске књижице, односно дозволе за укрцавање, који се подноси Лучкој капетанији Београд.</p>
				<p>Замена се врши ако се уз захтев из става 1. овог члана доставе докази о разлозима подношења захтева.</p>
				<p><span class="hide-change"><em>Брисан је ранији став 3. (види члан 
				3. 
				Правилника - 41/2017-11)</em></span></p>
				<p class="clan">Члан 16.</p>
				<p>Лучка капетанија Београд води евиденцију о издатим поморским књижицама и дозволама за укрцавање.</p>
				<p>На првој унутрашњој страни евиденције уписује се назив лучке капетаније, пун назив евиденције и број књиге, датум када је отворена, као и печат и потпис шефа лучке капетаније.</p>
				<p>У евиденцију се уписују:</p>
				<p>1) подаци о издатим поморским књижицама и дозволама за укрцавање (ознака и серијски број, датум издавања и рок важности);</p>
				<p>2) подаци о имаоцима поморских књижица и дозвола за укрцавање (име и презиме поморца, датум и место рођења, држављанство, ЈМБГ, пребивалиште, пол, боја очију, боја косе, друге физичке карактеристике);</p>
				<p>3) подаци о уписаним овлашћењима о оспособљености и посебној оспособљености (STCW ознака, оспособљеност, рок важења, привремено или трајно одузимање, пријава губитка или уништења, укључујући запис о промени статуса и датума промене);</p>
				<p>4) подаци о укрцавању и искрцавању (уписују се подаци о укрцавању, односно искрцавању имаоца поморске књижице односно дозволе за укрцавање са именом луке и датумом укрцавања, односно искрцавања, својству у којем је исти укрцан, IMO броју поморског брода, имену и врсти поморског пловила, имену луке уписа, бруто-тонажи, врсти и снази бродске машине, категорији пловидбе и времену које је ималац провео на поморском пловилу);</p>
				<p>5) подаци о исправама на основу којих је издата поморска књижица, односно дозвола за укрцавање.</p>
				<p>Евиденција се води у тврдом повезу, димензија 296 х 210 mm, са нумерисаним странама, као и у електронској форми. </p>
				<p class="clan">Члан 17. </p>
				<p>У евиденцији се ништа не брише, додаје или мења на начин којим се чини нечитљивим.</p>
				<p>Исправка погрешно уписаних података врши се тако што се текст који се исправљањем мења прецртава тако да остане читљив, а изнад или испод њега се уписује нови текст.</p>
				<p>Исправка погрешно уписаних података у евиденцији извршена на начин из става 2. овог члана оверава се потписом овлашћеног лица које је исправку извршило, са назнаком датума извршене исправке.</p>
				<p>Ако не постоји могућност да се исправка грешака изврши на начин из става 2. овог члана, подаци са те стране преносе се на нову страну евиденције и на њој се означава страна са које су подаци пренети. На страни евиденције са које су пренети подаци повлачи се коса линија и назначује број стране евиденције на коју су подаци пренети.</p>
				<p class="clan">Члан 18.</p>
				<p>Подаци које у складу са одредбама овог правилника доставља компанија или посредник, достављају се електронским путем.</p>
				<p>Изузетно, када податке није могуће доставити у складу са одредбом става 1. овог члана, исти се могу доставити у писаној форми Лучкој капетанији Београд.</p>
				<p>Лица из става 1. овог члана, министарству надлежном за послове саобраћаја подносе писани захтев за доделу корисничког права приступа електронској бази података ради достављања података.</p>
				<p>Уз захтев из става 3. овог члана достављају се следећи подаци:</p>
				<p>1) назив и седиште компаније, односно посредника;</p>
				<p>2) порески идентификациони број (ПИБ);</p>
				<p>3) име, презиме и ЈМБГ одговорног лица;</p>
				<p>4) име, презиме и ЈМБГ лица које ће уносити податке;</p>
				<p>5) адресу електронске поште, телефонски број и број телефакса.</p>
				<p>Министарство надлежно за послове саобраћаја ће лицу из става 1. овог члана доделити корисничко право приступа електронској бази података издавањем корисничког имена и шифре.</p>
				<p class="clan">Члан 19.</p>
				<p>Даном почетка примене овог правилника престају да важе одредбе Правилника о поморским и бродарским књижицама и дозволама за укрцавање („Службени лист СФРЈ”, број 13/81 и „Службени гласник РС”, број 40/13) које се односе на поморску књижицу, односно дозволу за укрцавање за чланове посаде поморских бродова.</p>
				<p class="clan">Члан 20.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 15. aприла 2016. године.</p>
				<p class="potpis">Број 110-00-8/2016-01</p>
				<p class="auto-style2">У Београду, 3. фебруара 2015. године</p>
				<p class="auto-style2">Министар,</p>
				<p class="auto-style2">проф. др <span class="bold">Зорана Михајловић, </span>с.р.</p>
				<p class="potpis">&nbsp;</p>
				<p class="clan" style="text-align:right">Прилози</p>
				<p>Прилог - <a href="http://www.pravno-informacioni-sistem.rs/SlGlasnikPortal/prilozi/p0.html&amp;doctype=reg&amp;abc=cba&amp;eli=true&amp;eliActId=422668&amp;regactid=422668" target="_blank">Ознаке 
				својстава укрцаја чланова посаде поморских бродова</a></p>
				<p>Образац 1 - <a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=422668&amp;regactid=422668" target="_blank">Поморска књижица</a></p>
				<p>Образац 2 - <a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=422668&amp;regactid=422668" target="_blank">Дозвола за укрцавање</a>&nbsp;</p>
				
	</div>


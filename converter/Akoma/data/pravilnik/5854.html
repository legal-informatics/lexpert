


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 5. став 2. Закона о признавању сорти пољопривредног биља („Службени гласник РС”, број 30/10), 
	</p>
	<p>Министар пољопривреде и заштите животне средине доноси</p>
	<p>&nbsp;</p>
	<p class="odluka-zakon">ПРАВИЛНИК</p>
	<p class="naslov">о методама испитивања сорте хмеља (<span class="italik">Humulus lupulus L</span>.) ради признавања сорте</p>
	<p class="naslov"><span style="font-weight: 400">"Службени гласник РС", број 
	11 од 30. јануара 2015.</span></p>
	<p class="naslov">&nbsp;</p>
	<p class="clan">Члан 1. </p>
	<p>Овим правилником прописују се методе испитивања сорте хмеља (у даљем тексту: сорта) на огледном пољу и у лабораторији, ради признавања сорте.</p>
	<p class="clan">Члан 2.</p>
	<p>Методама из члана 1. овог правилника испитују се одређене битне особине сорте, ради утврђивања:</p>
	<p>1) производне и употребне вредности сорте (VCU тест);</p>
	<p>2) различитости, униформности и стабилности сорте (DUS тест).</p>
	<p>Методе испитивања сорте су скуп поступака и података које предузима, односно прикупља правно лице, предузетник или физичко лице којe испуњава услове прописане законом којим се уређује признавање сорти пољопривредног биља за вршење испитивања сорте (у даљем тексту: извођач огледа).</p>
	<p class="clan">Члан 3.</p>
	<p>Производна и употребна вредност сорте (VCU тест) утврђује се на основу резултата испитивања одређених битних особина сорте које се односе на:</p>
	<p>1) принос свежег хмеља (kg/елементарној парцели);</p>
	<p>2) садржај влаге у шишарицама; </p>
	<p>3) принос ваздушно – сувог хмеља (са 11% влаге);</p>
	<p>4) маса 100 ваздушно сувих шишарица;</p>
	<p>5) густина вретена: број коленаца/1cm;</p>
	<p>6) садржај горких материја;</p>
	<p>7) садржај ароматичних материја;</p>
	<p>8) толерантност, односно отпорност на болести и штеточине.</p>
	<p>Сорта се испитује тако што се битне особине из става 1. овог члана сорте која се испитује упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
	<p class="clan">Члан 4.</p>
	<p>Сорта се испитује у једном или више огледа постављених на огледном пољу на више локалитета.</p>
	<p>Оглед из става 1. овог члана чине елементарне парцеле на којима се врши испитивање.</p>
	<p>Оглед из става 1. овог члана изводи се по плану „потпуно случајног блок система” у четири понављања.</p>
	<p class="clan">Члан 5.</p>
	<p>Сорта се испитује на огледном пољу у складу са захтевом за признавање сорте у коjeм власник сорте, односно његов овлашћени заступник предлаже да се сорта испита.</p>
	<p>За испитивање на огледном пољу достављају се здравствено исправне саднице, нормалне или ожиљене.</p>
	<p>Нормалне саднице морају бити добро развијене са два пара окаца, најмањег пречника 10 mm, дужине 10–12cm.</p>
	<p>Ожиљене саднице поред наведених карактеристика морају имати развијена три главна корена. 
	</p>
	<p class="clan">Члан 6.</p>
	<p>Предусев на целој површини огледног поља на коме се врши испитивање сорте мора да буде иста култура.</p>
	<p>Сорта се на истом огледном пољу може испитивати најмање после пет година.</p>
	<p>Сорта се испитује на земљишту које је пре сетве испитано на присутност земљишних штеточина и по потреби предсетвено третирано инсектицидима.</p>
	<p>Количине минералних ђубрива, време и начин њихове примене, као и остале агротехничке мере примењују се на огледном пољу тако да буду у складу са највишим нивоом технологије производње хмеља, а ради испољавања генетског потенцијала сорте.</p>
	<p>Сетву сорти у једном огледу треба обавити истог дана и у року који се у том локалитету сматра оптималним.</p>
	<p class="clan">Члан 7.</p>
	<p>Оглед за испитивање сорте поставља се у високим конструкцијама са елементима датим у Табели – Eлементи огледа за испитивања сорте.</p>
	<p>На ослонац који се поставља уз сваку биљку упућују се 2–3 изданка.</p>
	<p class="clan">Табела – Елементи огледа за испитивања сорте </p>
	<table class="tabela-sa-borderom">
		<tbody>
			<tr>
				<td>
				<p align="center">Елементи огледа</p></td>
				<td align="center"></td>
			</tr>
			<tr>
				<td>
				<p>дужина елементарне парцеле</p></td>
				<td align="center">
				<p>6,3 m</p></td>
			</tr>
			<tr>
				<td>
				<p>ширина елементарне парцеле</p></td>
				<td align="center">
				<p>2,8 m</p></td>
			</tr>
			<tr>
				<td>
				<p>површина елементарне парцеле</p></td>
				<td align="center">
				<p>17,64 m<span class="superscript">2</span></p></td>
			</tr>
			<tr>
				<td>
				<p>размак између редова</p></td>
				<td align="center">
				<p>2,8 m</p></td>
			</tr>
			<tr>
				<td>
				<p>размак у реду</p></td>
				<td align="center">
				<p>60–70 cm</p></td>
			</tr>
			<tr>
				<td>
				<p>број биљака на елементарној парцели</p></td>
				<td align="center">
				<p>10</p></td>
			</tr>
			<tr>
				<td>
				<p>број биљака на хектару</p></td>
				<td align="center">
				<p>5102</p></td>
			</tr>
			<tr>
				<td>
				<p>заштитни појас (око целог огледа минимум)</p></td>
				<td align="center">
				<p>2 реда</p></td>
			</tr>
		</tbody>
	</table>
	<p class="clan">Члан 8.</p>
	<p>У периоду вегетације сорте на огледном пољу, евидентирају се:</p>
	<p>1) датум садње;</p>
	<p>2) датум резидбе;</p>
	<p>3) датум појаве првих изданака (после резидбе);</p>
	<p>4) датум цветања;</p>
	<p>5) датум технолошке зрелости шишарица.</p>
	<p class="clan">Члан 9.</p>
	<p>У току испитивања сорте на огледном пољу врши се праћење и оцењивање појаве болести пламењаче (<span class="italik">Pseudoperonospora humuli</span>) и пепелнице (<span class="italik">Sphaerotheca humuli</span>).</p>
	<p>У случају појаве болести пламењаче оцењује се степен осетљивости испитиваних сорти и степен присуства болести оценама од један (1) до девет (9), и то:</p>
	<p>1) оцена 1 – сорта толерантна, усев без симптома болести, степен присуства болести 0%;</p>
	<p>2) оцена 2 – појава болести, до 1% листова оболело;</p>
	<p>3) оцена 3 – слаб напад болести, 1% до 5% листова оболело;</p>
	<p>4) оцена 5 – средњи напад болести, 5% до 25% листова оболело;</p>
	<p>5) оцена 7 – јак напад болести, 25% до 75% листова оболело;</p>
	<p>6) оцена 9 – врло јак напад болести, преко 75% листова оболело.</p>
	<p>У случају појаве болести пепелнице оцењује се степен осетљивости испитиваних сорти и степен присуства болести оценама од један (1) до девет (9), и то:</p>
	<p>1) оцена 1 – сорта толерантна, усев без симптома болести, степен присуства болести 0%;</p>
	<p>2) оцена 2 – појава болести, до 1% цвасти или шишарица оболело;</p>
	<p>3) оцена 3 – слаб напад, 1% до 5% цвасти или шишарица оболело;</p>
	<p>4) оцена 5 – средњи напад, 5% до 25% цвасти или шишарица оболело;</p>
	<p>5) оцена 7 – јак напад, 25% до 75% цвасти или шишарица оболело;</p>
	<p>6) оцена 9 – врло јак напад болести, преко 75% цвасти или шишарица оболело.</p>
	<p>Прати се и оцењује појава вирозних обољења и изражава се у % оболелих биљака у односу на здраве.</p>
	<p class="clan">Члан 10.</p>
	<p>Ако се у току испитивања сорте на огледном пољу појаве биљне штеточине, и то: лисне ваши (<span class="italik">Phordon humuli</span>) и црвени паук (<span class="italik">Tetranychus ulmi</span> i T. Urticae), у значајнијем броју, врши се њихово евидентирање на следећи начин:</p>
	<p>1) здрав без појаве штеточина;</p>
	<p>2) слаб напад – нападнуто до 25% биљака;</p>
	<p>3) средњи напад – нападнуто 25% – 50% биљака;</p>
	<p>4) јак напад – нападнуто преко 50% биљака.</p>
	<p>Ако се појаве током вегетације друге штеточине треба их евидентирати како је наведено у ставу 1. овог члана.</p>
	<p class="clan">Члан 11.</p>
	<p>Извођач огледа обавља бербу свих сорти у оптималној технолошкој зрелости, за сваку сорту, машински или ручно.</p>
	<p class="clan">Члан 12.</p>
	<p>Непосредно након бербе утврђује се принос свежег хмеља (кг/елементарној парцели) и садржај влаге у шишарицама. 
	</p>
	<p>Принос ваздушно – сувог хмеља се обрачунава на бази 11% влаге.</p>
	<p class="clan">Члан 13.</p>
	<p>Узорак хмеља за анализу у лабораторији узима се из jедног просечног узорка формираног из свих понављања са једног локалитета након бербе према упутству лабораторије која ће радити анализе.</p>
	<p>Узорак семена се пакује у натрон или платнену кесу, затвара се, обележава додељеним шифрама које је имао у огледу и доставља овлашћеној лабораторији која ради анализе узорака.</p>
	<p class="clan">Члан 14.</p>
	<p>Испитивања у лабораторији обухватају:</p>
	<p>1) механичке анализе, и то:</p>
	<p>(1) маса 100 ваздушно сувих шишарица;</p>
	<p>(2) густина вретена: број коленаца/1cm;</p>
	<p>2) хемијско – технолошке анализе, и то:</p>
	<p>(1) садржај горких материја:</p>
	<p>– % укупних смола;</p>
	<p>– % алфа киселина;</p>
	<p>– % бета фракције;</p>
	<p>(2) садржај ароматичних материја:</p>
	<p>– укупан % етеричних уља;</p>
	<p>– однос хумулен/кариофилен.</p>
	<p class="clan">Члан 15.</p>
	<p>Извођач огледа који испитује сорту на огледном пољу евидентира: назив извођача огледа; име и презиме одговорног лица за извођење огледа; локалитет на коме се изводи оглед; тип земљишта и садржај хранљивих материја у земљишту на коме се налази огледно поље; предусев; обављене агротехничке мере; податке из чл. 8–10. и члана 12. овог правилника, као и друге податке који утичу на принос испитиване сорте (оштећења од дивљачи, птица, штеточина, природних непогода и друго).</p>
	<p>Извођач огледа који испитује сорту у лабораторији евидентира податке из члана 14. овог правилника, као и назив извођача aнализе, одговорно лице за извођење анализе и локалитет и шифру сорте са локалитета на коме се изводи оглед.</p>
	<p>Подаци из ст. 1. и 2. овог члана саставни су део годишњих и коначних резултата испитивања. 
	</p>
	<p class="clan">Члан 16.</p>
	<p>Различитост, униформност и стабилност сорте (DUS тест) испитује се методом одређенoм техничким упутством за тестирање различитости, униформности и стабилности сорте.</p>
	<p class="clan">Члан 17.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-00001/2015-09</p>
	<p class="potpis" style="margin-top: 0">У Београду, 26. јануара 2015. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Снежана Богосављевић Бошковић, 
	</span>с.р.</p>


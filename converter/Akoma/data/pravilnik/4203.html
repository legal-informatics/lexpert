


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 48. став 2. Закона о транспорту опасног терета („Службени гласник РС”, број 88/10),</p>
				<p>Mинистар грађевинарства, саобраћаја и инфраструктуре доноси </p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о начину прегледа и обележавања посуде возила за транспорт одређеног опасног терета у друмском саобраћају</p>
				<p class="auto-style1">"Службени гласник РС", број 95 од 20. новембра 
				2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописује се начин прегледа и обележавања посуде возила за транспорт одређеног опасног терета у друмском саобраћају. </p>
				<p class="clan">Члан 2.</p>
				<p>Овај правилник не примењује се на посуду возила која спада у покретну опрему под притиском.</p>
				<p class="clan">Члан 3.</p>
				<p>Поједини изрази употребљени у овом правилнику имају следеће значење:</p>
				<p>1) <span class="italik">преглед посуде</span> је поступак контролисања посуде возила који обухвата прво контролисање пре пуштања у експлоатацију, периодично контролисање, међуконтролисање или ванредно контролисање, а који се врши у складу са одредбама Поглавља 6.8 Европскoг споразумa о међународном друмском транспорту опасног терета – ADR („Службени гласник РС – Међународни уговори”, бр. 14/13 и 2/14 – исправка – у даљем тексту: ADR);</p>
				<p>2) <span class="italik">посуда возила</span> је једна или више трајно причвршћених цистерни за транспорт опасног терета у друмском саобраћају, без возила или возног постоља, која се састоји од једног или више тела цистерни, њихових делова и опреме, као и делова за спајање са возилом или возним постољем, у складу са Поглављем 6.8 АDR;</p>
				<p>3) <span class="italik">идентификациона плочица</span> је плоча од нерђајућег метала причврћена на посуди возила и у коју су утиснути или на сличан начин унесени неопходни подаци о посуди возила, у складу са одредбом 6.8.2.5.1 ADR;</p>
				<p>4) <span class="italik">овлашћено стручно лице</span> је лице које Управа за транспорт опасног терета овлашћује да испитује и означава жигом цистерну за транспорт опасног терета у складу законом којим се уређује област транспорта опасног терета и које испуњава услове у складу са прописом којим се уређују услови у погледу стручне оспособљености које мора да испуњава овлашћено стручно лице које испитује посуду под притиском или цистерну за транспорт опасног терета;</p>
				<p>5) <span class="italik">именовано тело</span> је је привредно друштво, установа или друго правно лице које Управа за транспорт опасног терета именује за оцењивање усаглашености цистерне за транспорт опасног терета у друмском саобраћају у складу са законом којим се уређује област транспорта опасног терета и које испуњава услове у складу са прописом којим се уређују ближи услови за издавање и одузимање именовања за оцењивање усаглашености цистерне за транспорт опасног терета у друмском саобраћају.</p>
				<p class="clan">Члан 4.</p>
				<p>Преглед и обележавање посуде возила обавља овлашћено стручно лице према захтевима предвиђеним у Поглављу 6.8 ADR, тако што:</p>
				<p>1) врши неопходна контролисања и испитивања у зависности од врсте испитивања и стања посуде возила, у складу са стандардом SRPS EN 12972;</p>
				<p>2) утврђује саобразност цистерне са достављеном документацијом из члана 6. овог правилника;</p>
				<p>3) врши преглед опреме за руковање и конструктивне опреме у складу са одредбама 6.8.2.2 и 6.8.2.4.1 ADR и захтевима из стандарда који су наведени у табели 6.8.2.6.1 ADR;</p>
				<p>4) поставља свој жиг на за то предвиђено место на идентификационој плочици.</p>
				<p>Прегледи се обављају на локацији коју обезбеђује именовано тело, у складу са акредитацијом.</p>
				<p>Прегледи се могу вршити и на локацији власника возила, уколико за то постоје услови који се односе на захтеве безбедности из стандарда SRPS EN 12972 за посуду возила.</p>
				<p class="clan">Члан 5.</p>
				<p>Пре прегледа, посуда возила се чисти тако да у њој не буде остатака материје која је претходно превожена у цистерни.</p>
				<p class="clan">Члан 6.</p>
				<p>Преглед посуде возила за транспорт опасног терета врши се на основу писаног захтева власника возила, његовог овлашћеног представника или корисника возила (у даљем тексту: власник).</p>
				<p>Уз захтев за преглед посуде возила, власник доставља документацију за посуду, која садржи:</p>
				<p>1) техничку документацију произвођача посуде возила;</p>
				<p>2) документацију о редовном периодичном и/или ванредном испитивању посуде возила у претходном периоду;</p>
				<p>3) последњи извештај о контролисању посуде возила, ако се не врши прво контролисање посуде возила;</p>
				<p>4) техничку документацију о поправкама на посуди возила, ако су извршене;</p>
				<p>5) техничку документацију о конструктивним преправкама на посуди возила, ако су извршене; и</p>
				<p>6) идентификациону ознаку шасије возила на којој се налази посуда возила.</p>
				<p>За прво контролисање посуде возила, поред документације из става 2. овог члана, доставља се документација о одобрењу типа са свим релевантним подацима у складу са тачком 5.2.2.1 стандарда SRPS EN 12972.</p>
				<p>За периодично контролисање односно међуконтролисање посуде возила, поред документације из става 2. овог члана, доставља се претходни извештај именованог тела о контролисању.</p>
				<p>За ванредно контролисање посуде возила, до кога је дошло због поправке или преправке на посуди возила, доставља се документација из става 3. овог члана и комплетна документација о преправци односно поправци.</p>
				<p class="clan">Члан 7.</p>
				<p>О прегледу посуде возила овлашћено стручно лице сачињава извештај о контролисању посуде возила (у даљем тексту: извештај), који издаје именовано тело.</p>
				<p>На основу позитивног извештаја из става 1. овог члана, овлашћено стручно лице на идентификационој плочици својим жигом потврђује да посуда испуњава захтеве из Поглавља 6.8 ADR и захтеваног стандарда.</p>
				<p>У случају негативног резултата, овлашћено стручно лице сачињава извештај и доставља га Управи.</p>
				<p>Власник возила чува извештај из става 1. овог члана.</p>
				<p>Именовано тело код којег се врши контролисање води евиденцију издатих извештаја за посуду и чува их у досијеу о посуди возила, укључујући и фото-документацију, у складу са прописом којим се уређује начин спровођења оцењивања усаглашености.</p>
				<p class="clan">Члан 8.</p>
				<p>Ако је идентификациона плочица оштећена, неодговарајућег изгледа, нечитљива, потпуно попуњена и сл., поставља се нова идентификациона плочица на коју се преносе потребни подаци са постојеће, осим датума периодичних контролисања, које утискивањем жига потврђује овлашћено стручно лице које је вршило последње периодично контролисање.</p>
				<p>Подаци унесени на нову идентификациону плочицу потврђују се, после последњег периодичног контролисања посуде возила, утискивањем жига који мора бити у складу са прописом којим се утврђује облик жига за означавање испитане посуде возила за транспорт опасног терета.</p>
				<p>Власник возила цистерне чува стару идентификациону плочицу.</p>
				<p>Ако је идентификациона плочица изгубљена, замењује се одговарајућом новом идентификационом плочицом коју обезбеђује произвођач посуде.</p>
				<p>У идентификациону плочицу уносе се подаци на основу техничке документације и досијеа посуде возила цистерне чију веродостојност утискивањем жига потврђује овлашћено стручно лице које је вршило последње периодично контролисање.</p>
				<p>У случају да је произвођач престао са радом, подаци за плочицу обезбеђују се у складу са одредбама 1.8.7.1.6 и 1.8.7.1.5 ADR.</p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 110-00-00013/2015-01</p>
				<p class="auto-style2">У Београду, 6. новембра 2015. године</p>
				<p class="auto-style2">Министар,</p>
				<p class="auto-style2">проф. др <span class="bold">Зорана Михајловић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
a {
	color: #008000;
}
	</style>


	<div class="story">
				<p>На основу члана 147. став 4. Устава Републике Србије („Службени гласник РС”, број 98/06), чл. 45. и 69. Закона о судијама („Службени гласник РС”, бр. 116/08, 58/09, 104/09, 101/10, 8/12, 121/12, 124/12, 101/13, 117/14, 40/15, 63/15, 106/15 и 63/16),</p>
				<p>Високи савет судства, на седници одржаној 15. новембра донео је</p>
				<p class="odluka-zakon">ПРАВИЛНИК</p>
				<p class="odluka-zakon">о критеријумима и мерилима за оцену стручности, оспособљености и достојности за избор судије на сталној судијској функцији у други или виши суд и о критеријумима за предлагање кандидата за председника суда</p>
				<p class="centar">"Службени гласник РС", број 94 од 24. новембра 
				2016.</p>
				<p class="bold">&nbsp;</p>
				<p class="bold">Предмет Правилника</p>
				<p class="clan">Члан 1.</p>
				<p>Овим правилником утврђују се критеријуми и мерила за оцену стручности, оспособљености и достојности и поступак за избор судије на сталној судијској функцији у други или виши суд и критеријуми и мерила за предлагање кандидата за председника суда. </p>
				<p class="bold">Сврха Правилника</p>
				<p class="clan">Члан 2.</p>
				<p>Сврха правилника је успостављање објективних критеријума и мерила за оцену стручности, оспособљености и достојности у поступку за избор судије на сталној судијској функцији у други или виши суд и критеријума и мерила за предлагање кандидата за председника суда. </p>
				<p class="bold">Забрана дискриминације</p>
				<p class="clan">Члан 3.</p>
				<p>При избору судијe на сталној судијској функцији у други или виши суд и у поступку предлагања кандидата за председника суда, забрањена је дискриминација по било ком основу, води се рачуна о националном саставу становништва, одговарајућој заступљености припадника националних мањина и познавању стручне правне терминологије на језику националне мањине који је у службеној употреби у суду. </p>
				<p class="clan">ПОСТУПАК ИЗБОРА СУДИЈЕ НА СТАЛНОЈ СУДИЈСКОЈ ФУНКЦИЈИ У ДРУГИ ИЛИ ВИШИ СУД </p>
				<p class="bold">Критеријуми и мерила</p>
				<p class="clan">Члан 4.</p>
				<p>Стручност подразумева поседовање теоријског и практичног знања потребног за обављање судијске функције.</p>
				<p>Оспособљеност подразумева вештине које омогућавају ефикасну примену специфичних правничких знања у решавању судских предмета.</p>
				<p>Мерило стручности и оспособљеност за избор судије на сталној судијској функцији за судију у други или виши суд је оцена рада (резултати рада), у претходне три године.</p>
				<p>Достојност подразумева моралне особине које судија треба да поседује и понашање у складу са тим особинама. </p>
				<p>Достојност кандидата се претпоставља.</p>
				<p class="bold">Отпочињање поступка</p>
				<p class="clan">Члан 5.</p>
				<p>Високи савет судства (у даљем тексту: Савет) оглашава избор судија у „Службеном гласнику Републике Србије” и у дневном листу „Политика”, ради попуне упражњених судијских места у судовима у Републици Србији. </p>
				<p class="bold">Комисија Високог савета судства</p>
				<p class="clan">Члан 6. </p>
				<p>Савет доноси одлуку о образовању једне или више комисија коју чине три члана из реда судија – изборних чланова Савета.</p>
				<p>Комисија из става 1. овог члана:</p>
				<p>– врши проверу поднетих пријава на оглас и утврђује њихову дозвољеност, потпуност и благовременост,</p>
				<p>– прибавља оцену рада и</p>
				<p>– сачињава претходну листу кандидата коју доставља Савету. </p>
				<p>Недозвољене, непотпуне и неблаговремене пријаве комисија из става 1. овог члана одбацује закључком, против којег се може изјавити приговор Савету у року од три дана од дана достављања закључка. </p>
				<p>О приговору одлучује Савет у року од три дана од дана достављања приговора. </p>
				<p class="clan">Члан 7.</p>
				<p>Комисија Високог савета судства за кандидате чије су пријаве дозвољене, потпуне и благовремене, прибавља оцену рада од комисије за спровођење поступка вредновања и утврђивање оцене рада судије и председника суда.</p>
				<p class="bold">Претходна листа кандидата</p>
				<p class="clan">Члан 8.</p>
				<p>Комисија Високог савета судства саставља претходну листу кандидата, према азбучном реду презимена кандидата, која садржи:</p>
				<p>– презиме и име кандидата и</p>
				<p>– оцену рада. </p>
				<p>Комисија Високог савета судства претходну листу кандидата из става 1. овог члана доставља Савету, на обрасцу који је саставни део овог правилника (Образац број ВСС-1).</p>
				<p>На интернет страници Савета објављује се претходна листа кандидата из става 1. овог члана, са означавањем датума и времена објављивања. </p>
				<p class="clan">Члан 9.</p>
				<p>Савет, приликом избора судије на сталној судијског функцији у други или виши суд прибавља мишљење седнице свих судија суда из кога судија потиче, као и мишљење седнице свих судија непосредно вишег суда.</p>
				<p>Савет, приликом избора судије на сталној судијској функцији у други или виши суд, посебно цени:</p>
				<p>– учешће у обучавању судија и судског особља;</p>
				<p>– учешће у програмима стручног усавршавања у организацији институције надлежне за обуку у правосуђу;</p>
				<p>– објављене научне и стручне радове из области правних наука, које је кандидат као аутор или коаутор објавио;</p>
				<p>– излагање на домаћим и међународним научним и стручним скуповима.</p>
				<p class="clan">ПОСТУПАК ПРЕДЛАГАЊА КАНДИДАТА ЗА ПРЕДСЕДНИКА СУДА</p>
				<p class="bold">Отпочињање поступка</p>
				<p class="clan">Члан 10.</p>
				<p>Савет оглашава избор председника суда у „Службеном гласнику Републике Србије” и у дневном листу „Политика”. </p>
				<p class="bold">Комисија Високог савета судства</p>
				<p class="clan">Члан 11. </p>
				<p>Савет доноси одлуку о образовању једне или више комисија коју чине три члана из реда судија – изборних чланова Савета.</p>
				<p>Комисија из става 1. овог члана:</p>
				<p>– врши проверу поднетих пријава на оглас и утврђује њихову дозвољеност, потпуност и благовременост,</p>
				<p>– прибавља оцену рада,</p>
				<p>– вреднује програм рада кандидата,</p>
				<p>– обавља разговор са кандидатима за председника суда и</p>
				<p>– сачињава претходну листу кандидата коју доставља Савету. </p>
				<p>Недозвољене, непотпуне и неблаговремене пријаве комисија из става 1. овог члана одбацује закључком, против којег се може изјавити приговор Савету у року од три дана од дана достављања закључка. </p>
				<p>О приговору одлучује Савет у року од три дана од дана достављања приговора. </p>
				<p class="clan">Члан 12.</p>
				<p>Комисија Високог савета судства за кандидате чије су пријаве дозвољене, потпуне и благовремене, прибавља оцену рада од комисије за спровођење поступка вредновања и утврђивање оцене рада судије и председника суда. </p>
				<p class="bold">Критеријуми и мерила</p>
				<p class="clan">Члан 13.</p>
				<p>Комисија Високог савета судства вреднује способност кандидата за руковођење и организацију послова у суду на основу програма рада и разговора са кандидатом. </p>
				<p class="bold">Програм рада</p>
				<p class="clan">Члан 14.</p>
				<p>У програму рада кандидат износи своје виђење проблема у функционисању суда, начин решавања проблема и идеје за унапређење рада суда.</p>
				<p>Сваки члан Комисије Високог савета судства за избор вреднује програм рада кандидата оценом од 1 до 5.</p>
				<p>Оцена кандидата за програм рада добија се тако што се израчунава просечна вредност оцена коју је дао сваки члан Комисије Високог савета судства.</p>
				<p>Комисија Високог савета судства води записник о вредновању програма рада, у који се уноси оцена програма рада.</p>
				<p class="bold">Разговор </p>
				<p class="clan">Члан 15.</p>
				<p>Комисија Високог савета судства обавља разговор са кандидатима за председнка суда. </p>
				<p>Комисија Високог савета судства одређује време и место одржавања разговора са кандидатима и о томе обавештава кандидате најмање десет дана пре дана одржавања разговора. </p>
				<p>Обавештење о датуму и месту одржавања разговора доставља се кандидату на адресу која је означена у пријави. </p>
				<p>Обавештење о датуму и месту одржавања разговора, са именима кандидата који се позивају на разговор, објављује се на интернет страници Високог савета судства.</p>
				<p>Комисија Високог савета судства, пре разговора са кандидатима, утврђује питања која се постављају свим кандидатима, по истом редоследу. </p>
				<p>Питања се односе на мотивисаност кандидата за обављање функције председника суда, комуникативност, способност представљања и познавање послова судске управе.</p>
				<p>Сваки члан Комисије Високог савета судства оцењује одговоре кандидата на питања која су му постављена оценом од 1 до 5.</p>
				<p>Оцена кандидата на разговору добија се тако што се израчунава просечна вредност оцена коју је дао сваки члан Комисије Високог савета судства.</p>
				<p>Комисија Високог савета судства води записник о обављеном разговору, у који се уноси оцена остварена на разговору.</p>
				<p class="bold">Јавност</p>
				<p class="clan">Члан 16. </p>
				<p>Разговору са кандидатима могу да присуствују заинтересована лица, до броја расположивих места, а према редоследу пријављивања Комсији Високог савета судства. </p>
				<p>Усмени разговор се тонски снима.</p>
				<p class="bold">Завршна оцена</p>
				<p class="clan">Члан 17.</p>
				<p>Комисија Високог савета судства утврђује завршну оцену кандидата за председника суда, тако што се израчунава просечна вредност оцена из чл. 14. и 15. овог правилника, на обрасцу који се саставни део овог правилника (Образац број ВСС-2).</p>
				<p>Оцена се изражава искључиво целим бројем, заокруживањем на следећи начин:</p>
				<table class="tabela-sa-borderom">
					<tbody>
						<tr>
							<td>
								<p>– више од 4.50.................................... </p>
							</td>
							<td>
								<p>оцена 5</p>
							</td>
						</tr>
						<tr>
							<td>
								<p>– од 3.50 до 4.49................................. </p>
							</td>
							<td>
								<p>оцена 4</p>
							</td>
						</tr>
						<tr>
							<td>
								<p>– од 2.50 до 3.49................................. </p>
							</td>
							<td>
								<p>оцена 3</p>
							</td>
						</tr>
						<tr>
							<td>
								<p>– од 1.50 до 2.49................................. </p>
							</td>
							<td>
								<p>оцена 2</p>
							</td>
						</tr>
						<tr>
							<td>
								<p>– од 1.00 до 1.50 ................................ </p>
							</td>
							<td>
								<p>оцена 1</p>
							</td>
						</tr>
					</tbody>
				</table>
				<p class="bold">Претходна листа кандидата</p>
				<p class="clan">Члан 18.</p>
				<p>Комисија Високог савета судства саставља претходну листу кандидата, према азбучном реду презимена кандидата, која садржи:</p>
				<p>– презиме и име кандидата,</p>
				<p>– оцену рада и</p>
				<p>– завршну оцену. </p>
				<p>Комисија Високог савета судства претходну листу кандидата из става 1. овог члана доставља Високом савету судства, на обрасцу који је саставни део овог правилника (Образац број ВСС-3).</p>
				<p>На интернет страници Савета објављује се претходна листа кандидата из става 1. овог члана, са означавањем датума и времена објављивања. </p>
				<p class="clan">Члан 19.</p>
				<p>Савет, у поступку предлагања кандидата за председника суда, прибавља мишљење о пријављеним кандидатима од седнице свих судија суда за који се предлаже избор председника. </p>
				<p class="clan">ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 20.</p>
				<p>У поступцима за избор судија и председника судова који су оглашени пре ступања на снагу овог правилника, критеријуми и мерила за оцену стручности, оспособљености и достојности утврђују се према Одлуци о утврђивању критеријума и мерила за оцену стручности, оспособљености и достојности за избор судија и председника судова („Службени гласник РС”, број 49/09).</p>
				<p class="clan">Члан 21.</p>
				<p>До дана примене Правилника о критеријумима, мерилима, поступку и органима за вредновање рада судија и председника судова („Службени гласник РС”, бр. 81/14, 142/14, 41/15 и 7/16), рад судије на сталној судијској функцији за избор у други или виши суд и судије у поступку предлагања за председника суда, Савет цени на основу резултата рада прибављених од председника суда. </p>
				<p class="clan">Члан 22.</p>
				<p>Даном ступања на снагу овог правилника престаје да важи Одлука о утврђивању критеријума и мерила за оцену стручности, оспособљености и достојности за избор судија и председника судова („Службени гласник РС”, број 49/09), осим у делу под I.</p>
				<p class="clan">Члан 23.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-15/2016-01 </p>
				<p class="potpis">У Београду, 15. новембра 2016. године</p>
				<p class="potpis">Председник Високог савета судства,</p>
				<p class="potpis"><span class="bold">Драгомир Милојевић, </span>с.р.</p>
				<p class="potpis">&nbsp;</p>
				<p class="clan" style="text-align: right; font-weight:bold">Прилози</p>
				<p class="potpis">&nbsp;</p>
				<p>Образац број ВСС-1 -
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=418752&amp;regactid=418752" target="_blank">Претходна листа 
				кандидата за судије на сталној судијској функцији за други или 
				виши суд</a></p>
				<p>Образац број ВСС-2 -
				<a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=418752&amp;regactid=418752" target="_blank">Завршна оцена за 
				кандидата за председника суда</a></p>
				<p>Образац број ВСС-3 -
				<a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=418752&amp;regactid=418752" target="_blank">Претходна листа 
				кандидата за председника суда</a></p>
	</div>


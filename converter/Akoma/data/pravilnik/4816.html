


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 46. став 5. Закона о уговорима о превозу у железничком саобраћају („Службени гласник РС”, број 38/15), </p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК</p>
				<p class="odluka-zakon">о форми, изгледу и садржини товарног, односно колског листа у унутрашњем железничком саобраћају</p>
				<p class="centar">"Службени гласник РС", број 38 од 29. априла 
				2015.</p>
				<p class="bold">Уводна одредба</p>
				<p class="clan">Члан 1.</p>
				<p>Овим правилником прописују се форма, изглед и садржина товарног, односно колског листа о превозу робе у унутрашњем железничком саобраћају.</p>
				<p class="bold">Дефиниције</p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење: </p>
				<p>1) <span class="italik">пломба </span>је обележје које се поставља на робу која се превози, како би се спречило неовлашћено располагање робом и очувала њена истоветност;</p>
				<p>2) <span class="italik">отправна станица </span>је станица у којој започиње уговорени превоз робе;</p>
				<p>3) <span class="italik">манипулативно место </span>је место предвиђено за утовар, истовар и претовар робе која се превози.</p>
				<p class="bold">Форма и изглед товарног, односно колског листа</p>
				<p class="clan">Члан 3.</p>
				<p>Товарни, односно колски лист може бити у папирној и електронској форми.</p>
				<p>Примену електронске форме товарног, односно колског листа превозник и корисник превоза уређују посебним споразумом. </p>
				<p>Товарни лист у папирној форми штампа се као образац.</p>
				<p>Превозник на својој интернет страници објављује упутство, текст споразума и информатички приступ електронској форми товарног, односно колског листа.</p>
				<p>Изглед товарног, односно колског листа у папирној форми дат је у тарифи превозника.</p>
				<p class="bold">Садржај товарног, односно колског листа</p>
				<p class="clan">Члан 4.</p>
				<p>Товарни, односно колски лист садржи текстуалне и нумеричке податке, које уносе пошиљалац, превозник и прималац пошиљке. </p>
				<p>Товарни лист је подељен на ћелије у које се уносе подаци.</p>
				<p>Товарни, односно колски лист садржи:</p>
				<p>1) назив товарног, односно колског листа;</p>
				<p>2) пошиљаоца;</p>
				<p>3) бројеве пломби;</p>
				<p>4) отправну станицу, манипулативно место и место утовара;</p>
				<p>5) примаоца;</p>
				<p>6) серију и подсерију кола и број кола;</p>
				<p>7) границу товарења, број осовина и сопствену масу кола;</p>
				<p>8) изјаве о превозу и изјаве о плаћању;</p>
				<p>9) упутну станицу, манипулативно место и место истовара;</p>
				<p>10) назначење врсте робе из класификације и масу робе; </p>
				<p>11) ознака робе која је материја РИД;</p>
				<p>12) потврду о преузимању робе на превоз;</p>
				<p>13) тарифске податке за обрачун превознине, превознина, накнаде за споредне услуге и износ укупних трошкова;</p>
				<p>14) жигове отправне, успутних и упутне станице; </p>
				<p>15) службене напомене;</p>
				<p>16) измене уговора о превозу;</p>
				<p>17) извештај примаоцу о приспећу пошиљке и потврду о њеном преузимању.</p>
				<p>18) товарни, односно колски лист, може да садржи и друге податке. </p>
				<p class="bold">Завршна одредба</p>
				<p class="clan">Члан 5.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-257/2016-04</p>
				<p class="potpis">У Београду, 24. априла 2017. године</p>
				<p class="potpis">Министар,</p>
				<p class="potpis">проф. др <span class="bold">Зорана З. Михајловић, </span>с.р.</p>
	</div>


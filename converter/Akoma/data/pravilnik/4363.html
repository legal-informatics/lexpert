


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: left;
}
.auto-style2 {
	color: #008000;
}
</style>


	<p class="broj">&nbsp;</p>
	<p>На основу члана 99. Закона о јавном тужилаштву („Службени гласник РС”, бр. 116/08, 104/09, 101/10, 78/11 – др. закон, 101/11, 38/12 – одлука УС, 121/12 и 101/13) и члана 13. став 1. тачка 19. Закона о Државном већу тужилаца („Службени гласник РС”, бр. 116/08, 101/10 и 88/11),&nbsp;</p>
	<p>Државно веће тужилаца доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК 
	</p>
	<p class="naslov" style="margin-top: 0">o критеријумима и мерилима вредновања рада јавних тужилаца и заменика јавних тужилаца</p>
	<p class="naslov" style="margin-top: 0"><span style="font-weight: 400">
	"Службени гласник РС", број 58 од 3. јуна 2014.</span></p>
	<p class="naslov">&nbsp;</p>
	<p class="bold">ОПШТЕ ОДРЕДБЕ</p>
	<p class="italik">ГЛАВА I</p>
	<p class="clan">ПРЕДМЕТ И ЦИЉ ПРАВИЛНИКА</p>
	<p class="clan">Члан 1.</p>
	<p>Правилником о критеријумима и мерилима за вредновање рада јавних тужилаца и заменика јавних тужилаца (у даљем тексту: Правилник) прописују се критеријуми и мерила за вредновање рада јавних тужилаца и заменика јавних тужилаца у вршењу јавнотужилачке функције, поступак вредновања рада, поступак по приговору против одлуке о вредновању рада и друга питања од значаја за вредновање. 
	</p>
	<p>Правилник има за циљ уређивање објективних и јединствених критеријума, примењивих и упоредивих мерила, као и непристрасног и контроли подложног поступка вредновања рада, који ће допринети унапређењу рада јавнотужилачке организације и професионалних квалитета јавних тужилаца и заменика јавних тужилаца.</p>
	<p class="clan">ВРЕДНОВАЊЕ РАДА</p>
	<p class="clan">Члан 2.</p>
	<p>Вредновање рада представља оцењивање рада јавних тужилаца и заменика јавних тужилаца, неопходног за правилно и законито вршење јавнотужилачке функције.</p>
	<p>Вредновање рада се врши у транспарентном поступку, који се заснива на објективним и јединственим критеријумима.</p>
	<p>Приликом вредновања рада јавних тужилаца и заменика јавних тужилаца забрањена је дискриминација по било ком основу. 
	</p>
	<p class="clan">СВРХА ВРЕДНОВАЊА РАДА</p>
	<p class="clan">Члан 3.</p>
	<p>Сврха вредновања рада јавних тужилаца и заменика јавних тужилаца представља основ за избор на трајну функцију, за избор на функцију у јавно тужилаштво вишег степена, за доношење одлуке о упућивању, за доношење одлуке о распоређивању заменика јавног тужиоца на посебне послове унутар јавног тужилаштва, за обавезну обуку и за покретање поступка за разрешење носилаца јавнотужилачке функције.</p>
	<p class="clan">ОРГАН ОВЛАШЋЕН ЗА ВРЕДНОВАЊЕ </p>
	<p class="clan">Члан 4.</p>
	<p>Вредновање рада јавног тужиоца врши непосредно виши јавни тужилац, уз прибављено мишљење колегијума непосредно вишег јавног тужилаштва. 
	</p>
	<p>Вредновање рада заменика јавног тужиоца врши јавни тужилац, уз прибављено мишљење колегијума јавног тужилаштва у коме заменик јавног тужиоца врши јавнотужилачку функцију. 
	</p>
	<p class="clan">КРИТЕРИЈУМИ ЗА ВРЕДНОВАЊЕ РАДА</p>
	<p class="clan">Члан 5.</p>
	<p>Критеријуми за вредновање рада заменика јавног тужиоца су:</p>
	<p>1. ажурност у поступању,</p>
	<p>2. стручност и успешност у раду,</p>
	<p>3. професионална посвећеност и сарадња.</p>
	<p>Критеријуми за вредновање рада јавног тужиоца су:</p>
	<p>1. општа способност руковођења јавним тужилаштвом, </p>
	<p>2. способност надзора,</p>
	<p>3. укупни резултати рада јавног тужилаштва којим руководи.</p>
	<p>Мерила за вредновање критеријума предвиђена су овим правилником.</p>
	<p class="clan">НАЧИН ВРЕДНОВАЊА РАДА</p>
	<p class="clan">Члан 6.</p>
	<p>Вредновање рада носилаца јавнотужилачке функције изражава се оценом.</p>
	<p>Вредновање рада врши се на тај начин што се за сваки критеријум предвиђен Правилником утврди појединачна оцена на основу којих се доноси оцена вредновања рада.</p>
	<p class="clan">ОЦЕНЕ</p>
	<p class="clan">Члан 7.</p>
	<p>Појединачне оцене за критеријуме за вредновање рада носилаца јавнотужилачке функције су:</p>
	<p>1. „изузетно успешно”,</p>
	<p>2. „успешно”,</p>
	<p>3. „не задовољава”.</p>
	<p>Оцене вредновања рада носилаца јавнотужилачке функције су:</p>
	<p>1. „Изузетно успешно обавља јавнотужилачку функцију”,</p>
	<p>2. „Успешно обавља јавнотужилачку функцију”,</p>
	<p>3. „Не задовољава”.</p>
	<p class="clan">УПОЗОРЕЊЕ У ПЕРИОДУ ВРЕДНОВАЊА РАДА</p>
	<p class="clan">Члан 8.</p>
	<p>Уколико јавни тужилац у периоду вредновања рада заменика јавног тужиоца или непосредно нижег јавног тужиоца утврди да постоји могућност да носилац јавнотужилачке функције буде оцењен оценом „не задовољава”, дужан је да га на то упозори.</p>
	<p>Јавни тужилац упозорење из става 1. израђује у писаној форми, са образложењем и предлогом мера за отклањање уочених недостатака у раду и доставља га заменику јавног тужиоца или непосредно нижем јавном тужиоцу, чији рад вреднује. 
	</p>
	<p class="clan">РЕДОВНО ВРЕДНОВАЊЕ РАДА</p>
	<p class="clan">Члан 9.</p>
	<p>Рад јавног тужиоца и заменика јавног тужиоца на трајној функцији редовно се вреднује једном у три године. 
	</p>
	<p>Рад заменика јавног тужиоца који је први пут изабран вреднује се једном годишње рачунајући од дана ступања на јавнотужилачку функцију.</p>
	<p class="clan">ВАНРЕДНО ВРЕДНОВАЊЕ РАДА</p>
	<p class="clan">Члан 10.</p>
	<p>Рад јавних тужилаца и заменика јавног тужиоца може се на основу одлуке Државног већа тужилаца вредновати ванредно.</p>
	<p>Oдлуку о ванредном вредновању рада Државно веће тужилаца може донети и на образложен предлог јавног тужиоца јавног тужилаштва, у коме заменик јавног тужиоца врши јавнотужилачку функцију или заменика јавног тужиоца, чији рад се ванредно вреднује. 
	</p>
	<p>Државно веће тужилаца може донети одлуку о ванредном вредновању рада:</p>
	<p>1. приликом утврђивања листе кандидата за избор јавних тужилаца,</p>
	<p>2. приликом избора јавних тужилаца који су на сталној функцији у друго или више јавно тужилаштво,</p>
	<p>3. приликом избора заменика јавних тужилаца за трајно обављање функције заменика јавног тужиоца; 
	</p>
	<p>4. приликом утврђивања разлога за разрешење јавног тужиоца или заменика јавног тужиоца;</p>
	<p>5. када је јавни тужилац или заменик јавног тужиоца оцењен оценом „не задовољава“,</p>
	<p>6. у другим случајевима када Државно веће тужилаца процени да је целисходно.</p>
	<p>Одлука из става 1. овог члана односи се на период за који се врши ванредно вредновање и критеријуме за вредновање рада.</p>
	<p>На поступак ванредног вредновања рада сходно се примењују одредбе овог правилника за редовно вредновање рада.</p>
	<p class="clan">ОДГОВОРНОСТ ЗА ПРИМЕНУ И НАДЗОР НАД СПРОВОЂЕЊЕМ ПРАВИЛНИКА</p>
	<p class="clan">Члан 11.</p>
	<p>За примену Правилника одговоран је јавни тужилац, који врши вредновање рада.</p>
	<p>Надзор у примени Правилника врши Државно веће тужилаца.</p>
	<p>Тумачење одредаба Правилника даје Државно веће тужилаца. </p>
	<p class="clan">ЗНАЧЕЊЕ ИЗРАЗА</p>
	<p class="clan">Члан 12.</p>
	<p>Изрази у овом правилнику имају следећа значења: </p>
	<p>1) Задужен предмет је предмет који је према уписнику додељен у рад носиоцу јавнотужилачке функције. 
	</p>
	<p>2) Обрађен предмет је предмет у коме је носилац јавнотужилачке функције донео тужилачки акт.</p>
	<p>3) Tужилачки акти су: </p>
	<p>– у основним и вишим јавним тужилаштвима и тужилаштвима посебне надлежности: 
	</p>
	<p>– решење о задржавању,</p>
	<p>– захтев за прикупљање или пружање потребних обавештења, </p>
	<p>– наредба о покретању финансијске истраге, </p>
	<p>– захтев за привремено одузимање имовине, </p>
	<p>– наредба о забрани располагања и отуђења права коришћења имовине, </p>
	<p>– наредба о забрани располагања имовином, </p>
	<p>– наредба о привременом одузимању покретне имовине, </p>
	<p>– захтев за проширење привременог одузимања имовине, </p>
	<p>– захтев за трајно одузимање имовине, </p>
	<p>– решење о одбацивању кривичне пријаве, </p>
	<p>– наредба о одлагању кривичног гоњења, </p>
	<p>– наредба о спровођењу истраге, </p>
	<p>– наредба о проширењу истраге, </p>
	<p>– записник о саслушању окривљеног,</p>
	<p>– записник о испитивању сведока,</p>
	<p>– позив за саслушање осумњиченог или за испитивање сведока,</p>
	<p>– наредба да се окривљени доведе,</p>
	<p>– предлог за одређивање мере забране прилажења, састајања или комуницирања са одређеним лицем,</p>
	<p>– предлог за одређивањем мере забране напуштања боравишта,</p>
	<p>– предлог или мишљење о јемству,</p>
	<p>– предлог или мишљење о одређивању мере забране напуштања стана,</p>
	<p>– предлог за притвор,</p>
	<p>– решење о одређивању статуса посебно осетљивог сведока, </p>
	<p>– захтев суду за одређивањем статуса заштићеног сведока, </p>
	<p>– наредба о вештачењу, </p>
	<p>– предлог за предузимање посебних доказних радњи,</p>
	<p>– наредба о прекиду истраге, </p>
	<p>– наредба о обустави истраге, </p>
	<p>– наредба о завршетку истраге,</p>
	<p>– наредба о допуни истраге, </p>
	<p>– споразум о признању кривичног дела, </p>
	<p>– споразум о сведочењу окривљеног, </p>
	<p>– споразум о сведочењу осуђеног,</p>
	<p>– оптужница, </p>
	<p>– оптужни предлог, </p>
	<p>– предлог за изрицање мере безбедности према неурачунљивим лицима, </p>
	<p>– нацрт оптужног акта упућен нижем јавном тужилаштву,</p>
	<p>– службена белешка о измени или одустанку од оптужбе, </p>
	<p>– жалба на пресуду или решење, </p>
	<p>– службена белешка о одустанку или одрицању од жалбе и о разлозима за неизјављивање жалбе,</p>
	<p>– иницијатива или мишљење за подношење захтева за заштиту законитости,</p>
	<p>– мишљење о ванредним правним лековима, </p>
	<p>– решење по поднетом приговору оштећеног, </p>
	<p>– решење по поднетом приговору окривљеног или његовог браниоца у истрази, 
	</p>
	<p>– захтев или мишљење за опозивање условне осуде, </p>
	<p>– захтев или мишљење за изрицање јединствене казне, </p>
	<p>– захтев или мишљење за ублажавање казне, </p>
	<p>– захтев за понављање кривичног поступка, </p>
	<p>– захтев и мишљење по поднетом захтеву за рехабилитацију; </p>
	<p>– мишљење о предлогу за условни отпуст, </p>
	<p>– решење о захтеву за изузеће, </p>
	<p>– мишљење о сукобу надлежности између судова, </p>
	<p>– предлог за решавање сукоба надлежности, </p>
	<p>– решење о деволуцији или супституцији, </p>
	<p>– одлука по поднетој притужби на рад носиоца јавнотужилачке функције, </p>
	<p>– замолница за пружање међународне правне помоћи, </p>
	<p>– одлука о прихватању предузимању радњи по захтеву за пружање међународноправне помоћи,</p>
	<p>– одлука да се не предузме кривично гоњење након проучавања уступљених доказа од стране тужилаштава страних држава, 
	</p>
	<p>– одлука о преузимању гоњења по замолници стране државе,</p>
	<p>– предлог да се покрене припремни поступак према малолетнику, </p>
	<p>– предлог да се поступак према малолетнику обустави због нецелисходности кривичног гоњења, 
	</p>
	<p>– предлог да се малолетнику изрекне кривична санкција, </p>
	<p>– решење којим се налаже испуњење васпитног налога,</p>
	<p>– службена белешка којом је одлучено да нема места покретању кривичног поступка,</p>
	<p>– захтев за покретање прекршајног поступка, </p>
	<p>– тужба за утврђење постојања брака,</p>
	<p>– тужба за поништење ништавог брака, </p>
	<p>– тужба ради поништења признања очинства, </p>
	<p>– тужба за заштиту права детета, </p>
	<p>– тужба за лишење родитељског права,</p>
	<p>– тужба за поништење усвојења, </p>
	<p>– тужба за одређивање мере заштите од насиља у породици, или за продужење мере заштите од насиља у породици.</p>
	<p>Поред аката наведених у тачки 3. овог става тужилачким актима сматрају се и:</p>
	<p>у апелационим јавним тужилаштвима: </p>
	<p>– предлог по жалби, </p>
	<p>– образложено мишљење о поднетој иницијативи за подизање захтева за заштиту законитости,</p>
	<p>– мишљење о елаборату о рехабилитацији,</p>
	<p>– одлуке у предметима са елементима корупције, </p>
	<p>– одлуке поводом закључења споразума о признању кривичног дела,</p>
	<p>– давање обавештења у вези са посланичким питањима, </p>
	<p>– давање обавештења по тражењу Министарства надлежног за правосуђе; </p>
	<p>4) Период вредновања рада је рок у ком се рад носиоца јавнотужилачке функције редовно или ванредно оцењује.</p>
	<p>5) Оптужни акти су оптужница, оптужни предлог, предлог за изрицање васпитне мере према малолетном лицу, предлог за изрицање мере безбедности према неурачунљивом лицу.</p>
	<p>6) Решење о изрицању васпитне мере према малолетнику и решење о изрицању мере безбедности су изједначени са осуђујућом пресудом суда.</p>
	<p class="italik">ГЛАВА II</p>
	<p class="italik">ВРЕДНОВАЊЕ РАДА ЗАМЕНИКА ЈАВНОГ ТУЖИОЦА У ОСНОВНОМ И ВИШЕМ ЈАВНОМ ТУЖИЛАШТВУ</p>
	<p class="clan">КРИТЕРИЈУМИ ЗА ВРЕДНОВАЊЕ РАДА</p>
	<p class="clan">Члан 13.</p>
	<p>Критеријуми за вредновање рада заменика јавног тужиоца у основном и вишем јавном тужилаштву су:</p>
	<p>1. ажурност у поступању,</p>
	<p>2. стручност и успешност у раду,</p>
	<p>3. професионална посвећеност и сарадња.</p>
	<p class="clan">АЖУРНОСТ У ПОСТУПАЊУ </p>
	<p class="clan">Члан 14.</p>
	<p>Ажурност у поступању вреднује се на основу мерила, односно броја обрађених предмета заменика јавног тужиоца у односу на број задужених предмета у периоду вредновања рада.</p>
	<p class="clan">ОСТВАРЕНОСТ КРИТЕРИЈУМА</p>
	<p class="clan">Члан 15.</p>
	<p>Појединачна оцена утврђује се на основу просека резултата из четворомесечних извештаја о раду израђених у периоду вредновања рада.</p>
	<p>Четворомесечни извештај о раду изражава однос броја задужених предмета и броја обрађених предмета, који су експедовани најкасније 15. дана од истека извештајног периода.</p>
	<p>Резултати четворомесечних извештаја уписују се у лист вредновања. </p>
	<p>Појединачна оцена „изузетно успешно” утврђује се заменику јавног тужиоца, који је у периоду вредновања рада обрадио више од 80% задужених предмета. 
	</p>
	<p>Појединачна оцена „успешно” утврђује се заменику јавног тужиоца, који је у периоду вредновања рада обрадио од 60% до 80% задужених предмета. 
	</p>
	<p>Појединачна оцена „не задовољава” утврђује се заменику јавног тужиоца, који је у периоду вредновања рада обрадио мање од 60% задужених предмета. 
	</p>
	<p class="clan">СТРУЧНОСТ И УСПЕШНОСТ У РАДУ</p>
	<p class="clan">Члан 16.</p>
	<p>Стручност и успешност у раду вреднује се на основу мерила, односно учешћа правноснажних осуђујућих пресуда у укупном збиру правноснажних осуђујућих и ослобађајућих пресуда донетих по оптужним актима заменика јавног тужиоца у односу на свако лице у периоду вредновања рада.</p>
	<p>Неће се узимати у обзир ослобађајућа пресуда:</p>
	<p>а) донета у предмету у ком је заменик јавног тужиоца поднео иницијативу за подношење захтева за заштиту законитости на основу које је Републички јавни тужилац поднео захтев за заштиту законитости;</p>
	<p>б) која је резултат нејединственог правног става од стране другостепеног суда или уколико је таква одлука касније измењена; 
	</p>
	<p>в) донета због промене закона.</p>
	<p class="clan">ОСТВАРЕНОСТ КРИТЕРИЈУМА</p>
	<p class="clan">Члан 17.</p>
	<p>Појединачна оцена „изузетно успешно” утврђује се заменику јавног тужиоца, који у периоду вредновања рада има више од 80% правноснажних осуђујућих пресуда у односу на свако лице. 
	</p>
	<p>Појединачна оцена „успешно” утврђује се заменику јавног тужиоца, који у периоду вредновања рада има од 60% до 80% правноснажних осуђујућих пресуда у односу на свако лице. 
	</p>
	<p>Појединачна оцена „не задовољава” утврђује се заменику јавног тужиоца, који је у периоду вредновања рада има мање од 60% правноснажних осуђујућих пресуда у односу на свако лице. 
	</p>
	<p class="clan">ПРОФЕСИОНАЛНА ПОСВЕЋЕНОСТ И САРАДЊА</p>
	<p class="clan">Члан 18.</p>
	<p>Професионална посвећеност и сарадња вреднује се на основу следећих мерила:</p>
	<p>– квалитета писаног и усменог изражавања, </p>
	<p>– прецизности и разумљивости аката и предузетих процесних радњи, </p>
	<p>– умешности образлагања правних ставова, </p>
	<p>– одговорности у заступању правних аката, </p>
	<p>– стручног усавршавања и употребе расположивих информационих и комуникационих технологија, 
	</p>
	<p>– поштовања права личности и достојанства учесника у поступку, </p>
	<p>– односа и сарадње са другим носиоцима јавнотужилачке функције, запосленима у јавном тужилаштву, судом и другим државним органима.</p>
	<p class="clan">ОСТВАРЕНОСТ КРИТЕРИЈУМА</p>
	<p class="clan">Члан 19.</p>
	<p>Појединачна оцена „изузетно успешно” утврђује се заменику јавног тужиоца, који у периоду вредновања рада квалитетно образлаже тужилачке акте, нема основаних примедби на прецизност и писменост тужилачких аката, излаже темељно користећи стручну аргументацију, успешно се прилагођава конкретној процесној ситуацији, карактерише га иницијативност, на суђењу је активан, заступање аката у предметима у којима је по распореду задужен је на високом професионалном нивоу, поштује личност и достојанство учесника у поступку, сарађује са другим носиоцима јавнотужилачке функције, запосленима, судом и другим државним органима, изражава спремност на стручно усавршавање и пажљиво похађа обуке на које је распоређен, употребљава нове и расположиве информационе и комуникационе технологије.</p>
	<p>Појединачна оцена „успешно” утврђује се заменику јавног тужиоца, који у периоду вредновања рада има малобројне и несуштинске основане примедбе на квалитет, прецизност и писменост у образлагању тужилачких аката, излагања су разумљива и добро стручно образложена, прилагођава се измењеној процесној ситуацији, на суђењу је активан кад је то неопходно, заступање аката у предметима у којима је по распореду задужен је задовољавајуће, исказује поштовање и разумевање према учесницима у поступку, сарађује у довољној мери са другим носиоцима јавнотужилачке функције, запосленима, судом и другим државним органима, стручно се усавршава, употребљава расположиве информационе и комуникационе технологије.</p>
	<p>Појединачна оцена „не задовољава” утврђује се заменику јавног тужиоца, који у периоду вредновања рада има многобројне и суштинске примедбе на квалитет, прецизност и писменост у образлагању тужилачких аката, излаже неразумљиво и без стручне аргументације, не прилагођава се измењеној процесној ситуацији, на суђењу није активан, одбија да заступа акте у предметима у којима је по распореду задужен, не поштује личност и достојанство учесника у поступку, не сарађује са другим носиоцима јавнотужилачке функције, запосленима, судом и другим државним органима, одбија да се стручно усавршава и похађа стручну обуку, не употребљава расположиве информационе и комуникационе технологије.</p>
	<p class="italik">ГЛАВА III</p>
	<p class="italik">ВРЕДНОВАЊЕ РАДА ЗАМЕНИКА У АПЕЛАЦИОНОМ ЈАВНОМ ТУЖИЛАШТВУ</p>
	<p class="clan">КРИТЕРИЈУМИ ЗА ВРЕДНОВАЊЕ РАДА</p>
	<p class="clan">Члан 20.</p>
	<p>Критеријуми за вредновање рада заменика јавног тужиоца у Апелационом јавном тужилаштву су:</p>
	<p>1. ажурност у поступању,</p>
	<p>2. стручност и успешност у раду,</p>
	<p>3. професионална посвећеност и сарадња.</p>
	<p class="clan">АЖУРНОСТ У ПОСТУПАЊУ</p>
	<p class="clan">Члан 21.</p>
	<p>Ажурност у поступању вреднује се на основу броја обрађених предмета заменика јавног тужиоца у односу на број задужених предмета у периоду вредновања рада.</p>
	<p class="clan">ОСТВАРЕНОСТ КРИТЕРИЈУМА</p>
	<p class="clan">Члан 22.</p>
	<p>Појединачна оцена утврђује се на основу просека резултата из свих годишњих извештаја о раду израђених у периоду вредновања рада.</p>
	<p>Годишњи извештај о раду изражава однос броја задужених предмета и броја обрађених предмета, који су експедовани најкасније 15. дана од истека извештајног периода.</p>
	<p>Резултати годишњих извештаја уписују се у лист вредновања. </p>
	<p>Појединачна оцена „изузетно успешно” утврђује се заменику јавног тужиоца, који је у периоду вредновања рада обрадио више од 90% задужених предмета. 
	</p>
	<p>Појединачна оцена „успешно” утврђује се заменику јавног тужиоца, који је у периоду вредновања рада обрадио од 70% до 90% задужених предмета. 
	</p>
	<p>Појединачна оцена „не задовољава” утврђује се заменику јавног тужиоца који је у периоду вредновања рада обрадио мање од 70% задужених предмета. 
	</p>
	<p class="clan">СТРУЧНОСТ И УСПЕШНОСТ У РАДУ </p>
	<p class="clan">Члан 23.</p>
	<p>Стручност и успешност у раду вреднује се на основу оцене одлуке заменика јавног тужиоца о правилној примени закона у предметима нижих јавних тужилаштава, аргументованости и квалитета образложења тужилачких аката, вишег степена стручног знања, уочавања и анализе правне проблематике и усмеравања и уједначавања јавнотужилачке и судске праксе.</p>
	<p class="clan">ОСТВАРЕНОСТ КРИТЕРИЈУМА</p>
	<p class="clan">Члан 24.</p>
	<p>Појединачна оцена „изузетно успешно” утврђује се заменику јавног тужиоца, који у периоду вредновања рада исказује висок степен стручног знања приликом процене правилне примене закона у предметима нижих јавних тужилаштава, квалитетно и разумљиво образлаже тужилачке акте, темељно анализира правну проблематику и даје јасну и прецизну стручну аргументацију, са нарочитом посвећеношћу усмерава и уједначава јавнотужилачку и судску праксу.</p>
	<p>Појединачна оцена „успешно” утврђује се заменику јавног тужиоца, који у периоду вредновања рада на задовољавајућем нивоу процењује правилну примену закона у предметима нижих јавних тужилаштава, има већи број основаних примедби на квалитет и образложеност тужилачких аката, анализира правну проблематику, али је стручна аргументација недовољно разумљива и прецизна, усмерава и уједначава јавнотужилачку и судску праксу.</p>
	<p>Појединачна оцена „не задовољава” утврђује се заменику јавног тужиоца, који у периоду вредновања рада има многобројне и суштинске примедбе на начин процене правилне примене закона у предметима нижих јавних тужилаштава, неквалитетно, нејасно, непрецизно и без стручне аргументације израђује тужилачке акте, не анализира правну проблематику, не усмерава и не уједначава јавнотужилачку и судску праксу.</p>
	<p class="clan">ПРОФЕСИОНАЛНА ПОСВЕЋЕНОСТ И САРАДЊА</p>
	<p class="clan">Члан 25.</p>
	<p>Професионална посвећеност и сарадња вреднује се на основу:</p>
	<p>– квалитета писаног и усменог изражавања, </p>
	<p>– прецизности и разумљивости аката, </p>
	<p>– одговорности у заступању правних аката, </p>
	<p>– стручног усавршавања,</p>
	<p>– употребе расположивих информационих и комуникационих технологија,</p>
	<p>– поштовања права личности и достојанства учесника у поступку, </p>
	<p>– односа и сарадње са другим носиоцима јавнотужилачке функције, запосленима у јавном тужилаштву, судом и другим државним органима.</p>
	<p class="clan">ОСТВАРЕНОСТ КРИТЕРИЈУМА</p>
	<p class="clan">Члан 26.</p>
	<p>Појединачна оцена „изузетно успешно” утврђује се заменику јавног тужиоца, који у периоду вредновања рада излаже разумљиво користећи стручну аргументацију, успешно се прилагођава конкретној процесној ситуацији, карактерише га иницијативност, на суђењу је активан, заступање аката у предметима у којима је по распореду задужен је на високом професионалном нивоу, поштује личност и достојанство учесника у поступку, сарађује са другим носиоцима јавнотужилачке функције, запосленима, судом и другим државним органима, изражава спремност на стручно усавршавање и пажљиво похађа обуке на које је распоређен, употребљава нове и расположиве информационе и комуникационе технологије.</p>
	<p>Појединачна оцена „успешно” утврђује се заменику јавног тужиоца, који у периоду вредновања рада излаже разумљиво и стручно образложено, прилагођава се измењеној процесној ситуацији, на суђењу је активан када је то неопходно, заступање аката у предметима у којима је по распореду задужен је задовољавајуће, исказује поштовање и разумевање према учесницима у поступку, сарађује у довољној мери са другим носиоцима јавнотужилачке функције, запосленима, судом и другим државним органима, стручно се усавршава, употребљава расположиве информационе и комуникационе технологије.</p>
	<p>Појединачна оцена „не задовољава” утврђује се заменику јавног тужиоца, који у периоду вредновања рада има излаже неразумљиво и без стручне аргументације, не прилагођава се измењеној процесној ситуацији, на суђењу није активан, одбија да заступа акте у предметима у којима је по распореду задужен, не поштује личност и достојанство учесника у поступку, не сарађује са другим носиоцима јавнотужилачке функције, запосленима, судом и другим државним органима, одбија да се стручно усавршава и похађа стручну обуку, не употребљава расположиве информационе и комуникационе технологије.</p>
	<p class="italik">ГЛАВА IV </p>
	<p class="italik">ВРЕДНОВАЊЕ РАДА ЗАМЕНИКА ЈАВНОГ ТУЖИОЦА У ТУЖИЛАШТВИМА ПОСЕБНЕ НАДЛЕЖНОСТИ 
	</p>
	<p class="clan">КРИТЕРИЈУМИ ЗА ВРЕДНОВАЊЕ РАДА</p>
	<p class="clan">Члан 27.</p>
	<p>Критеријуми за вредновање рада заменика јавног тужиоца у тужилаштвима посебне надлежности су:</p>
	<p>1. ажурност у поступању,</p>
	<p>2. стручност и успешност у раду,</p>
	<p>3. професионална посвећеност и сарадња.</p>
	<p class="clan">АЖУРНОСТ У ПОСТУПАЊУ</p>
	<p class="clan">Члан 28.</p>
	<p>Ажурност у поступању вреднује се на основу броја обрађених предмета заменика јавног тужиоца у односу на број задужених предмета у периоду вредновања рада.</p>
	<p class="clan">ОСТВАРЕНОСТ КРИТЕРИЈУМА </p>
	<p class="clan">Члан 29.</p>
	<p>Појединачна оцена утврђује се на основу просека резултата свих годишњих извештаја о раду, израђених у периоду вредновања рада.</p>
	<p>Годишњи извештај о раду исказује однос броја задужених предмета и броја обрађених предмета, који су експедовани најкасније 15. дана од истека извештајног периода. 
	</p>
	<p>Појединачна оцена „изузетно успешно” утврђује се заменику јавног тужиоца у Тужилаштву за организовани криминал, који је у периоду вредновања рада обрадио више од 70% задужених предмета. 
	</p>
	<p>Појединачна оцена „успешно” утврђује се заменику јавног тужиоца у Тужилаштву за организовани криминал, који је у периоду вредновања рада обрадио од 40% до 70% задужених предмета. 
	</p>
	<p>Појединачна оцена „не задовољава” утврђује се заменику јавног тужиоца у Тужилаштву за организовани криминал, који је у периоду вредновања рада обрадио мање од 40% задужених предмета. 
	</p>
	<p>Појединачна оцена „изузетно успешно” утврђује се заменику јавног тужиоца у Тужилаштву за ратне злочине, који је у периоду вредновања рада обрадио више од 80% задужених предмета. 
	</p>
	<p>Појединачна оцена „успешно” утврђује се заменику јавног тужиоца у у Тужилаштву за ратне злочине, који је у периоду вредновања рада обрадио од 60% до 80% задужених предмета. 
	</p>
	<p>Појединачна оцена „не задовољава” утврђује се заменику јавног тужиоца у у Тужилаштву за ратне злочине, који је у периоду вредновања рада обрадио мање од 60% задужених предмета.</p>
	<p class="clan">СТРУЧНОСТ И УСПЕШНОСТ У РАДУ </p>
	<p class="clan">Члан 30. </p>
	<p>Стручност и успешност у раду вреднује се на основу учешћа правноснажних осуђујућих пресуда у укупном збиру правноснажних осуђујућих и ослобађајућих пресуда донетих по оптужним актима заменика јавног тужиоца у односу на свако лице у периоду вредновања рада.</p>
	<p>Неће се узимати у обзир ослобађајућа пресуда:</p>
	<p>а) донета у предмету у ком је заменик јавног тужиоца поднео иницијативу за подношење захтева за заштиту законитости на основу које је Републички јавни тужилац поднео захтев за заштиту законитости;</p>
	<p>б) која је резултат нејединственог правног става од стране другостепеног суда или уколико је таква одлука касније измењена; 
	</p>
	<p>в) донета због промене закона.</p>
	<p class="clan">ОСТВАРЕНОСТ КРИТЕРИЈУМА</p>
	<p class="clan">Члан 31.</p>
	<p>Појединачна оцена „изузетно успешно” утврђује се заменику јавног тужиоца у Тужилаштву за организовани криминал, који у периоду вредновања рада има више од 70% правноснажних осуђујућих пресуда у односу на свако лице. 
	</p>
	<p>Појединачна оцена „успешно” утврђује се заменику јавног тужиоца у Тужилаштву за организовани криминал, који у периоду вредновања рада има од 40% до 70% правноснажних осуђујућих пресуда у односу на свако лице.</p>
	<p>Појединачна оцена „не задовољава” утврђује се заменику јавног тужиоца у Тужилаштву за организовани криминал, који је у периоду вредновања рада има мање од 40% правноснажних осуђујућих пресуда у односу на свако лице.</p>
	<p>Појединачна оцена „изузетно успешно” утврђује се заменику јавног тужиоца у Тужилаштву за ратне злочине, који у периоду вредновања рада има више од 50% правноснажних осуђујућих пресуда у односу на свако лице. 
	</p>
	<p>Појединачна оцена „успешно” утврђује се заменику јавног тужиоца у Тужилаштву за ратне злочине, који у периоду вредновања рада има од 20% до 50% правноснажних осуђујућих пресуда у односу на свако лице.</p>
	<p>Појединачна оцена „не задовољава” утврђује се заменику јавног тужиоца у Тужилаштву за ратне злочине, који је у периоду вредновања рада има мање од 20% правноснажних осуђујућих пресуда у односу на свако лице.</p>
	<p>Уколико у периоду вредновања рада у задуженим предметима у којима је заменик јавног тужиоца у тужилаштвима посебне надлежности поднео оптужни акт ни за једно лице није окончан поступак правноснажном осуђујућом или ослобађајућом пресудом, јавни тужилац ће вредновати стручност и успешност у раду тог заменика јавног тужиоца на основу оцене правилне примене закона при доношењу одлуке, аргументованости донете одлуке и стручности испољене у њеном доношењу.</p>
	<p class="clan">ПРОФЕСИОНАЛНА ПОСВЕЋЕНОСТ И САРАДЊА</p>
	<p class="clan">Члан 32. </p>
	<p>Професионална посвећеност и сарадња вреднује се на основу:</p>
	<p>– квалитета писаног и усменог изражавања, </p>
	<p>– прецизности и разумљивости аката,</p>
	<p>– умешности образлагања правних ставова, </p>
	<p>– одговорности у заступању правних аката, </p>
	<p>– стручног усавршавања и употребе расположивих информационих и комуникационих технологија,</p>
	<p>– поштовања права личности и достојанства учесника у поступку, </p>
	<p>– односа и сарадње са другим носиоцима јавнотужилачке функције, запосленима у јавном тужилаштву, судом и другим државним органима.</p>
	<p class="clan">ОСТВАРЕНОСТ КРИТЕРИЈУМА</p>
	<p class="clan">Члан 33.</p>
	<p>Појединачна оцена „изузетно успешно” утврђује се заменику јавног тужиоца, који у периоду вредновања рада квалитетно образлаже тужилачке акте, нема основаних примедби на прецизност и писменост тужилачких аката, излаже разумљиво користећи стручну аргументацију, успешно се прилагођава конкретној процесној ситуацији, карактерише га иницијативност, на суђењу је активан, заступање аката у предметима у којима је по распореду задужен је на високом професионалном нивоу, поштује личност и достојанство учесника у поступку, сарађује са другим носиоцима јавнотужилачке функције, запосленима, судом и другим државним органима, изражава спремност на стручно усавршавање и пажљиво похађа обуке на које је распоређен, употребљава нове и расположиве информационе и комуникационе технологије.</p>
	<p>Појединачна оцена „успешно” утврђује се заменику јавног тужиоца, који у периоду вредновања рада има малобројне и несуштинске основане примедбе на квалитет, прецизност и писменост у образлагању тужилачких аката, излагања су разумљива и добро стручно образложена, прилагођава се измењеној процесној ситуацији кад је то неопходно, на суђењу није довољно активан, заступање аката у предметима у којима је по распореду задужен је задовољавајуће, исказује поштовање и разумевање према учесницима у поступку, сарађује у довољној мери са другим носиоцима јавнотужилачке функције, запосленима, судом и другим државним органима, стручно се усавршава, употребљава расположиве информационе и комуникационе технологије.</p>
	<p>Појединачна оцена „не задовољава” утврђује се заменику јавног тужиоца, који у периоду вредновања рада има многобројне и суштинске примедбе на квалитет, прецизност и писменост у образлагању тужилачких аката, излаже неразумљиво и без стручне аргументације, не прилагођава се измењеној процесној ситуацији, на суђењу није активан, одбија да заступа акте у предметима у којима је по распореду задужен, не поштује личност и достојанство учесника у поступку, не сарађује са другим носиоцима јавнотужилачке функције, запосленима, судом и другим државним органима, одбија да се стручно усавршава и похађа стручну обуку, не употребљава расположиве информационе и комуникационе технологије.</p>
	<p class="italik">ГЛАВА V</p>
	<p class="clan">ПОСЕБНО ВРЕДНОВАЊЕ РАДА ЗАМЕНИКА ЈАВНОГ ТУЖИОЦА</p>
	<p class="clan">Члан 34.</p>
	<p>Јавни тужилац оцењује рад заменика јавног тужиоца коме је поверено обављање појединих послова тужилачке управе оценом на основу вредновања рада на пословима који су му поверени уз прибављено мишљење колегијума, при чему ће се посебно узети у обзир резултати рада на задуженим предметима, који се вреднују на основу критеријума за вредновање рада заменика јавних тужилаца.</p>
	<p class="clan">ВРЕДНОВАЊЕ РАДА ЗАМЕНИКА ЈАВНОГ ТУЖИОЦА УПУЋЕНОГ У ДРУГО ЈАВНО ТУЖИЛАШТВО, ДРЖАВНИ ОРГАН ИНСТИТУЦИЈУ НАДЛЕЖНУ ЗА ОБУКУ У ПРАВОСУЂУ ИЛИ МЕЂУНАРОДНУ ОРГАНИЗАЦИЈУ</p>
	<p class="clan">Члан 35.</p>
	<p>Рад заменика јавног тужиоца, који је упућен у друго јавно тужилаштво оцениће се од стране јавног тужиоца јавног тужилаштва у коме заменик јавног тужиоца врши јавнотужилачку функцију у тренутку вредновања рада, а по претходно прибављеним подацима о резултатима рада из јавног тужилаштва из ког је упућен.</p>
	<p>Уколико је заменик јавног тужиоца у периоду вредновања рада упућен у друго јавно тужилаштво, поступак вредновања рада ће се спровести према правилима која важе у јавном тужилаштву у ком је дужи период вредновања рада вршио јавнотужилачку функцију. 
	</p>
	<p>Рад заменика јавног тужиоца упућеног у други државни орган, институцију надлежну за обуку у правосуђу или међународну организацију оцениће се од стране јавног тужиоца јавног тужилаштва из којег је заменик јавног тужиоца упућен, а по претходно прибављеним подацима о резултатима рада или другим упоредивим и оцењивим подацима о успешности обављања послова на које је заменик јавног тужиоца упућен, из државног органа, институције надлежне за обуку у правосуђу или међународне организације.</p>
	<p class="italik">ГЛАВА VI</p>
	<p class="italik">ВРЕДНОВАЊЕ РАДА ЈАВНИХ ТУЖИЛАЦА</p>
	<p class="clan">КРИТЕРИЈУМИ ЗА ВРЕДНОВАЊЕ РАДА ЈАВНОГ ТУЖИОЦА</p>
	<p class="clan">Члан 36.</p>
	<p>Критеријуми за вредновање рада јавног тужиоца су:</p>
	<p>1. општа способност руковођења јавним тужилаштвом, </p>
	<p>2. способност надзора,</p>
	<p>3. укупни резултати рада јавног тужилаштва којим руководи.</p>
	<p>Оцењивање мерила врши на основу података из извештаја о раду јавног тужилаштва, плана и програма рада јавног тужилаштва, извештаја о праћењу јавнотужилачке и судске праксе и сл.</p>
	<p class="clan">ОПШТА СПОСОБНОСТ РУКОВОЂЕЊА ЈАВНИМ ТУЖИЛАШТВОМ</p>
	<p class="clan">Члан 37.</p>
	<p>Општа способност руковођења јавним тужилаштвом вреднује се на основу мерила:</p>
	<p>1. способности организовања материјалних, организационих, финансијских, административних и других послова, доношења нормативних аката, обезбеђења сигурности података, способности управљања јавним тужилаштвом у кризним ситуацијама,</p>
	<p>2. способности одређивања задатака у раду јавног тужилаштва, способности подстицања носилаца јавнотужилачке функције и других запослених на остваривање циљева и задатака; 
	</p>
	<p>3. остваривања услова за коришћење ефикасних метода и техничких средстава у административном пословању; способности усмеравања запослених ка коришћењу расположивих и нових информационих и комуникационих технологија.</p>
	<p class="clan">ОСТВАРЕНОСТ КРИТЕРИЈУМА</p>
	<p class="clan">Члан 38.</p>
	<p>Појединачна оцена „изузетно успешно” утврђује се јавном тужиоцу, који у периоду вредновања рада ефикасно и на високом нивоу организује материјалне и финансијске послове, врши правилну и свеобухватну расподелу послова унутар јавног тужилаштва, стара се о законитом, тачном и благовременом раду јавног тужилаштва, доноси нормативне акте у складу са законом и подзаконским актима, у потпуности обезбеђује сигурност података, поседује изразиту способност одређивања задатака у раду јавног тужилаштва, наглашену способност подстицања носилаца јавнотужилачке функције и других запослених на остваривање циљева и задатака, обезбеђује услове за коришћење најефикаснијих метода и техничких средстава у административном пословању и усмерава запослене ка коришћењу нових и расположивих информационих и комуникационих технологија.</p>
	<p>Појединачна оцена „успешно” утврђује се јавном тужиоцу, који у периоду вредновања рада на средњем нивоу организује материјалне и финансијске послове, врши расподелу послова унутар јавног тужилаштва, у доброј мери се стара о законитом, тачном и благовременом раду јавног тужилаштва, доноси нормативне акте у складу са законом, у довољној мери обезбеђује сигурност података, поседује способност одређивања задатака у раду јавног тужилаштва и способност подстицања носилаца јавнотужилачке функције и других запослених на остваривање циљева и задатака, обезбеђује услове за коришћење ефикасних метода и техничких средстава у административном пословању и усмерава запослене ка коришћењу расположивих информационих и комуникационих технологија.</p>
	<p>Појединачна оцена „не задовољава” утврђује се јавном тужиоцу, који у периоду вредновања рада не организује материјалне и финансијске послове, не врши расподелу послова унутар јавног тужилаштва, не обезбеђује законит, тачан и благовремен рад јавног тужилаштва, не доноси нормативне акте у складу са законом, не обезбеђује сигурност података, не поседује способност одређивања задатака у раду јавног тужилаштва и способност подстицања носилаца јавнотужилачке функције и других запослених на остваривање циљева и задатака, не обезбеђује услове за коришћење метода и техничких средстава у административном пословању, не усмерава запослене ка коришћењу расположивих информационих и комуникационих технологија. 
	</p>
	<p>Оцењивање ових мерила врши се на основу: извештаја о раду јавног тужилаштва, програма и плана рада јавног тужилаштва, финансијског и кадровског плана и других сличних аката.</p>
	<p class="clan">СПОСОБНОСТ НАДЗОРА</p>
	<p class="clan">Члан 39.</p>
	<p>Способност надзора вреднује се на основу мерила:</p>
	<p>1. способности остваривања контроле рада нижег јавног тужиоца, заменика јавног тужиоца и запослених у јавном тужилаштву, спремности давања упутстава и савета нижим јавним тужиоцима, заменицима јавног тужиоца, тужилачким помоћницима и тужилачким приправницима,</p>
	<p>2. праћења сложених предмета, утицаја на казнену политику, исправног и благовременог одлучивања о примедби и притужби на рад заменика јавног тужиоца и запослених у јавном тужилаштву, одговорности за правилну примену упутства вишег јавног тужиоца, 
	</p>
	<p>3. способности уједначавања јавнотужилачке и судске праксе, способности уједначавања рада и поступања нижег јавног тужиоца, заменика јавног тужиоца, тужилачких помоћника и тужилачких приправника у примени закона и других прописа, предузимању мера у циљу унапређења стручности запослених у јавном тужилаштву.</p>
	<p class="clan">СТЕПЕН ОСТВАРЕНОСТИ КРИТЕРИЈУМА</p>
	<p class="clan">Члан 40.</p>
	<p>Појединачна оцена „изузетно успешно” утврђује се јавном тужиоцу, који у периоду вредновања рада редовно и у целини остварује контролу рада нижег јавног тужиоца, заменика јавног тужиоца и запослених у јавном тужилаштву, даје упутстава и савете нижим јавним тужиоцима, заменицима јавног тужиоца, тужилачким помоћницима и тужилачким приправницима, прати сложене предмете, правилно и благовремено одлучује о примедби и притужби на рад заменика јавног тужиоца и запослених у јавном тужилаштву, правилно примењује упутства вишег јавног тужиоца, предузима адекватне и ефикасне мере ради уједначавања јавнотужилачке и судске праксе, рада и поступања нижег јавног тужиоца, заменика јавног тужиоца, тужилачких помоћника и тужилачких приправника у примени закона и других прописа.</p>
	<p>Појединачна оцена „успешно” утврђује се јавном тужиоцу, који у периоду вредновања рада има мањих пропуста у контроли рада нижег јавног тужиоца, заменика јавног тужиоца и запослених у јавном тужилаштву, даје упутстава и савете нижим јавним тужиоцима, заменицима јавног тужиоца, тужилачким помоћницима и тужилачким приправницима, поседује способност праћења сложених предмета, одлучује о примедби и притужби на рад заменика јавног тужиоца и запослених у јавном тужилаштву, примењује упутства вишег јавног тужиоца, предузима мере ради уједначавања јавнотужилачке и судске праксе, рада и поступања нижег јавног тужиоца, заменика јавног тужиоца, тужилачких помоћника и тужилачких приправника у примени закона и других прописа.</p>
	<p>Појединачна оцена „не задовољава” утврђује се јавном тужиоцу, који у периоду вредновања рада не предузима потребне мере контроле рада нижег јавног тужиоца, заменика јавног тужиоца и запослених у јавном тужилаштву, не даје упутстава и савете нижим јавним тужиоцима, заменицима јавног тужиоца, тужилачким помоћницима и тужилачким приправницима, не прати сложене предмете, не одлучује правилно и благовремено о примедби и притужби на рад заменика јавног тужиоца и запослених у јавном тужилаштву, не примењује упутства вишег јавног тужиоца, не предузима мере ради уједначавања јавнотужилачке и судске праксе, рада и поступања нижег јавног тужиоца, заменика јавног тужиоца, тужилачких помоћника и тужилачких приправника у примени закона и других прописа.</p>
	<p class="clan">УКУПНИ РЕЗУЛТАТИ РАДА ЈАВНОГ ТУЖИЛАШТВА КОЈИМ РУКОВОДИ</p>
	<p class="clan">Члан 41.</p>
	<p>Укупни резултати рада вреднују се на основу мерила – односа броја задужених предмета јавног тужилаштва којим јавни тужилац руководи и броја обрађених предмета у периоду вредновања рада. 
	</p>
	<p>Појединачна оцена се утврђује на основу просека резултата свих годишњих извештаја о раду, израђених у периоду вредновања рада.</p>
	<p>Годишњи извештај о раду исказује однос броја задужених предмета и броја обрађених предмета, који су експедовани најкасније 15. дана од истека извештајног периода. 
	</p>
	<p class="clan">ОСТВАРЕНОСТ КРИТЕРИЈУМА ЗА ОСНОВНОГ И ВИШЕГ ЈАВНОГ ТУЖИОЦА</p>
	<p class="clan">Члан 42.</p>
	<p>Појединачна оцена „изузетно успешно” утврђује се јавном тужиоцу основног и вишег јавног тужилаштва у ком је у периоду вредновања рада обрађено више од 90% задужених предмета. 
	</p>
	<p>Појединачна оцена „успешно” утврђује се јавном тужиоцу основног и вишег јавног тужилаштва у ком је у периоду вредновања рада обрађено од 70% до 90% задужених предмета. 
	</p>
	<p>Појединачна оцена „не задовољава” утврђује се јавном тужиоцу основног и вишег јавног тужилаштва у ком је у периоду вредновања рада обрађено мање од 70% задужених предмета. 
	</p>
	<p class="clan">СТЕПЕН ОСТВАРЕНОСТИ КРИТЕРИЈУМА ЗА ПОСЕБНОГ ТУЖИОЦА У ПОСЕБНОМ ТУЖИЛАШТВУ ЗА БОРБУ ПРОТИВ ВИСОКОТЕХНОЛОШКОГ КРИМИНАЛА 
	</p>
	<p class="clan">Члан 43.</p>
	<p>Појединачна оцена „изузетно успешно” утврђује се Посебном тужиоцу у Посебном тужилаштву за борбу против високотехнолошког криминала у ком је у периоду вредновања рада обрађено више од 90% задужених предмета. 
	</p>
	<p>Појединачна оцена „успешно” утврђује се Посебном тужиоцу у Посебном тужилаштву за борбу против високотехнолошког криминала у ком је у периоду вредновања рада обрађено од 70% до 90% задужених предмета. 
	</p>
	<p>Појединачна оцена „не задовољава” утврђује се Посебном тужиоцу у Посебном тужилаштву за борбу против високотехнолошког криминала у ком је у периоду вредновања рада обрађено мање од 70% задужених предмета. 
	</p>
	<p class="clan">ОСТВАРЕНОСТ КРИТЕРИЈУМА ЗА АПЕЛАЦИОНОГ ЈАВНОГ ТУЖИОЦА</p>
	<p class="clan">Члан 44.</p>
	<p>Појединачна оцена „изузетно успешно” утврђује се јавном тужиоцу апелационог јавног тужилаштва у ком је у периоду вредновања рада обрађено више од 70% задужених предмета. 
	</p>
	<p>Појединачна оцена „успешно” утврђује се јавном тужиоцу апелационог јавног тужилаштва у ком је у периоду вредновања рада обрађено од 40% до 70% задужених предмета. 
	</p>
	<p>Појединачна оцена „не задовољава” утврђује се јавном тужиоцу апелационог јавног тужилаштва у ком је у периоду вредновања рада обрађено мање од 40% задужених предмета. 
	</p>
	<p class="clan">СТЕПЕН ОСТВАРЕНОСТИ КРИТЕРИЈУМА ЗА ТУЖИОЦЕ ПОСЕБНЕ НАДЛЕЖНОСТИ</p>
	<p class="clan">Члан 45.</p>
	<p>Појединачна оцена „изузетно успешно” утврђује се јавном тужиоцу у Тужилаштву за организовани криминал у ком је у периоду вредновања рада обрађено више од 70% задужених предмета. 
	</p>
	<p>Појединачна оцена „успешно” утврђује се јавном тужиоцу у Тужилаштву за организовани криминал у ком је у периоду вредновања рада обрађено од 40% до 70% задужених предмета. 
	</p>
	<p>Појединачна оцена „не задовољава” утврђује се јавном тужиоцу у Тужилаштву за организовани криминал у ком је у периоду вредновања рада обрађено мање од 40% задужених предмета. 
	</p>
	<p>Појединачна оцена „изузетно успешно” утврђује се јавном тужиоцу у Тужилаштву за ратне злочине у ком је у периоду вредновања рада обрађено више од 80% задужених предмета. 
	</p>
	<p>Појединачна оцена „успешно” утврђује се јавном тужиоцу у Тужилаштву за ратне злочине у ком је у периоду вредновања рада обрађено од 60% до 80% задужених предмета. 
	</p>
	<p>Појединачна оцена „не задовољава” утврђује се јавном тужиоцу у Тужилаштву за ратне злочине у ком је у периоду вредновања рада обрађено мање од 60% задужених предмета. 
	</p>
	<p class="italik">ГЛАВА VII</p>
	<p class="italik">ПОСТУПАК ВРЕДНОВАЊА РАДА ЈАВНИХ ТУЖИЛАЦА И ЗАМЕНИКА ЈАВНИХ ТУЖИЛАЦА</p>
	<p class="clan">ПОСТУПАК ВРЕДНОВАЊА РАДА</p>
	<p class="clan">Члан 46.</p>
	<p>Носилац јавнотужилачке функције оцениће се оценом „изузетно успешно обавља јавнотужилачку функцију” уколико му за сва три критеријума буду утврђене појединачне оцене „изузетно успешно”. 
	</p>
	<p>Носилац јавнотужилачке функције оцениће се оценом „успешно обавља јавнотужилачку функцију” уколико му за сва три критеријума појединачна оцена „успешно”, или за један критеријум буде утврђена појединачна оцена „изузетно успешно”, а за два критеријума појединачна оцена „успешно”.</p>
	<p>Носилац јавнотужилачке функције оцениће се оценом „не задовољава” уколико му за један или више критеријума буде утврђена појединачна оцена „не задовољава”.</p>
	<p>Носилац јавнотужилачке функције неће бити оцењен уколико је био одсутан са рада више од ¾ периода у коме се врши вредновање рада.</p>
	<p>У случају да оцена о вредновању рада донета од стране основног, вишег, апелационог јавног тужиоца, јавних тужилаца у тужилаштвима посебне надлежности или Републичког јавног тужиоца није у складу са мишљењем колегијума, јавни тужилац је обавезан да је посебно образложи.</p>
	<p class="clan">МИШЉЕЊЕ КОЛЕГИЈУМА </p>
	<p class="clan">Члан 47. </p>
	<p>Колегијум јавног тужилаштва даје мишљење о раду заменика јавног тужиоца из истог јавног тужилаштва, које доставља јавном тужиоцу ради давања оцене вредновања рада.</p>
	<p>Колегијум непосредно вишег јавног тужилаштва даје мишљење о раду јавног тужиоца.</p>
	<p>Колегијум јавног тужилаштва, пре давања мишљења, може да прибави и друге податке о чињеницама које могу бити од значаја за давање мишљења. 
	</p>
	<p>Јавни тужилац дужан је да колегијуму јавног тужилаштва достави податке од значаја за давање мишљења.</p>
	<p class="clan">УЧЕШЋЕ У ПОСТУПКУ</p>
	<p class="clan">Члан 48. </p>
	<p>У поступку давања мишљења колегијума не учествује заменик јавног тужиоца или јавни тужилац чији се рад вреднује, односно јавни тужилац овлашћен за вредновање рада заменика јавног тужиоца. 
	</p>
	<p class="clan">НАЧИН ДАВАЊА МИШЉЕЊА</p>
	<p class="clan">Члан 49. </p>
	<p>Колегијум јавног тужилаштва даје мишљење ако је присутно најмање две трећине заменика јавног тужиоца.</p>
	<p>Мишљење колегијума изражава се на основу резултата анкете, коју спроводи заменик јавног тужиоца кога колегијум изабере.</p>
	<p>Анкета се спроводи на тај начин што члан колегијума на седници попуњава оверени образац са образложењем, након чега се обрађују попуњени обрасци и формира мишљење колегијума које се доставља јавном тужиоцу.</p>
	<p>Чланови колегијума анкету спроводе истовремено, на једнообразном анкетном листу на коме су понуђени одговори „ДА” или „НЕ”. 
	</p>
	<p>Мишљење колегијума може бити позитивно или негативно.</p>
	<p>Мишљење колегијума ће бити позитивно уколико је већина присутних чланова колегијума на својим анкетним листићима на најмање два питања дала позитивне одговоре.</p>
	<p class="clan">ОБРАЗАЦ АНКЕТЕ</p>
	<p class="clan">Члан 50.</p>
	<p>Образац анкете садржи: </p>
	<p>– назив јавног тужилаштва у ком носилац јавнотужилачке функције ради, </p>
	<p>– податке о носиоцу јавнотужилачке функције о чијем раду се даје мишљење, 
	</p>
	<p>– период вредновања рада за који се даје мишљење,</p>
	<p>– питања на која је потребно дати одговор, </p>
	<p>– рубрику за образложење, </p>
	<p>– име, презиме и потпис члана колегијума. </p>
	<p>Питања приликом давања мишљења о раду заменика јавног тужиоца на која је потребно дати одговор гласе:</p>
	<p>1. Да ли својим понашањем доприноси угледу јавног тужилаштва?</p>
	<p>2. Да ли се опходи са поштовањем према другим носиоцима јавнотужилачке функције, запосленима у јавном тужилаштву и странкама у поступку?</p>
	<p>3. Да ли своју јавнотужилачку функцију врши савесно, непристрасно и професионално?</p>
	<p>Питања приликом давања мишљења о раду јавног тужиоца на која је потребно дати одговор гласе:</p>
	<p>1. Да ли руководи јавним тужилаштвом професионално, савесно и непристрасно?</p>
	<p>2. Да ли својим радом доприноси законитости и самосталности у обављању јавнотужилачке функције?</p>
	<p>3. Да ли својим понашањем доприноси угледу јавног тужилаштва и штити личност носилаца јавнотужилачке функције?</p>
	<p class="clan">ДОСТАВЉАЊЕ МИШЉЕЊА ЈАВНОМ ТУЖИОЦУ</p>
	<p class="clan">Члан 51.</p>
	<p>Мишљење колегијума биће позитивно ако је већина присутних чланова колегијума дала позитивне одговоре. 
	</p>
	<p>Заменик јавног тужиоца који је изабран од стране колегијума доставља мишљење јавном тужиоцу.</p>
	<p class="clan">ОДЛУКА О ВРЕДНОВАЊУ РАДА</p>
	<p class="clan">Члан 52.</p>
	<p>Одлука о вредновању рада јавног тужиоца и заменика јавног тужиоца садржи назив јавног тужилаштва са бројем и датумом одлуке, увод, изреку, образложење, поуку о правном леку, потпис службеног лица и печат органа.</p>
	<p>Увод одлуке садржи: правни основ за доношење одлуке.</p>
	<p>Изрека садржи име и презиме, функцију јавног тужиоца или заменика јавног тужиоца чији се рад вреднује и оцену вредновања рада.</p>
	<p>Образложење садржи појединачне оцене за сваки критеријум на основу којих се вреднује рад јавног тужиоца или заменика јавног тужиоца, мишљење колегијума и разлоге за доношење оцене вредновања рада.</p>
	<p>Уколико је јавни тужилац или заменик јавног тужиоца оцењен оценом „не задовољава”, у образложењу мора бити наведено да ли је носилац јавнотужилачке функције био благовремено упозорен у смислу члана 7. овог правилника.</p>
	<p>Поука о правном леку представља упутство јавном тужиоцу или заменику јавног тужиоца да се против одлуке о вредновању рада може изјавити приговор.</p>
	<p>Одлука о вредновању рада доставља се јавном тужиоцу или заменику јавног тужиоца, чији је рад вреднован. 
	</p>
	<p class="clan">ИСПРАВЉАЊЕ ГРЕШАКА У ОДЛУЦИ О ВРЕДНОВАЊУ РАДА</p>
	<p class="clan">Члан 53.</p>
	<p>Грешке у именима и бројевима, као и друге очигледне грешке у писању и рачунању исправља јавни тужилац који је донео одлуку о вредновању рада посебним закључком, по сопственој иницијативи или захтеву лица чији је рад вреднован.</p>
	<p>Закључак о исправци доставља се јавном тужиоцу или заменику јавног тужиоца, чији је рад вреднован. У том случају, рок за приговор против одлуке о вредновању рада тече од дана достављања тог закључка, против којег није дозвољен посебан приговор.</p>
	<p class="italik">ГЛАВА VIII</p>
	<p class="italik">ПОСТУПАК ПО ПРИГОВОРУ ПРОТИВ ОДЛУКЕ О ВРЕДНОВАЊУ РАДА</p>
	<p class="clan">ПРИГОВОР ПРОТИВ ОДЛУКЕ</p>
	<p class="clan">Члан 54.</p>
	<p>Јавни тужилац или заменик јавног тужиоца може лично или преко пуномоћника поднети приговор против одлуке о вредновању рада Државном већу тужилаца у року од 15 дана од дана достављања одлуке. 
	</p>
	<p>Приговор се може поднети и преко јавног тужиоца који је донео одлуку о вредновању рада.</p>
	<p>У случају када се приговор подноси непосредно Државном већу тужилаца, јавни тужилац је дужан да достави документацију, на основу које је вреднован рад, у року од три дана од пријема захтева Државног већа тужилаца за достављање документације.</p>
	<p>У случају када се приговор подноси преко јавног тужиоца који је донео одлуку о вредновању рада, јавни тужилац је дужан да достави приговор и документацију на основу које је вреднован рад Државном већу тужилаца у року од три дана од дана подношења приговора.</p>
	<p class="clan">ОДЛУКЕ ДРЖАВНОГ ВЕЋА ТУЖИЛАЦА ПО ПРИГОВОРУ</p>
	<p class="clan">Члан 55.</p>
	<p>Државно веће тужилаца одлучујући по приговору против одлуке о вредновању рада може:</p>
	<p>– одбацити приговор, као неблаговремен или недозвољен;</p>
	<p>– одбити приговор као неоснован и потврди одлуку,</p>
	<p>– усвојити приговор и преиначи одлуку.</p>
	<p>Свака одлука мора бити образложена и уноси се у лист вредновања.</p>
	<p class="clan">ОДБАЦИВАЊЕ ПРИГОВОРА</p>
	<p class="clan">Члан 56.</p>
	<p>Државно веће тужилаца разматра благовременост и дозвољеност приговора.</p>
	<p>Државно веће тужилаца одбацује приговор као неблаговремен ако је поднет после истека рока од 15 дана од дана достављања одлуке о вредновању рада.</p>
	<p>Државно веће тужилаца одбацује приговор као недозвољен ако је поднет од стране лица, које није овлашћено за његово подношење.</p>
	<p class="clan">ОДЛУЧИВАЊЕ ДРЖАВНОГ ВЕЋА ТУЖИЛАЦА ПО ПРИГОВОРУ</p>
	<p class="clan">Члан 57.</p>
	<p>Државно веће тужилаца одлучује по приговору против одлуке о вредновању рада на седници Већа на начин предвиђен Пословником о раду Државног већа тужилаца. 
	</p>
	<p>Државно веће тужилаца дужно је да саслуша подносиоца приговора на његов лични захтев. 
	</p>
	<p>Ако уредно позвани подносилац приговора не дође, а изостанак не оправда, Државно веће тужилаца ће донети одлуку о приговору без његовог присуства.</p>
	<p>Државно веће тужилаца дужно је да по приговору против одлуке о вредновању рада донесе одлуку у року од 30 дана од дана подношења приговора. 
	</p>
	<p class="clan">ОДБИЈАЊЕ ПРИГОВОРА</p>
	<p class="clan">Члан 58.</p>
	<p>Државно веће тужилаца одбија приговор као неоснован и потврђује одлуку о вредновању рада ако утврди да је одлука донета у складу са одредбама овог правилника.</p>
	<p class="clan">УСВАЈАЊЕ ПРИГОВОРА</p>
	<p class="clan">Члан 59.</p>
	<p>Државно веће тужилаца усваја приговор и преиначује одлуку о вредновању рада ако утврди да је одлука није донета у складу са одредбама овог правилника.</p>
	<p>Одлука Државног већа тужилаца по приговору је коначна и против ње се може покренути управни спор.</p>
	<p>Државно веће тужилаца одлуку по приговору доставља заменику јавног тужиоца, односно јавном тужиоцу.</p>
	<p class="italik">ГЛАВА IX</p>
	<p class="clan">ЛИСТ ВРЕДНОВАЊА</p>
	<p class="clan">Члан 60.</p>
	<p>Лист вредновања је евиденциони лист који се води за сваког носиоца јавнотужилачке функције и у који се уносе сви подаци, запажања, похвале и примедбе у вези са радом и оценом носиоца јавнотужилачке функције по правилима овог правилника.</p>
	<p>Сва јавна тужилаштва дужна су да воде лист вредновања за сваког заменика јавног тужиоца.</p>
	<p>Образац листа вредновања доноси Државно веће тужилаца.</p>
	<p>Лист вредновања састоји се од пет листова, који су означени бројевима од 1 до 5.</p>
	<p>Први лист садржи:</p>
	<p>– обележја јавног тужилаштва у коме врши функцију носилац јавнотужилачке функције, 
	</p>
	<p>– опште информације о носиоцу јавнотужилачке функције чији се рад вреднује, 
	</p>
	<p>– период за који се врши вредновање.</p>
	<p>Други лист се односи на ажурност у поступању и у њега се уносе:</p>
	<p>– први и последњи дан на који се односи периодични извештај, </p>
	<p>– подаци о задуженим и обрађеним предмета из периодичних извештаја на основу којих се оцењује ажурност у поступању, појединачна оцена за тај критеријум и потпис јавног тужиоца, који је вршио оцењивање.</p>
	<p>Трећи лист се односи на стручност и успешност у раду и садржи:</p>
	<p>– укупан број поднетих оптужних аката, </p>
	<p>– број и врсту одлука суда по тим актима, односно </p>
	<p>– податке на основу којих се оцењује стручност и успешност у раду, појединачна оцена за тај критеријум и потпис јавног тужиоца који је вршио оцењивање.</p>
	<p>За апелациона јавна тужилаштва уносе се подаци запажања, похвале и примедбе које се односе на: 
	</p>
	<p>– оцене одлуке заменика јавног тужиоца о правилној примени закона у предметима нижих јавних тужилаштава, 
	</p>
	<p>– аргументованост и квалитет образложења тужилачких аката, </p>
	<p>– виши степен стручног знања, </p>
	<p>– уочавање и анализу правне проблематике и </p>
	<p>– усмеравање и уједначавање јавнотужилачке и судске праксе.</p>
	<p>Четврти лист се односи на професионалну посвећеност и сарадњу и у њега се уносе подаци, запажања, похвале и примедбе које се односе на:</p>
	<p>– квалитет писаног и усменог изражавања, </p>
	<p>– прецизност и разумљивост аката и предузетих процесних радњи, </p>
	<p>– умешност образлагања правних ставова, </p>
	<p>– одговорност у заступању правних аката, </p>
	<p>– стручно усавршавање,</p>
	<p>– употребу расположивих информационих и комуникационих технологија,</p>
	<p>– поштовање права личности и достојанства учесника у поступку, </p>
	<p>– однос и сарадњу са другим носиоцима јавног тужилачке функције, запосленима у јавном тужилаштву, судом и другим државним органима.</p>
	<p>У пети лист се уносе појединачне оцене за сваки критеријум, мишљење колегијума, оцена вредновања рада и потписује га јавни тужилац, као и одлука Државног већа тужилаца по приговору против одлуке о вредновању рада. 
	</p>
	<p class="clan">УНОС ПОДАТАКА У ЛИСТ ВРЕДНОВАЊА</p>
	<p class="clan">Члан 61.</p>
	<p>Податке, запажања, похвале и примедбе у лист вредновања уноси јавни тужилац, као и лице које јавни тужилац одреди. 
	</p>
	<p>Приликом уноса података, запажања, похвала или примедаба, уписаће се редни број, који мора бити први следећи број који је на реду, затим се у другу колону уноси датум када се врши унос, а након тога се у трећу колону уноси податак, запажање, похвала или примедба, а на крају се у четврту колону ставља потпис лица које је извршило унос.</p>
	<p>Подаци, запажања, похвале и примедбе које се уносе у лист вредновања морају се уносити хронолошки, морају бити читко написани, не смеју се прецртавати, брисати или преправљати, морају бити подложни накнадној провери и потврди. 
	</p>
	<p>Подаци, примедбе, похвале и запажања које се уносе у лични лист добијају се искључиво из основаних притужби, из поступка прегледа рада на предметима од стране јавног тужиоца и лица које одреди, из поступка прегледа од стране непосредно вишег јавног тужилаштва, из неправилности констатованих од стране суда и других државних органа, а о којима је писмено обавештен јавни тужилац сходно одредбама Законика о кривичном поступку и из других извештаја достављених јавном тужиоцу. 
	</p>
	<p>Јасно и недвосмислено се мора навести и на какво се поступање односи похвала, примедба или запажање, тачно у ком предмету, из ког разлога и на основу чега је похвала, примедба или запажање унето у лист вредновања. 
	</p>
	<p>Уколико неко запажање, примедба или податак нису унети у лист вредновања на начин предвиђен овим чланом, оцена се не може заснивати на том податку.</p>
	<p class="clan">ПРАВО УВИДА У ЛИСТ ВРЕДНОВАЊА</p>
	<p class="clan">Члан 62.</p>
	<p>Носилац јавнотужилачке функције у току периода вредновања рада има право увида у лист вредновања.</p>
	<p>Уколико установи да су приликом уношења података од значаја за оцену учињене грешке у именима и бројевима, или друге очигледне грешке у писању и рачунању, има право да од јавног тужиоца затражи исправку.</p>
	<p>Уколико установи да је захтев основан, јавни тужилац ће извршиће исправку.</p>
	<p>Уколико јавни тужилац утврди да захтев није основан, обавестиће о томе носиоца јавнотужилачке функције.</p>
	<p class="italik">ГЛАВА X</p>
	<p class="clan">ЗАВРШНA ОДРЕДБA</p>
	<p class="clan">Члан 63.</p>
	<p>Овај правилник ступа на снагу петнаестог дана од дана објављивања у „Службеном гласнику Републике Србије” и примењује се од 15. јануара 2015. године.</p>
	<p class="bold">Самосталан члан Правилника</p>
	<p>Након ступања на снагу Правилника о критеријумима и мерилима вредновања рада јавних тужилаца и заменика јавних тужилаца, Државно веће тужилаца, по прибављеном мишљењу Републичког јавног тужиоца, доноси одлуку о пробној примени Правилника у репрезентативном броју јавних тужилаштава у Републици Србији.</p>
	<p>Пробна примена Правилника не може трајати дуже од 15. децембра 2014. године.</p>
	<p>Након окончања пробне примене, Државно веће тужилаца врши анализу и саставља извештај о примени Правилника уз констатацију потреба за евентуалним изменама и допунама одредби Правилника.</p>
	<p>Државно веће тужилаца након усвајања извештаја о примени Правилника, уколико се укаже потребним, доноси Правилник о изменама и допунама Правилника о критеријумима и мерилима вредновања рада јавних тужилаца и заменика јавних тужилаца, имајући у виду рок примене предвиђен чланом 63. овог правилника.</p>
	<p>&nbsp;</p>
	<p class="potpis" style="margin-top: 0">А број 749/14</p>
	<p class="potpis" style="margin-top: 0">У Београду, 29. маја 2014. године</p>
	<p class="potpis" style="margin-top: 0">Председник Државног већа тужилаца,</p>
	<p class="potpis" style="margin-top: 0"><span class="bold">Загорка Доловац, 
	</span>с.р.</p>
	<p class="potpis" style="margin-top: 0">&nbsp;</p>
	<p align="center" class="auto-style2">
	&nbsp;</p>
	<p class="auto-style1">
	<a href="http://www.pravno-informacioni-sistem.rs/SlGlasnikPortal/prilozi/1obr.html&amp;doctype=reg&amp;abc=cba&amp;eli=true&amp;eliActId=416521&amp;regactid=416521" target="_blank"><span class="auto-style2">
	Образац бр. 1 - Мишљење колегијума о раду заменика јавног тужиоца 
	___________________ за период вредновања од _______ до _____________</span></a></p>
	<p class="auto-style1">
	<a href="http://www.pravno-informacioni-sistem.rs/SlGlasnikPortal/prilozi/2obr.html&amp;doctype=reg&amp;abc=cba&amp;eli=true&amp;eliActId=416521&amp;regactid=416521" target="_blank"><span class="auto-style2">
	Образац бр. 2 - Мишљење колегијума о раду јавног тужиоца ___________________ 
	основног јавног тужиоца ______ за период вредновања од _______ до 
	_____________</span></a></p>
	<p class="auto-style1">
	<a href="http://www.pravno-informacioni-sistem.rs/SlGlasnikPortal/prilozi/3obr.html&amp;doctype=reg&amp;abc=cba&amp;eli=true&amp;eliActId=416521&amp;regactid=416521" target="_blank"><span class="auto-style2">
	Образац бр. 3 - Одлука о вредновању рада</span></a></p>
	<p class="auto-style1">
	<a href="http://www.pravno-informacioni-sistem.rs/SlGlasnikPortal/prilozi/4obr.html&amp;doctype=reg&amp;abc=cba&amp;eli=true&amp;eliActId=416521&amp;regactid=416521" target="_blank"><span class="auto-style2">
	Образац бр. 4 - Лист вредновања</span></a></p>


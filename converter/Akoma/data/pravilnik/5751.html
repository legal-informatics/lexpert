

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: left;
}
.auto-style2 {
	color: #008000;
}
</style>


	<div class="story">
			<p class="Basic-Paragraph">На основу члана 73. став 2. и члана 74. став 2. Закона о ветеринарству („Службени гласник РСˮ, бр. 91/05, 30/10, 93/12 и 17/19 – др. закон),</p>
			<p class="Basic-Paragraph">Министар пољопривреде, шумарства и водопривреде доноси</p>
			<p class="odluka-zakon">ПРАВИЛНИК</p>
			<p class="odluka-zakon">о регистрацији, односно одобравању објеката за производњу и промет хране животињског порекла</p>
			<p class="centar">"Службени гласник РС", број 59 од 23. августа 
			2019.</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују објекти за производњу и промет хране животињског порекла који се региструју, односно одобравају, начин и поступак регистрације, односно одобравања објеката, изглед образаца захтева за упис објеката у Регистар објеката, односно Регистар одобрених објеката, као и садржина и начин вођења Регистра објеката и Регистра одобрених објеката.</p>
			<p class="clan">Члан 2.</p>
			<p class="Basic-Paragraph">Поједини изрази употребљени у овом правилнику имају следеће значење:</p>
			<p class="Basic-Paragraph">1) <span class="italik">млекомат </span>јесте стационарни или покретни уређај намењен за директну продају сировог млека крајњем потрошачу;</p>
			<p class="Basic-Paragraph">2) <span class="italik">месара (касапница) </span>јесте специјализовани малопродајни објект за продају претежно неупакованог меса, односно објекат у којем се врши расецање и млевење меса на захтев крајњег потрошача;</p>
			<p class="Basic-Paragraph">3) <span class="italik">одобравање објекта за производњу и промет хране животињског порекла </span>јесте поступак покренут по захтеву странке за упис у Регистар одобрених објеката и којим се утврђује да ли објекат испуњава прописане ветеринарско-санитарне услове, односно опште и посебне услове за хигијену хране животињског порекла;</p>
			<p class="Basic-Paragraph">4) <span class="italik">рибарница </span>јесте малопродајни објект у коме се свежи производи рибарства продају цели, односно где се врши обрада производа рибарства у смислу уклањања главе, вађења утробе, резања на одреске, филете и комаде;</p>
			<p class="Basic-Paragraph">5) <span class="italik">регистрација објекта за производњу и промет хране животињског порекла </span>јесте поступак покренут по захтеву странке за упис у Регистар објеката без претходног утврђивања испуњености ветеринарско-санитарних услова, односно општих и посебних услова за хигијену хране животињског порекла;</p>
			<p class="Basic-Paragraph">6) <span class="italik">примарни производи животињског порекла </span>јесу производи примарне производње, укључујући производе сточарства, лова и риболова;</p>
			<p class="Basic-Paragraph">7) <span class="italik">објекат за сакупљање јаја </span>јесте сваки регистровани објекат за сакупљање јаја од произвођача ради испоруке објекту за паковање јаја, у складу са општим условима за хигијену хране;</p>
			<p class="Basic-Paragraph">8) <span class="italik">сабиралиште млека </span>јесте објекат који је одобрен за сакупљање сирoвoг млeкa у складу са општим и посебним условима за хигијену хране;</p>
			<p class="Basic-Paragraph">9) <span class="italik">сaбирнo, односно откупно мeстo за млеко </span>jeстe објекат који je регистрован за сакупљање сировог млека од два или више прoизвoђaчa и има закључен уговор са субјектом за прераду млека;</p>
			<p class="Basic-Paragraph">10) <span class="italik">објекат за примарну производњу меда и других производа пчела </span>јесте регистровани објекат у коме се мед и други производи пчела пореклом из сопственог пчелињака, сакупљају, врцају, пуне, пакују, складиште и стављају у промет;</p>
			<p class="Basic-Paragraph">11) <span class="italik">објекат за пуњење и паковање меда и других производа пчела </span>јесте одобрени објекат у коме се мед и други производи пчела, без обзира на порекло, пуне и пакују или се пуне и пакују услужно, а намењени су за стављање у промет;</p>
			<p class="Basic-Paragraph">12) <span class="italik">објекат за производњу јаја</span><span class="italik"> </span>јесте регистрован објекат у примарној производњи хране животињског порекла у коме се производи више од 350 јаја дневно ради стављања у промет;</p>
			<p class="Basic-Paragraph">13) <span class="italik">објекат за прераду млека </span>јесте објекат у коме се врши обрада, прерада и паковање млека или производа од млека;</p>
			<p class="Basic-Paragraph">14) <span class="italik">продајна возила </span>јесу возила из којих се продаје храна животињског порекла;</p>
			<p class="Basic-Paragraph">15) <span class="italik">аутомати за продају </span>јесу уређаји за продају примарних производа животињског порекла;</p>
			<p class="Basic-Paragraph">16) <span class="italik">објекат за производњу малих количина хране животињског порекла </span>јесте објекат за производњу примарних производа животињског порекла и прерађених производа животињског порекла у малим количинама, које служе за снабдевање потрошача, који се региструје, односно одобрава у складу са посебним прописом;</p>
			<p class="Basic-Paragraph">17) <span class="italik">субјект у пословању храном </span>јесте правно или физичко лице, односно предузетник, одговорно за испуњење законских услова за пословање храном којом управља.</p>
			<p class="clan">Члан 3.</p>
			<p class="Basic-Paragraph">Објекти за производњу и промет хране животињског порекла у којим се обавља делатност производње и промета хране животињског порекла и који испуњавају услове у складу са прописима којим се уређују ветеринарско-санитарни услови, односно општи и посебни услови за хигијену хране животињског порекла дати су у Прилогу 1 – Објекти који се региструју (у даљем тексту: Прилог 1) и у Прилогу 2 – Објекти који се одобравају (у даљем тексту: Прилог 2), који су одштампани уз овај правилник и чине његов саставни део.</p>
			<p class="clan">Члан 4.</p>
			<p class="Basic-Paragraph">Објекти за производњу и промет хране животињског порекла који се региструју јесу објекти у којима се обавља једна или више делатности производње и промета хране животињског порекла и дати су у Прилогу 1. овог правилника.</p>
			<p class="Basic-Paragraph">Објекти из става 1. овог члана региструју се на основу права својине, односно другог основа коришћења објекта.</p>
			<p class="clan">Члан 5.</p>
			<p class="Basic-Paragraph">Правно лице или предузетник, уписано у Регистар привредних субјеката, пре почетка обављања делатности, као и физичко лице, уписано у Регистар пољопривредних газдинстава, пре почетка обављања производње, подносе министарству надлежном за послове ветеринарства (у даљем тексту: Министарство) захтев за упис објекта из члана 4. овог правилника у Регистар објеката.</p>
			<p class="Basic-Paragraph">Захтев из става 1. овог члана подноси се на Обрасцу 1 – Захтев за упис у Регистар објеката, који је одштампан уз овај правилник и чини његов саставни део.</p>
			<p class="clan">Члан 6.</p>
			<p class="Basic-Paragraph">После пријема захтева из члана 5. овог правилника, Министарство проверава да ли је захтев правилно попуњен и на основу уредно поднетог захтева врши упис објекта у Регистар објеката и одређује регистарски број, који је јединствен за тај објекат.</p>
			<p class="Basic-Paragraph">У објектима из става 1. овог члана обавља се службена контрола ради провере испуњености ветеринарско-санитарних услова, односно општих и посебних услова за хигијену хране животињског порекла најкасније у року од три месеца од дана уписа у Регистар регистрованих објеката.</p>
			<p class="clan">Члан 7.</p>
			<p class="Basic-Paragraph">Објекти за производњу и промет хране животињског порекла који се одобравају јесу објекти у којима се обавља једна или више делатности производње и промета хране животињског порекла и дати су у Прилогу 2. овог правилника.</p>
			<p class="Basic-Paragraph">Објекти из става 1. овог члана одобравају се на основу права својине, односно другог основа коришћења објекта.</p>
			<p class="clan">Члан 8.</p>
			<p class="Basic-Paragraph">Правно лице, односно предузетник, које је уписано у Регистар привредних субјеката, пре почетка обављања делатности, подноси Министарству захтев за упис објекта из члана 7. овог правилника у Регистар одобрених објеката.</p>
			<p class="Basic-Paragraph">Захтев из става 1. овог члана подноси се на Обрасцу 2 – Захтев за упис у Регистар одобрених објеката, који је одштампан уз овај правилник и чини његов саставни део.</p>
			<p class="clan">Члан 9.</p>
			<p class="Basic-Paragraph">После пријема захтева из члана 8. овог правилника Министарство проверава да ли је захтев правилно попуњен и министар надлежан за послове ветеринарства образује комисију која врши преглед објекта ради утврђивања испуњености ветеринарско-санитарних услова, односно општих и посебних услова за хигијену хране животињског порекла у објекту и усаглашености услова са достављеним захтевом.</p>
			<p class="clan">Члан 10.</p>
			<p class="Basic-Paragraph">Ако комисија из члана 9. овог правилника утврди да су у објекту за производњу и промет хране животињског порекла испуњени ветеринарско-санитарни услови, односно општи услови за хигијену хране животињског порекла, у објекту се привремено одобрава обављање делатности, објекат се привремено уписује у Регистар одобрених објеката и додељује му се ветеринарски контролни број.</p>
			<p class="Basic-Paragraph">Привремено одобрење из става 1. овог члана не може бити краће од три месеца, нити дуже од шест месеци.</p>
			<p class="Basic-Paragraph">Пре истека рока из става 2. овог члана, комисија из члана 9. овог правилника, поново утврђује да ли су у објекту за производњу и промет хране животињског порекла и даље испуњени ветеринарско-санитарни услови, односно општи услови за хигијену хране животињског порекла и утврђује да ли су испуњени посебни услови за хигијену хране животињског порекла.</p>
			<p class="Basic-Paragraph">Ако објекат за производњу и промет хране животињског порекла испуњава услове из става 3. овог члана, уписује се у Регистар одобрених објеката и задржава се додељени ветеринарски контролни број.</p>
			<p class="Basic-Paragraph">Ако се утврди да објекат за производњу и промет хране животињског порекла не испуњава услове из става 3. овог члана, објекат се не одобрава, брише се из Регистра одобрених објеката и укида се додељени ветеринарски контролни број.</p>
			<p class="Basic-Paragraph">Ако комисија из члана 9. овог правилника у објектима датим у Прилогу 2. овог правилника, у оквиру Листе објеката за производњу и промет хране животињског порекла који подлежу поступку одобравања – Део А, Одељак 0 и у оквиру Листе објеката за производњу и промет хране животињског порекла који подлежу поступку одобравања – Део Б утврди да испуњавају ветеринарско-санитарне услове, односно опште и посебне услове за хигијену хране животињског порекла, ови објекти се уписују у Регистар одобрених објеката и додељује им се ветеринарски контролни број.</p>
			<p class="clan">Члан 11.</p>
			<p class="Basic-Paragraph">Ако се у одобреном објекту за производњу и промет хране животињског порекла врши реконструкција којом се мењају раније утврђени услови у односу на капацитет, врсту и обим делатности, односно ако се у одобреном објекту за производњу и промет хране животињског порекла обавља делатност која раније није била одобрена, објекат подлеже поступку одобравања у складу са чланом 10. ст. 1–5. овог правилника.</p>
			<p class="clan">Члан 12.</p>
			<p class="Basic-Paragraph">Ако се у одобреном објекту за производњу и промет хране животињског порекла врши адаптација којом се не мењају раније утврђени услови, субјект у пословању храном подноси захтев за промену података у Регистру одобрених објеката, на обрасцу захтева из члана 8. став 2. овог правилника. </p>
			<p class="Basic-Paragraph">Ако објекат испуњава прописане ветеринарско-санитарне услове, односно опште и посебне услове хигијене хране, врши се промена података у Регистру одобрених објеката, а ако се, на основу записника инспектора, утврди да не испуњава ове услове објекат се не одобрава, брише се из Регистра одобрених објеката и укида се додељени ветеринарски контролни број.</p>
			<p class="clan">Члан 13.</p>
			<p class="Basic-Paragraph">Регистар објеката, односно Регистар одобрених објеката садржи податке о: </p>
			<p class="Basic-Paragraph">1) имену и презимену и адреси, односно пословном имену и седишту субјекта у пословању храном;</p>
			<p class="Basic-Paragraph">2) регистрованој, односно одобреној делатности;</p>
			<p class="Basic-Paragraph">3) јединственом матичном броју грађана, односно матичном броју;</p>
			<p class="Basic-Paragraph">4) називу управног округа, општини, месту и адреси објекта где се обавља делатност;</p>
			<p class="Basic-Paragraph">5) регистарском броју, односно ветеринарском контролном броју;</p>
			<p class="Basic-Paragraph">6) капацитету објекта;</p>
			<p class="Basic-Paragraph">7) врсти животиња које се користе за производњу хране;</p>
			<p class="Basic-Paragraph">8) броју решења о упису у Регистар објеката, односно броју решења о испуњености прописаних услова и броју решења о упису у Регистар одобрених објеката;</p>
			<p class="Basic-Paragraph">9) датуму и броју решења о брисању из Регистра објеката или Регистра одобрених објеката;</p>
			<p class="Basic-Paragraph">10) напоменама.</p>
			<p class="Basic-Paragraph">Поред података из става 1. овог члана, Регистар одобрених објеката садржи и податак о року привременог уписа у овај регистар.</p>
			<p class="Basic-Paragraph">Подаци из ст. 1. и 2. овог члана уписују се у Регистар објеката, односно Регистар одобрених објеката у одговарајући део, односно одељак у складу са Прилогом 1. и Прилогом 2. овог правилника.</p>
			<p class="clan">Члан 14.</p>
			<p class="Basic-Paragraph">Регистар објеката, односно Регистар одобрених објеката из члана 13. овог правилника води се у електронском облику и повезан је са информационим системом Министарства.</p>
			<p class="clan">Члан 15.</p>
			<p class="Basic-Paragraph">У Регистар објеката, односно у Регистар одобрених објеката из члана 13. овог правилника уписују се промене података настале у вези са подацима који су уписани у ове регистре.</p>
			<p class="Basic-Paragraph">Субјект у пословању храном подноси Министарству захтев на одговарајућем обрасцу у складу са овим правилником, ради уписа промене података у Регистар објеката, односно Регистар одобрених објеката и уз захтев доставља све потребне доказе за тражену промену.</p>
			<p class="Basic-Paragraph">На основу уредног захтева из става 2. овог члана, уносе се промене података у Регистар објеката, односно Регистар одобрених објеката.</p>
			<p class="clan">Члан 16.</p>
			<p class="Basic-Paragraph">Објекти за производњу и промет хране животињског порекла бришу се из Регистра објеката, односно Регистра одобрених објеката на основу одлуке о престанку обављања делатности или ако престану да испуњавају утврђене услове у складу са законом којим се уређује ветеринарство.</p>
			<p class="Basic-Paragraph">Субјект у пословању храном доставља захтев на одговарајућем обрасцу у складу са овим правилником, ради брисања објекта из Регистра објеката, односно Регистра одобрених објеката.</p>
			<p class="clan">Члан 17.</p>
			<p class="Basic-Paragraph">Oбjeкти за производњу и промет хране животињског порекла кojи су до дана ступања на снагу овог правилника рeгистрoвaни, oднoснo oдoбрeни постају уписани у складу са овим правилником у Регистар објеката, односно Регистар одобрених објеката и задржавају додељени ветеринарски контролни број.</p>
			<p class="clan">Члан 18.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">Број 110-00-74/2019-09</p>
			<p class="potpis">У Београду, 12. августа 2019. године</p>
			<p class="potpis">Министар,</p>
			<p class="potpis"><span class="bold">Бранислав Недимовић, </span>с.р.</p>
			<p class="potpis">Прилози</p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=428934&amp;regactid=428934" target="_blank">
			Прилог 1 - Објекти који се региструју</a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=428934&amp;regactid=428934" target="_blank">
			Прилог 2 - Објекти који се одобравају</a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=428934&amp;regactid=428934" target="_blank">
			Образац 1 - Захтев за уоис у регистар објеката</a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog4.html&amp;doctype=reg&amp;abc=cba&amp;eli=true&amp;eliActId=428934&amp;regactid=428934" target="_blank">
			Образац 2 - Захтев за упис у регистар одобрених објеката</a></p>
			<p class="Basic-Paragraph">&nbsp;</p>
	</div>


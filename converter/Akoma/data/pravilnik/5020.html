


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>
	

	<div class="story">
				<p>На основу члана 20. став 2. и члана 21. став 1. Закона о метрологији („Службени гласник РС”, број 15/16), </p>
				<p>Министар привреде доноси</p>
				<p class="odluka-zakon">ПРАВИЛНИК </p>
				<p class="odluka-zakon">о мерилима</p>
				<p class="centar">"Службени гласник РС", број 3 од 12. јануара 
				2018.</p>
				<p class="clan">I. УВОДНЕ ОДРЕДБЕ</p>
				<p class="bold">Предмет</p>
				<p class="clan">Члан 1.</p>
				<p>Овим правилником ближе се прописују захтеви за водомере, гасомере и уређаје за конверзију запремине, бројила активне електричне енергије, мерила топлотне енергије, мерне системе за непрекидно и динамичко мерење количина течности које нису вода, аутоматске ваге, таксиметре, мaтеријализоване мере, мерила димензија и анализаторе издувних гасова, који морају да буду испуњени за њихово стављање на тржиште и/или употребу, оцењивање усаглашености и поступци оцењивања усаглашености, означавање, исправе о усаглашености и друга документација која прати ова мерила, као и услови које мора да испуни именовано тело које спроводи поступак оцењивања усаглашености.</p>
				<p class="bold">Значење појединих израза</p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) мерило је сваки уређај или систем са функцијом мерења из члана 1. овог правилника; </p>
				<p>2) подсклоп је хардверски уређај, наведен као такав у прилозима за одређена мерила, који независно функционише и чини мерило заједно са другим подсклоповима са којима је компатибилан или са мерилом са којим је компатибилан;</p>
				<p>3) законска метролошка контрола је контрола послова мерења оних мерила која се користе у функцији заштите јавног интереса, јавног здравља, јавне безбедности, јавног реда, животне средине, потрошача и правичне трговине, као и прописивања пореза и царина;</p>
				<p>4) нормативни документ је документ који садржи техничке спецификације које је усвојила Међународна организација за законску метрологију (OIML);</p>
				<p>5) стављање на располагање је свака испорука мерила на тржишту Републике Србије ради дистрибуције, потрошње или употребе, са или без накнаде; </p>
				<p>6) стављање на тржиште је прва испорука мерила на тржиште Републике Србије;</p>
				<p>7) стављање у употребу је прва употреба мерила од стране крајњег корисника за сврхе за које је то мерило намењено;</p>
				<p>8) произвођач је свако физичко или правно лице које производи мерило или за које се мерило пројектује или производи и који ставља на тржиште то мерило под својим именом или трговачким знаком, или га ставља у употребу за сопствене потребе;</p>
				<p>9) овлашћени заступник је свако физичко или правно лице регистровано у Републици Србији, које је произвођач писмено овластио да у његово име предузима радње из овлашћења;</p>
				<p>10) увозник је свако физичко или правно лице регистровано у Републици Србији, које ставља мерило из других земаља на тржиште Републике Србије;</p>
				<p>11) дистрибутер је свако физичко или правно лице у ланцу снабдевања, које није произвођач или увозник, а које ставља на располагање мерило;</p>
				<p>12) привредни субјекти су произвођач, овлашћени заступник, увозник и дистрибутер;</p>
				<p>13) техничка спецификација је документ у коме се прописују технички захтеви које мерило треба да испуни;</p>
				<p>14) хармонизовани стандард је европски стандард који је донет на основу захтева Европске комисије за примену у хармонизованом законодавству Европске уније;</p>
				<p>15) акредитација је утврђивање од стране националног тела за акредитацију да ли тело за оцењивање усаглашености испуњава захтеве одговарајућих српских, односно међународних и европских стандарда, и када је применљиво, све додатне захтеве за поједине области, како би се вршили одређени послови оцењивања усаглашености;</p>
				<p>16) национално акредитационо тело је национално тело које обавља послове акредитације у Републици Србији;</p>
				<p>17) оцењивање усаглашености је процес којим се доказује да ли су испуњени битни захтеви овог правилника који се односе на мерило;</p>
				<p>18) тело за оцењивање усаглашености је тело које обавља активности оцењивања усаглашености укључујући еталонирање, испитивање, сертификацију и контролисање;</p>
				<p>19) опозив је свака мера која има за циљ да се постигне враћање мерила које је већ стављено на располагање крајњем кориснику;</p>
				<p>20) повлачење је свака мера која има за циљ да спречи да се мерило у ланцу снабдевања стави на располагање;</p>
				<p>21) хармонизовано законодавство Европске уније је законодавство Европске уније којим се усаглашавају услови за стављање производа на тржиште;</p>
				<p>22) знак усаглашености је ознака којом произвођач потврђује да је мерило усаглашено са примењивим захтевима свих прописа којима је утврђена обавеза стављања тог знака.</p>
				<p>Други изрази који се употребљавају у овом правилнику, а нису дефинисани у ставу 1. овог члана, имају значење дефинисано законима којима се уређују метрологија, тржишни надзор и стандардизација.</p>
				<p class="bold">Применљивост на подсклопове</p>
				<p class="clan">Члан 3.</p>
				<p>У случају да су за подсклопове битни захтеви утврђени у прилозима из члана 4. овог правилника, одредбе овог правилника сходно се примењују на те подсклопове.</p>
				<p>Оцењивање усаглашености подсклопова и мерила може се вршити независно и засебно за потребе утврђивања усаглашености.</p>
				<p class="bold">Битни захтеви</p>
				<p class="clan">Члан 4.<span class="bold"> </span></p>
				<p>Мерило мора да испуњава битне захтеве утврђене у Прилогу 1 – Битни захтеви, који је одштампан уз овај правилник и чини његов саставни део и у одговарајућем прилогу за одређено мерило, који су одштампани уз овај правилник и чине његов саставни део, и то:</p>
				<p>– Прилог 3: MI-001 – Водомери; </p>
				<p>– Прилог 4: MI-002 – Гасомери и уређаји за конверзију запремине;</p>
				<p>– Прилог 5: MI-003 – Бројила активне електричне енергије; </p>
				<p>– Прилог 6: MI-004 – Мерила топлотне енергије; </p>
				<p>– Прилог 7: MI-005 – Мерни системи за непрекидно и динамичко мерење количина течности које нису вода; </p>
				<p>– Прилог 8: MI-006 – Аутоматске ваге; </p>
				<p>– Прилог 9: MI-007 – Таксиметри; </p>
				<p>– Прилог 10: MI-008 – Материјализоване мере; </p>
				<p>– Прилог 11: MI-009 – Мерила димензија;</p>
				<p>– Прилог 12: MI-010 – Анализатори издувних гасова. </p>
				<p>За мерило које се ставља на тржиште, информације из Прилога 1 одељак 9. овог правилника и/или информације из одговарајућег прилога из става 1. овог члана, које су потребне за правилну употребу мерила, морају да буду обезбеђене на српском језику.</p>
				<p class="clan">II. СТАВЉАЊЕ НА РАСПОЛАГАЊЕ МЕРИЛА </p>
				<p class="clan">Члан 5.</p>
				<p>Мерила се стављају на располагање само ако испуњавају захтеве овог правилника.</p>
				<p>Мерила која су усаглашена са захтевима овог правилника стављају се на располагање слободно, без икаквих ограничења.</p>
				<p>На сајмовима, изложбама, практичним демонстрацијама или другим сличним јавним манифестацијама, могу се излагати и представљати мерила која нису усаглашена са захтевима из овог правилника, под условом да се на тим мерилима налази видна и јасно истакнута ознака да се та мерила не могу стављати на располагање док не буду усаглашена са захтевима из овог правилника.</p>
				<p class="clan">Члан 6.</p>
				<p>Када се стављају на тржиште и/или у употребу мерила се пројектују и производе у складу са битним захтевима утврђеним у Прилогу 1 овог правилника и у одговарајућим прилозима из члана 4. овог правилника, за одређено мерило.</p>
				<p>Техничка документација за мерила се израђује у складу са чланом 12. овог правилника, а одговарајући поступак оцењивања усаглашености се спроводи у складу са чланом 11. овог правилника.</p>
				<p>Ако се тим поступком оцењивања усаглашености докаже усклађеност мерила са примењивим захтевима овог правилника, након сачињавања декларације о усаглашености од стране произвођача, на мерило се ставља знак усаглашености и допунска метролошка ознака.</p>
				<p>Техничка документација и декларација о усаглашености доступне су код произвођача у периоду од десет година након што је мерило стављено на тржиште.</p>
				<p>У случају серијске производње, обезбеђују се одговарајући поступци којима се остварује континуирана усаглашеност мерила са захтевима овог правилника, при чему се на одговарајући начин узимају у обзир измене настале у пројекту или карактеристикама мерила, као и измене у хармонизованим стандардима, нормативним документима или другим техничким спецификацијама на основу којих је декларисана усаглашеност мерила.</p>
				<p>Када је то одговарајуће с обзиром на својства мерила, обезбеђују се испитивања узорака мерила стављених на располагање на тржишту и, по потреби, води се евиденција рекламација, као и неусаглашених и опозваних мерила, о чему се обавештавају дистрибутери.</p>
				<p>Мерила која се стављају на тржиште носе број типа, серије или серијски број, или неки други елемент који омогућава њихову идентификацију или, ако величина или природа мерила то не дозвољава, захтеване информације се наводе у документу који прати мерило и на паковању, ако постоји, у складу са пододељком 9.2. Прилога 1 овог правилника.</p>
				<p>На мерилу се наводи пословно име, регистровани трговачки назив или регистровани трговачки знак и поштанска адреса произвођача и/или увозника на којој се они могу контактирати или, ако то није могуће, ови подаци се наводе у документу који прати мерило и на паковању, ако постоји, у складу са пододељком 9.2. Прилога 1 овог правилника. Адреса мора означавати јединствено место на којем се произвођач може контактирати. Контактни подаци морају бити на језику који је у службеној употреби у Републици Србији.</p>
				<p>Мерило које је стављено на тржиште прате примерак декларације о усаглашености и упутства и информације у складу са пододељком 9.3. Прилога 1, овог правилника на српском језику. Декларација о усаглашености, упутства и информације, као и обележавање, морају бити јасни, разумљиви и схватљиви. </p>
				<p>На примену корективних радњи неопходних за усаглашавање неусаглашених мерила и, по потреби, њихово повлачење или опозив, као и на достављање прописаних информација и документације надлежном органу тржишног надзора примењују се одредбе закона којим се уређују технички захтеви за производе и оцењивању усаглашености.</p>
				<p class="clan">Члан 7.</p>
				<p>За мерила из увоза чува се копија декларације о усаглашености код увозника тако да буде доступна надлежним органима тржишног надзора у периоду од десет година након што је мерило стављено на тржиште и обезбеђује се да, на захтев, техничка документација буде доступна на увид тим органима.</p>
				<p class="clan">Члан 8.</p>
				<p>Сматра се произвођачем у смислу овог правилника привредни субјекат који стави мерило на тржиште под својим именом или трговачким знаком или ако модификује мерило које је већ стављено на тржиште тако да то може утицати на усаглашеност са овим правилником.</p>
				<p class="clan">III. УСАГЛАШЕНОСТ МЕРИЛА</p>
				<p class="bold">Претпоставка о усаглашености мерила</p>
				<p class="clan">Члан 9.</p>
				<p>За мерила која су усаглашена са српским стандардима којима су преузети хармонизовани стандарди или њихови делови, а чији се списак (у даљем тексту: списак стандарда) саставља и објављује у складу са законом којим се уређује метрологија сматра се да су усаглашена са битним захтевима из Прилога 1 овог правилника и захтевима из одговарајућег прилога за то мерило, који су обухваћени тим стандардима или њиховим деловима.</p>
				<p>За мерила која су усаглашена са деловима нормативних докумената, чији се списак (у даљем тексту: списак нормативних докумената) саставља и објављује у складу са законом којим се уређује метрологија, сматра се да су усаглашена са битним захтевима из Прилога 1 овог правилника и захтевима из одговарајућег прилога за то мерило, који су обухваћени тим деловима нормативних докумената.</p>
				<p>Произвођач се може одлучити да користи било које техничко решење које је у складу са битним захтевима из Прилога 1 овог правилника и захтевима из одговарајућег прилога за одређено мерило. Да би искористио претпоставку о усаглашености, произвођач мора исправно применити решења наведена у одговарајућим хармонизованим стандардима или у нормативним документима из ст. 1. и 2. овог члана.</p>
				<p>Претпоставља се усаглашеност са одговарајућим испитивањима наведеним у члану 12. став 3. тачка 9) ако је одговарајући програм испитивања спроведен у складу са релевантним документима наведеним у ст. 1, 2. и 3. овог члана и ако резултати испитивањa обезбеђују усаглашеност са битним захтевима.</p>
				<p class="bold">Објављивање упућивања на нормативне документе</p>
				<p class="clan">Члан 10.</p>
				<p>Списак нормативних докумената саставља се и објављује у складу са законом којим се уређује метрологија и на том списку назначавају се они делови тих нормативних докумената који задовољавају захтеве које обухватају и који су утврђени у Прилогу 1 овог правилника и у одговарајућим прилозима за одређена мерила.</p>
				<p class="bold">Поступци оцењивања усаглашености</p>
				<p class="clan">Члан<span class="italik"> </span>11.</p>
				<p>Оцењивање усаглашености мерила са примењивим битним захтевима спроводи се применом једног од поступака оцењивања усаглашености наведених у одговарајућем прилогу за одређено мерило, по избору произвођача.</p>
				<p>Поступци оцењивања усаглашености утврђени су у Прилогу 2 – Поступци оцењивања усаглашености, који је одштампан уз овај правилник и чини његов саставни део.</p>
				<p class="bold">Техничка документација</p>
				<p class="clan">Члан 12.</p>
				<p>Техничка документација треба на разумљив начин да прикаже пројектовање, производњу и начин рада мерила и да омогући оцењивање његове усаглашености са применљивим захтевима овог правилника.</p>
				<p>Техничка документација треба да буде довољно детаљна да обезбеди усаглашеност са следећим захтевима:</p>
				<p>1) дефинисање метролошких карактеристика;</p>
				<p>2) репродуктивност метролошких својстава произведених мерила када су правилно подешена уз употребу за то намењених средстава;</p>
				<p>3) целовитост мерила.</p>
				<p>У мери у којој је то од значаја за оцењивање и идентификовање типа и/или мерила, техничка документација обухвата:</p>
				<p>1) општи опис мерила;</p>
				<p>2) идејни пројекат и произвођачке цртеже и шеме компоненти, подсклопова, кола, итд.;</p>
				<p>3) произвођачке поступке којима се обезбеђује уједначена производња;</p>
				<p>4) по потреби, опис електронских уређаја са цртежима, дијаграмима, дијаграмима тока логичких елемената и општим подацима о софтверу, којим се објашњавају њихове карактеристике и рад;</p>
				<p>5) описе и објашњења неопходне за разумевање информација из тач. 2), 3) и 4) овог става, као и рада мерила;</p>
				<p>6) листу стандарда и/или нормативних докумената из члана 9. овог правилника, који су примењени у целости или делимично;</p>
				<p>7) описе решења која су усвојена да би се задовољили битни захтеви, у случајевима где нису примењени стандарди и/или нормативни документи из члана 9. овог правилника, укључујући и списак других релевантних техничких спецификација које су примењене;</p>
				<p>8) резултате пројектних прорачуна, прегледа, итд.;</p>
				<p>9) одговарајуће резултате испитивања, по потреби, како би се показало да су тип и/или мерила у складу са:</p>
				<p>(1) захтевима овог правилника у декларисаним назначеним радним условима и уз наведене сметње у окружењу;</p>
				<p>(2) спецификацијама трајности за гасомере, водомере, мерила топлотне енергије као и мерила за течности које нису вода;</p>
				<p>10) сертификате о прегледу типа или сертификате о прегледу пројекта који се односе на мерила која садрже делове идентичне деловима у пројекту.</p>
				<p>Произвођач наводи где се стављају жигови и ознаке.</p>
				<p>Произвођач по потреби наводи услове за компатибилност са интерфејсима и подсклоповима.</p>
				<p class="bold">Декларација о усаглашености</p>
				<p class="clan">Члан 13.</p>
				<p>У декларацији о усаглашености наводи се да су испуњени битни захтеви из Прилога 1 овог правилника и захтеви из одговарајућег прилога за одређено мерило.</p>
				<p>Декларација о усаглашености има облик утврђен у Прилогу 13 – Облик декларације о усаглашености, који је одштампан уз овај правилник и чини његов саставни део. </p>
				<p>Декларација о усаглашености садржи елементе наведене у одговарајућим модулима утврђеним у Прилогу 2 овог правилника и редовно се ажурира. Декларација о усаглашености се издаје или преводи на српски језик када се мерило ставља на располагање на тржишту Републике Србије.</p>
				<p>У случају да је мерило предмет више прописа којим се захтева декларација о усаглашености, саставља се јединствена декларација о усаглашености за све те прописе. Ова декларација мора да садржи идентификацију тих прописа, укључујући и упућивања на њихово објављивање.</p>
				<p>Састављањем декларације о усаглашености произвођач потврђује усаглашеност мерила са захтевима утврђеним у овом правилнику.</p>
				<p class="bold">Означавање усаглашености</p>
				<p class="clan">Члан 14. </p>
				<p>Усаглашеност мерила са захтевима из овог правилника означава се знаком усаглашености и допунском метролошком ознаком у складу са чланом 15. овог правилника.</p>
				<p class="bold">Знак усаглашености и допунска метролошка ознака</p>
				<p class="clan">Члан 15.</p>
				<p>На знак усаглашености примењују се одредбе закона којим се уређују технички захтеви за производе и оцењивање усаглашености и посебних прописа донетих на основу тог закона.</p>
				<p>Допунска метролошка ознака се састоји од великог слова „М” и последње две цифре године њеног стављања, уоквирене правоугаоником. Висина правоугаоника једнака је висини знака усаглашености.</p>
				<p>Одредбе прописа из става 1. овог члана сходно се примењују и на допунску метролошку ознаку.</p>
				<p class="bold">Означавање</p>
				<p class="clan">Члан 16.</p>
				<p>Знак усаглашености и допунска метролошка ознака стављају се на мерило или на његову натписну плочицу и морају бити видљиви, читљиви и неизбрисиви, а уколико то није могуће или није оправдано због карактеристика мерила, на пратеће документе и на паковање, ако постоји.</p>
				<p>Када се мерило састоји од скупа уређаја који раде заједно, а који нису подсклопови, знак усаглашености и допунска метролошка ознака стављају се на главни уређај мерила.</p>
				<p>Знак усаглашености и допунска метролошка ознака стављају се пре него што се мерило стави на тржиште.</p>
				<p>Знак усаглашености и допунска метролошка ознака могу се ставити на мерило током процеса израде, ако је то оправдано.</p>
				<p>Допунска метролошка ознака се ставља одмах иза знака усаглашености.</p>
				<p>Иза знака усаглашености и допунске метролошке ознаке ставља се идентификациони број именованог тела, уколико је то тело укључено у фазу контроле производње како је утврђено у Прилогу 2 овог правилника.</p>
				<p>Идентификациони број именованог тела ставља само то тело или, по његовим упутствима, произвођач или његов овлашћени заступник.</p>
				<p>Идентификациони број именованог тела мора бити неизбрисив или самоуништавајући ако се уклони.</p>
				<p>Иза знака усаглашености, допунске метролошке ознаке и, по потреби, идентификационог броја именованог тела може се ставити било која друга ознака којом се означава посебан ризик или употреба.</p>
				<p>Правилна примена знака усаглашености и предузимање одговарајућих мера у случају неправилне употребе те ознаке обезбеђује се у складу са законом којим се уређују технички захтеви за производе и оцењивање усаглашености.</p>
				<p class="clan">IV. УСЛОВИ ЗА ИМЕНОВАНА ТЕЛА</p>
				<p class="clan">Члан 17.</p>
				<p>Тело за оцењивање усаглашености може да обавља послове оцењивања усаглашености из Прилога 2 овог правилника ако испуњава услове из члана 18. овог правилника и ако је именовано за обављање тих послова у складу са законом којим се уређују технички захтеви за производе и оцењивање усаглашености и прописом донетим на основу тог закона.</p>
				<p class="bold">Услови које мора да испуни именовано тело</p>
				<p class="clan">Члан 18.</p>
				<p>Тело за оцењивање усаглашености може да обавља послове оцењивања усаглашености ако испуњава следеће услове:</p>
				<p>1) тело за оцењивање усаглашености мора да има статус правног лица регистрованог у Републици Србији; </p>
				<p>2) тело за оцењивање усаглашености мора да буде независно од организације или мерила које оцењује. Тело које припада пословном или стручном удружењу које заступа предузећа укључена у пројектовање, производњу, набавку, склапање, употребу или одржавање мерила која оно оцењује, може се сматрати таквим телом, под условом да докаже своју независност и непостојање свих сукоба интереса; </p>
				<p>3) тело за оцењивање усаглашености, његово руководство и запослена и ангажована лица која обављају послове оцењивања усаглашености не могу бити пројектант, произвођач, испоручилац, монтажер, купац, власник, корисник или сервисер мерила које оцењују, као ни заступник било које од тих страна. Овим се не искључује могућност употребе оцењених производа неопходних за рад тела за оцењивање усаглашености или за личне потребе. </p>
				<p>Тело за оцењивање усаглашености, његово руководство и запослена и ангажована лица која обављају послове оцењивања усаглашености не смеју бити директно укључени у пројектовање, израду или конструисање, маркетинг, монтирање, употребу или одржавање тих мерила нити заступати стране укључене у те активности. Они не смеју учествовати ни у каквој активности која може бити у сукобу са њиховим независним одлучивањем или интегритетом у односу на активности оцењивања усаглашености за које су именовани, што се односи и на пружање консултантских услуга.</p>
				<p>Одредбом става 2. ове тачке не искључује се могућност размене техничких информација између произвођача и тела за потребе оцењивања усаглашености.</p>
				<p>Тело за оцењивање усаглашености обезбеђује да активности његових повезаних правних лица или подизвођача не утичу на поверљивост, објективност или непристрасност његових активности оцењивања усаглашености;</p>
				<p>4) тело за оцењивање усаглашености и његова запослена, односно ангажована лица спроводе активности оцењивања усаглашености уз највиши степен професионалног интегритета и неопходне техничке компетентности у одређеној области и не смеју бити изложени никаквим притисцима и подстицајима, нарочито финансијским, који би могли да утичу на њихово одлучивање или на резулате њихових активности оцењивања усаглашености, посебно од стране лица или група лица који су заинтересовани за резултате тих активности;</p>
				<p>5) тело за оцењивање усаглашености мора бити способно да обави све послове оцењивања усаглашености из Прилога 2 овог правилника и за које је именовано, без обзира на то да ли те послове обавља оно само или друго лице у његово име и на његову одговорност.</p>
				<p>У сваком тренутку и за сваки поступак оцењивања усаглашености и за сваку врсту или категорију мерила за које је именовано, тело за оцењивање усаглашености мора располагати неопходним:</p>
				<p>(1) запосленим, односно ангажованим лицима са техничким знањем и довољним и одговарајућим искуством за обављање послова оцењивања усаглашености;</p>
				<p>(2) описима поступака по којима се оцењивање усаглашености спроводи, обезбеђујући при том транспарентност и једнаку примену тих поступака. Оно мора имати успостављене одговарајућа правила и поступке којима се прави разлика између послова које обавља као именовано тело и других активности;</p>
				<p>(3) поступцима за обављање активности, у којима се води рачуна о величини предузећа, сектору у којем оно послује, његовој структури, степену сложености технологије мерила и масовној или серијској природи процеса производње.</p>
				<p>Тело за оцењивање усаглашености мора имати средства неопходна за обављање техничких и административних послова повезаних са активностима оцењивања усаглашености на одговарајући начин и мора имати приступ свој неопходној опреми или објектима;</p>
				<p>6) запослена, односно ангажована лица одговорна за обављање послова оцењивања усаглашености морају имати следеће:</p>
				<p>(1) добру техничку и стручну обуку за све активности оцењивања усаглашености за које је тело за оцењивање усаглашености именовано;</p>
				<p>(2) задовољавајуће познавање захтева у вези са оцењивањима које спроводе и одговарајуће овлашћење за спровођење тих оцењивања;</p>
				<p>(3) задовољавајуће познавање и разумевање битних захтева утврђених у Прилогу 1 овог правилника и одговарајућим прилозима за одређена мерила, хармонизованих стандарда и нормативних докумената који се примењују;</p>
				<p>(4) способност за састављање сертификата, записа и извештаја којима се потврђује да су оцењивања спроведена;</p>
				<p>7) непристрасност тела за оцењивање усаглашености, његовог руководства и запослених, односно ангажованих лица одговорних за обављање послова оцењивања усаглашености мора бити гарантована.</p>
				<p>Накнада коју прима руководство и запослена, односно ангажована лица одговорна за спровођење послова оцењивања усаглашености тела за оцењивање усаглашености не сме да зависи од броја спроведених оцењивања или од резултата тих оцењивања;</p>
				<p>8) тело за оцењивање усаглашености закључује уговор о осигурању од одговорности за штету од професионалне делатности; </p>
				<p>9) запослена, односно ангажована лица тела за оцењивање усаглашености поштују пословну тајну у погледу свих информација које добију при извршавању својих послова из Прилога 2 овог правилника, у складу са законом. </p>
				<p class="bold">Претпоставка о испуњености услова за именована тела</p>
				<p class="clan">Члан 19.</p>
				<p>Ако тело за оцењивање усаглашености докаже своју усаглашеност са критеријумима утврђеним у одговарајућим српским стандардима којима су преузети хармонизовани стандарди који садрже захтеве за тела за оцењивање усаглашености или њиховим деловима, претпоставља се да оно испуњава услове утврђене у члану 18. овог правилника, у мери у којој су ти услови обухваћени тим стандардима, односно њиховим деловима.</p>
				<p class="bold">Услови за именовано тело у погледу ангажовања подизвођача</p>
				<p class="clan">Члан 20.</p>
				<p>Ако именовано тело подуговара одређене послове у вези са оцењивањем усаглашености подизвођачу или повезаном правном лицу, обезбеђује да подизвођач или повезано правно лице испуњавају услове утврђене у члану 18. овог правилника и доказе о томе чува и ставља на располагање органу надлежном за именовање у складу са законом којим се уређују технички захтеви за производе и оцењивање усаглашености.</p>
				<p>Именована тела преузимају пуну одговорност за послове које обављају подизвођачи или повезана правна лица именованог тела. </p>
				<p>Активности се могу подуговорити или их повезана правна лица именованог тела могу обавити само уз сагласност клијента.</p>
				<p class="bold">Акредитована интерна тела</p>
				<p class="clan">Члан 21. </p>
				<p>Акредитовано интерно тело може обављати активности оцењивања усаглашености за привредно друштво чији је део, за потребе спровођења поступака утврђених у тачки 2. (Модул А2) и тачки 5. (Модул С2) Прилога 2 овог правилника. То тело чини засебан део привредног друштва и не може учествовати у пројектовању, производњи, испоруци, монтажи, употреби или одржавању мерила које оцењује.</p>
				<p>Акредитовано интерно тело треба да испуњава следеће услове:</p>
				<p>1) акредитовано је у складу са одговарајућим српским стандардима;</p>
				<p>2) тело и његова запослена и ангажована лица се могу организационо идентификовати у привредном друштву чији су део и успостављени су одговарајући интерни поступци извештавања који обезбеђују њихову непристрасност и доказују је акредитационом телу Републике Србије;</p>
				<p>3) акредитовано интерно тело и његова запослена и ангажована лица нису одговорни за пројектовање, производњу, испоруку, монтирање, рад и одржавање мерила која оцењују и не смеју учествовати у некој активности која би могла бити у супротности са њиховим независним одлучивањем или интегритетом у односу на активности оцењивања;</p>
				<p>4) пружа своје услуге искључиво привредном друштву чији је део.</p>
				<p class="clan">V. ОЦЕЊИВАЊЕ УСАГЛАШЕНОСТИ МЕРИЛА</p>
				<p class="clan">Члан 22.</p>
				<p>Оцењивање усаглашености мерила од стране именованог тела спроводи се у складу са поступцима наведеним у Прилогу 2 овог правилника, тако да буде сразмерно како би се избегло непотребно оптерећивање привредних субјеката, тако што се узима у обзир величина привредног друштва чије се мерило оцењује, сектор у којем оно послује, његова структура, степен сложености технологије мерила и масовна или серијска природи процеса производње, као и поштовање степена ригорозности и нивоа заштите који се захтевају за усаглашеност мерила са овим правилником.</p>
				<p>Ако се приликом оцењивања усаглашености из става 1. овог члана утврди да произвођач није испунио битне захтеве из Прилога 1 овог правилника и одговарајућих прилога за одређена мерила или одговарајућих стандарда, нормативних докумената или других техничких спецификација, захтева се предузимање одговарајуће корективне радње и не издаје се сертификат о усаглашености.</p>
				<p class="bold">Заштитна клаузула у вези са усаглашеним мерилима која представљају ризик</p>
				<p class="clan">Члан 23.</p>
				<p>Стављање на располагање и употреба мерила које је усаглашено са овим правилником, а за које се утврди да представља ризик са аспекта заштите јавног интереса, може се ограничити или забранити у складу са законом.</p>
				<p class="bold">Усклађеност са прописима Европске уније</p>
				<p class="clan">Члан 24.</p>
				<p>Овај правилник је усклађен са свим начелима и битним захтевима из Директиве 2014/32/ЕУ Европског парламента и Савета од 26. фебруара 2014. године о мерилима.</p>
				<p class="clan">VI. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 25.</p>
				<p>Од дана ступања на снагу овог правилника до дана ступања на снагу споразума о оцењивању усаглашености и прихватању индустријских производа између Европске уније и Републике Србије или до дана приступања Републике Србије Европској унији означавање усаглашености мерила на које се примењује овај правилник обавља се стављањем српског знака усаглашености чији је облик, изглед и садржај уређен посебним прописом донетим на основу закона којим се уређују технички захтеви за производе и оцењивање усаглашености. Од дана ступања на снагу споразума о оцењивању усаглашености и прихватању индустријских производа између Европске уније и Републике Србије или од дана приступања Републике Србије Европској унији означавање усаглашености мерила на које се примењује овај правилник обавља се стављањем „СЕ” знака усаглашености.</p>
				<p>Од дана ступања на снагу споразума о оцењивању усаглашености и прихватању индустријских производа између Европске уније и Републике Србије или од дана приступања Републике Србије Европској унији, речи: „декларација о усаглашености”, у овом правилнику имаће значење: „ЕУ декларација о усаглашености”, речи: „преглед типа”, имаће значење: „ЕУ преглед типа”, речи: „сертификат о прегледу типа”, имаће значење: „ЕУ сертификат о прегледу типа”, речи: „сертификат о прегледу пројекта” имаће значење: „ЕУ сертификат о прегледу пројекта”.</p>
				<p class="clan">Члан 26.</p>
				<p>Сертификати о испитивању типа које су, до дана ступања на снагу овог правилника, издала тела за оцењивање усаглашености именована у складу са Правилником о мерилима („Службени гласник РС”, бр. 63/13 и 95/16) важе до истека рока на који су издати.</p>
				<p>Тела за оцењивање усаглашености из става 1. овог члана, могу да органу надлежном за именовање поднесу захтев за именовање у складу са овим правилником најкасније шест месеци од дана његовог ступања на снагу.</p>
				<p>Тела за оцењивање усаглашености из става 1. овог члана, од дана ступања на снагу овог правилника до окончања поступка именовања у складу са овим правилником, могу да обављају послове оцењивања усаглашености из члана 11. и Прилога 2 овог правилника, на основу важећег решења о именовању.</p>
				<p>Тела за оцењивање усаглашености из става 1. овог члана која не поднесу захтев за именовање у року из става 2. овог члана, односно тела за оцењивање усаглашености за која орган надлежан за именовање, по поднетом захтеву, утврди да не испуњавају захтеве из овог правилника, неће моћи да обављају послове оцењивања усаглашености као именована тела у складу са овим правилником.</p>
				<p>Уверења о одобрењу типа мерила издата до дана ступања на снагу овог правилника, а на основу прописа из члана 18. Правилника о мерилима („Службени гласник РС”, бр. 63/13 и 95/16) важе до истека рока на који су издата, а најдуже до 1. јануара 2024. године.</p>
				<p>Мерила која су на дан ступања на снагу овог правилника у употреби могу се подносити на периодично или ванредно оверавање све док задовољавају захтеве из прописа на основу којих су стављена у употребу.</p>
				<p class="clan">Члан 27.</p>
				<p>Даном ступања на снагу овог правилника престаје да важи Правилник о мерилима („Службени гласник РС”, бр. 63/13 и 95/16).</p>
				<p class="bold">Ступање на снагу</p>
				<p class="clan">Члан 28. </p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">Број 110-00-050/2017-07</p>
				<p class="potpis">У Београду, 28. децембра 2017. године</p>
				<p class="potpis">Министар, </p>
				<p class="potpis"><span class="bold">Горан Кнежевић,</span> с.р.</p>
				<p>&nbsp;</p>
				<p class="clan" style="text-align: right">Прилози</p>
				<p>
				<a href="http://www.pravno-informacioni-sistem.rs/SlGlasnikPortal/prilozi/01.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 1 - Битни захтеви </a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/02.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 2 - Поступци оцењивања усаглашености</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/03.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 3 - Водомери (MI-001)</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/04.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 4 - Гасомери и уређаји за конверзију запремине (MI-002)</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/05.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 5 - Бројила активне електричне енергије (MI-003)</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/06.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 6 - Мерила топлотне енергије (MI-004)</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/07.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 7 - Мерни системи за непрекидно и динамичко мерење количина течности које нису вода (MI-005)</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/08.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 8 - Аутоматске ваге (MI-006)</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/09.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 9 - Таксиметри (MI-007)</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/10.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 10 - Материјализоване мере (MI-008)</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/11.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 11 - Мерила димензија (MI-009) </a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/12.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 12 - Анализатори издувних гасова (MI-010)</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/13.html&amp;doctype=reg&amp;abc=cba&amp;eli=true&amp;eliActId=424718&amp;regactid=424718" target="_blank" class="auto-style1">Прилог 13 - Облик декларације о усаглашености </a></p>
	</div>


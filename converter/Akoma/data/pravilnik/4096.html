


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		color: #008000;
	}
	</style>


	<div class="story">
			<p class="Basic-Paragraph">На основу члана 24. Закона о младима („Службени гласник РС”, број 50/11),</p>
			<p class="Basic-Paragraph">Министар омладине и спорта доноси</p>
			<p class="odluka-zakon">ПРАВИЛНИК</p>
			<p class="odluka-zakon">о финансирању и суфинансирању програма и пројеката од јавног интереса у областима омладинског сектора</p>
			<p class="centar">"Службени гласник РС", број 30 од 20. априла 2018.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин одобравања програма и пројеката од јавног интереса у областима омладинског сектора (у даљем тексту: програми и пројекти) и доделе средстава, изглед и садржина обрасца за конкурисање и документација која се уз предлог програма или пројекта подноси, садржина и изглед извештаја о реализацији програма и пројеката и начин праћења реализације одобрених програма и пројеката.</p>
			<p class="clan">Члан 2.</p>
			<p class="Basic-Paragraph">Распоред и коришћење средстава за програме и пројекте врши се у складу са законом, овим правилником и планом извршења буџета за текућу буџетску годину министарства надлежног за послове омладине (у даљем тексту: Министарство).</p>
			<p class="clan">Члан 3.</p>
			<p class="Basic-Paragraph">Средства за финансирање или суфинансирање програма и пројеката додељују се на основу јавног конкурса (у даљем тексту: конкурс).</p>
			<p class="clan">Члан 4.</p>
			<p class="Basic-Paragraph">Право да конкуришу за доделу средстава за финансирање или суфинансирање програма и пројеката имају удружења младих, удружења за младе и савези, локалне самоуправе, установе, научноистраживачки институти и друга правна лица са седиштем у Републици Србији (у даљем тексту: носиоци програма и пројекaта), у складу са чланом 21. став 1. Закона о младима („Службени гласник РС”, број 50/11 – у даљем тексту: Закон).</p>
			<p class="Basic-Paragraph">Удружења младих, удружења за младе и савези остварују право из става 1. овог члана под условом да су уписани у Јединствену евиденцију удружења младих, удружења за младе и савеза (у даљем тексту: Јединствена евиденција). </p>
			<p class="Basic-Paragraph">Носиоци програма и пројеката морају испуњавати услове из члана 22. ст. 1. и 2. Закона.</p>
			<p class="clan">Члан 5.</p>
			<p class="Basic-Paragraph">Текст конкурса се објављује у једном или више дневних листова који излазе на територији целе Републике Србије, на званичној интернет презентацији Mинистарства и Порталу еУправа.</p>
			<p class="Basic-Paragraph">Саставни део конкурса чине Смернице, које утврђује Министарство, и које се објављују на званичној интернет презентацији Mинистарства и Порталу еУправа.</p>
			<p class="Basic-Paragraph">Смерницама се нарочито уређују:</p>
			<p class="Basic-Paragraph">1) циљеви конкурса;</p>
			<p class="Basic-Paragraph">2) ближи услови конкурса;</p>
			<p class="Basic-Paragraph">3) елементи предлога програма и пројеката и начин њиховог вредновања; </p>
			<p class="Basic-Paragraph">4) модел предлога пројекта и предлога буџета пројекта;</p>
			<p class="Basic-Paragraph">5) рок и начин пријављивања на конкурс.</p>
			<p class="Basic-Paragraph">Рок за конкурисање не може бити краћи од 15 дана од дана објављивања конкурса у дневном листу.</p>
			<p class="clan">Члан 6.</p>
			<p class="Basic-Paragraph">Носиоци програма и пројеката из члана 4. став 1. овог правилника подносе пријаву за конкурисање на Обрасцу ОПК – Пријава за конкурс за финансирање и суфинансирање програма и пројеката од јавног интереса у областима омладинског сектора (у даљем тексту: Пријава), који је одштампан уз овај правилник и чини његов саставни део. </p>
			<p class="Basic-Paragraph">Пријава се преузима са званичне интернет презентације Mинистарства и Портала еУправа.</p>
			<p class="Basic-Paragraph">Пријаву подноси лице овлашћено за заступање носиоца програма или пројекта и одговорно је за тачност и истинитост података наведених у Пријави.  </p>
			<p class="Basic-Paragraph">Уз Пријаву се доставља предлог програма или пројекта са прилозима, сачињен у складу са Смерницама. </p>
			<p class="clan">Члан 7.</p>
			<p class="Basic-Paragraph">Министар надлежан за послове омладине (у даљем тексту: министар) решењем образује посебну радну групу – Комисију за стручни преглед поднетих предлога програма и пројеката за финансирање програма и пројеката од јавног интереса у областима омладинског сектора (у даљем тексту: Комисија).</p>
			<p class="Basic-Paragraph">Комисија има пет чланова, од којих су три члана представници запослених у Министарству.</p>
			<p class="Basic-Paragraph">Чланови Комисије дужни су да потпишу изјаву да немају приватни интерес у вези са радом и одлучивањем комисије, односно спровођењем конкурса (Изјава о непостојању сукоба интереса).</p>
			<p class="Basic-Paragraph">Министарство обезбеђује услове за рад Комисије.</p>
			<p class="clan">Члан 8.</p>
			<p class="Basic-Paragraph">Приликом стручног прегледа и вредновања предложених програма и пројеката Комисија утврђује предлоге за одобрење програма или пројекта на основу следећих критеријума:</p>
			<p class="Basic-Paragraph">1) усклађености резултата и ефеката програма или пројекта са циљевима конкурса и доприноса остваривању јавног интереса у областима омладинског сектора;</p>
			<p class="Basic-Paragraph">2) капацитета носиоца програма или пројекта;</p>
			<p class="Basic-Paragraph">3) садржаја и изводљивости предлога програма или пројекта;</p>
			<p class="Basic-Paragraph">4) обухвата и усклађености са потребама циљних група;</p>
			<p class="Basic-Paragraph">5) одрживости ефеката програма или пројекта;</p>
			<p class="Basic-Paragraph">6) сврсисходности и рационалности трошкова;</p>
			<p class="Basic-Paragraph">7) видљивости програма или пројекта;</p>
			<p class="Basic-Paragraph">8) квалитета реализације претходних програма или пројеката које је финансирало Министарство.</p>
			<p class="Basic-Paragraph">Рaди пoтпуниjeг сaглeдaвaњa квaлитeтa прeдлoгa прoгрaмa и прojeкaтa Кoмисиja мoжe трaжити пojaшњeњa прeдлoгa прoгрaмa и прojeктa и/или oбaвити интeрвjу сa пoднoсиoцeм прoгрaмa и прojeктa.</p>
			<p class="Basic-Paragraph">Комисија може подносиоцу програма или пројекта предложити корекције предлога програма или пројекта у делу који се односи на предлог средства потребна за реализацију програма или пројекта за оне програме и пројекте који остваре најмање 50% од укупног броја бодова у складу са Смерницама из члана 5. став 2. овог правилника предвиђеним конкурсом на основу којег се подноси предлог програма или пројекта.</p>
			<p class="Basic-Paragraph">Комисија неће прегледати и вредновати неблаговремене и непотпуне пријаве, као ни програме и пројекте носиоца који не испуњавају услове из члана 4. овог правилника, који нису испунили обавезу уписа промене података уписаних у Јединствену евиденцију или доспеле уговорне обавезе за коришћена средства буџета Републике Србије.</p>
			<p class="clan">Члан 9.</p>
			<p class="Basic-Paragraph">Нa основу предлога Кoмисиje, министaр одлучује о избору прoгрaмa и прojeкaтa кojи сe финaнсирajу из срeдстaвa буџeтa Рeпубликe Србиje и висини срeдстaвa пo oдoбрeнoм прoгрaму и прojeкту.</p>
			<p class="clan">Члан 10.</p>
			<p class="Basic-Paragraph">Министарство на званичној интернет презентацији и Порталу еУправа ставља на увид јавности списак свих учесника на конкурсу и списак одобрених програма или пројеката са износом одобрених средстава у року од 15 дана од дана доношења одлуке из члана 9. овог правилника.</p>
			<p class="clan">Члан 11.</p>
			<p class="Basic-Paragraph">Средства која се у складу са овим правилником одобре за реализацију конкретног програма или пројекта могу се користити искључиво за реализацију тог програма или пројекта, у складу са уговором који се закључује између Министарства и носиоца програма или пројекта (у даљем тексту: уговор).</p>
			<p class="Basic-Paragraph">Уговором се уређују међусобна права, обавезе и одговорности уговорних страна, а нарочито: назив одобреног програма или пројекта; време реализације програма или пројекта; висина додељених средстава; начин праћења реализације програма или пројекта; обавезе носиоца програма или пројекта у погледу реализације и подношења извештаја о реализацији програма или пројекта; инструменти обезбеђења за случај ненаменског трошења средстава обезбеђених за реализацију програма или пројекта, односно за случај неизвршења уговорних обавеза и повраћај неутрошених и ненаменски утрошених средстава.</p>
			<p class="Basic-Paragraph">Одобрени програм или пројекат, са свим прилозима, саставни је део уговора.</p>
			<p class="clan">Члан 12.</p>
			<p class="Basic-Paragraph">Ради осигурања квалитета реализације одобрених програма и пројеката Министарство може припремити смернице за спровођење одобрених програма и пројеката и може организовати обуку за носиоце одобрених програма и пројеката.</p>
			<p class="clan">Члан 13.</p>
			<p class="Basic-Paragraph">Носилац одобреног програма или пројекта дужан је да по завршетку програма или пројекта достави завршни извештај о реализацији програма или пројекта и утрошку средстава у року од 20 дана од његовог завршетка на Обрасцу ОЗИ-Н – Завршни извештај – наративни и Обрасцу ОЗИ-Ф – Завршни извештај – финансијски, који су одштампани уз овај правилник и чине његов саставни део.</p>
			<p class="clan">Члан 14.</p>
			<p class="Basic-Paragraph">Министарство прати спровођење и реализацију одобрених програма и пројеката на основу достављених извештаја и непосредног увида у реализацију одобрених програма и пројекта, као и непосредним контактом са корисницима одобрених програма и пројеката.</p>
			<p class="Basic-Paragraph">Носилац програма или пројекта дужан је да у току реализације омогући Министарству праћење спровођења програма или пројекта, присуство при реализацији активности, као и увид у целокупну документацију.</p>
			<p class="Basic-Paragraph">Носилац програма или пројекта дужан је да благовремено обавести Министарство о времену и месту реализације активности на програму или пројекту.</p>
			<p class="clan">Члан 15.</p>
			<p class="Basic-Paragraph">Даном ступања на снагу овог правилника престаје да важи Правилник о финансирању и суфинансирању програма и пројеката од јавног интереса у областима омладинског сектора („Службени гласник РС”, бр. 8/12, 11/13 и 15/16).</p>
			<p class="clan">Члан 16.</p>
			<p class="Basic-Paragraph">Поступци реализације програма и пројеката који су отпочели пре ступања на снагу овог правилника а нису окончани, спровешће се према прописима који су важили пре ступања на снагу овог правилника.</p>
			<p class="clan">Члан 17.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-10/2018-04</p>
			<p class="potpis">У Београду, 13. априла 2018. године</p>
			<p class="potpis">Министар,</p>
			<p class="potpis"><span class="bold">Вања Удовичић, </span>с.р.</p>
			<p class="clan" style="text-align: right">Прилози</p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=425583&amp;regactid=425583" target="_blank">Образац 
			ОПК – Пријава за конкурс за финансирање и суфинансирање програма и 
			пројеката од јавног интереса у областима омладинског сектора</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=425583&amp;regactid=425583" target="_blank">Образац 
			ОЗИ-Н - Завршни извештај - наративни</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=425583&amp;regactid=425583" target="_blank">Образац 
			ОЗИ-Ф - Завршни извештај - финансијски</a></p>
	</div>


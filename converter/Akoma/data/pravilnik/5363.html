


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>Нa oснoву члана 36. став 12. Закона о жичарама за транспорт лица („Службени гласник РС”, број 38/15), </p>
				<p>Mинистар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК </p>
				<p class="odluka-zakon">o поступку добијања одобрења за рад специфичне вучне инсталације</p>
				<p class="centar">"Службени гласник РС", број 41 од 28. априла 
				2017.</p>
				<p class="clan">Члан 1.</p>
				<p>Овим правилником прописује се поступак добијања одобрења за рад специфичне вучне инсталације. </p>
				<p class="clan">Члан 2.</p>
				<p>Одобрење за рад специфичне вучне инсталације (у даљем тексту: Одобрење) издаје Дирекција за железнице, у складу са законом којим се уређују жичаре за транспорт лица.</p>
				<p class="clan">Члан 3.</p>
				<p>Захтев за издавање Одобрења подноси се у писаној форми Дирекцији за железнице.</p>
				<p>Уз захтев из става 1. овог члана прилаже се:</p>
				<p>1) употребна дозвола или дозвола за постављање објекта;</p>
				<p>2) план одржавања инсталације за следећу годину, који садржи Извештај о извршеном годишњем техничком прегледу;</p>
				<p>3) евиденција о издатим уверењима о стручној оспособљености лица која учествују у одржавању и раду жичаре;</p>
				<p>4) други прописани документи о усклађености специфичне вучне инсталације.</p>
				<p>Одобрење се издаје за период од годину дана, у складу са законом којим се уређују жичаре за транспорт лица. </p>
				<p class="clan">Члан 4.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јуна 2018. године.</p>
				<p class="potpis">Број 110-00-00217/2016-04 </p>
				<p class="potpis">У Београду, 20. априла 2017. године </p>
				<p class="potpis">Министар,</p>
				<p class="potpis">проф. др <span class="bold">Зорана З. Михајловић,</span> с.р.</p>
	</div>


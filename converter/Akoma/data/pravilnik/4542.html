

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 84б став 6. Закона о порезу на доходак грађана („Службени гласник РС”, бр. 24/01, 80/02, 80/02 – др. закон, 135/04, 62/06, 65/06 – исправка, 31/09, 44/09, 18/10, 50/11, 91/11 – УС, 93/12, 114/12 – УС, 47/13, 48/13 – исправка, 108/13, 57/14, 68/14 – др. закон, 112/15, 113/17 и 95/18), </p>
			<p class="Basic-Paragraph">Mинистар финансија и министар трговине, туризма и телекомуникација споразумно доносе</p>
			<p class="odluka-zakon">ПРАВИЛНИК</p>
			<p class="odluka-zakon">о условима, критеријумима и елементима за опорезивање прихода по основу пружања угоститељских услуга</p>
			<p class="centar">"Службени гласник РС", број 45 од 21. јуна 2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се ближи услови, критеријуми и елементи за опорезивање прихода по основу угоститељских услуга, које физичко лице, сагласно законима којима се уређују угоститељство и туризам, оствари од пружања угоститељских услуга у угоститељском објекту домаће радиности и објекту сеоског туристичког домаћинства.</p>
			<p class="clan">Члан 2. </p>
			<p class="Basic-Paragraph">Порез на приходе од пружања угоститељских услуга плаћа се по основу прихода које физичко лице оствари од пружања угоститељских услуга у угоститељском објекту домаће радиности и објекту сеоског туристичког домаћинства, сагласно законима којима се уређују угоститељство и туризам.</p>
			<p class="clan">Члан 3.</p>
			<p class="Basic-Paragraph">Порез по основу прихода из члана 2. овог правилника плаћа физичко лице које остварује приходе од пружања угоститељских услуга у угоститељском објектиу домаће радиности и објекту сеоског туристичког домаћинства, смештајних капацитета до 30 индивидуалних лежајева, за највише 30 корисника услуга.</p>
			<p class="Basic-Paragraph">Порез по основу прихода из члана 2. овог правилника плаћа и физичко лице које у објекту сеоског туристичког домаћинства пружа угоститељске услуге смештаја на отвореном у привремено постављеној опреми за камповање, до 20 камп парцела, за највише 30 корисника услуга.</p>
			<p class="clan">Члан 4.</p>
			<p class="Basic-Paragraph">Физичко лице из члана 3. овог правилника, пре почетка обављања делатности у објектима из члана 2. овог правилника, прибавља решење којим се ти објекти категоришу сагласно закону којим се уређује угоститељство.</p>
			<p class="Basic-Paragraph">Решење из става 1. овог члана садржи и податке о броју индивидуалних лежајева, односно камп парцела.</p>
			<p class="clan">Члан 5.</p>
			<p class="Basic-Paragraph">Категоризација туристичког места врши се разврставањем места у једну од четири категорије, које се означавају римским бројевима од I до IV.</p>
			<p class="Basic-Paragraph">Подаци о категорисаним туристичким местима из става 1. овог члана преузимају се са званичног сајта министарства надлежног за послове туризам и нарочито садрже ознаку категорије, границе туристичког места, као и период важења решења о разврставању туристичког места у одговарајућу категорију. </p>
			<p class="clan">Члан 6.</p>
			<p class="Basic-Paragraph">Коефицијент према категорији туристичког места из члана 5. овог правилника, за утврђивање опорезивог прихода износи за:</p>
			<p class="Basic-Paragraph">1) I категорију туристичког места – 5,00;</p>
			<p class="Basic-Paragraph">2) II категорију туристичког места – 4,25;</p>
			<p class="Basic-Paragraph">3) III категорију туристичког места – 3,50;</p>
			<p class="Basic-Paragraph">4) IV категорију туристичког места – 2,50.</p>
			<p class="Basic-Paragraph">Ако се објекти из члана 2. овог правилника не налазе у границама туристичког места, за утврђивање опорезивог прихода коефицијент износи 2,00.</p>
			<p class="clan">Члан 7.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењиваће се од 1. јула 2019. године.</p>
			<p class="potpis">Број 110-00-273/2019-04</p>
			<p class="potpis">У Београду, 11. јуна 2019. године</p>
			<p class="potpis">Министар финансија,</p>
			<p class="potpis"><span class="bold">Синиша Мали, </span>с.р.</p>
			<p class="potpis">Министар трговине, туризма и телекомуникација,</p>
			<p class="potpis"><span class="bold">Расим Љајић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 38. став 7. Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка, 93/12, 47/13 и 108/13),</p>
	<p>Министар финансија доноси</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="odluka-zakon" style="margin-top: 0">о подношењу пореске пријаве електронским путем</p>
	<p class="naslov" style="margin-top: 0"><span style="font-weight: 400">
	"Службени гласник 
	РС", бр. 113 од 20. децембра 2013, 104 од 28. децембра 2018.</span></p>
	<p class="clan">Члан 1.</p>
	<p>Овим правилником ближе се уређујe начин подношења пореске пријаве електронским путем.</p>
	<p class="clan">Члан 2.</p>
	<p>Пореска пријава у електронском облику је електронски документ који има садржај и структуру пореске пријаве у складу са законом којим се уређује порески поступак и пореска администрација и који је порески обвезник електронским путем поднео Пореској управи.</p>
	<p class="clan">Члан 3.</p>
	<p>Подношење пореских пријава електронским путем обавља се употребом електронских сервиса Пореске управе.</p>
	<p>Електронски сервиси Пореске управе су сервиси који омогућавају подношење пореских пријава електронским путем, као и давање информација и докумената у електронском облику, а за које је Пореска управа путем електронског сервиса омогућила да се могу добити електронским путем.</p>
	<p>Правила приступа електронским сервисима Пореске управе јединствена су за све пореске обвезнике и односе се на све електронске сервисе Пореске управе.</p>
	<p class="clan">Члан 4.</p>
	<p>У поступку подношења пореске пријаве електронским путем, Пореска управа преко електронских сервиса омогућава приступ пореским обвезницима.</p>
	<p>Пореска пријава у електронском облику сматра се поднетом када порески обвезник електронским путем прими обавештење да је пријава поднета. 
	</p>
	<p class="clan">Члан 5.</p>
	<p>Пореску пријаву електронским путем може да поднесе лице које је:</p>
	<p>1) порески обвезник, укључујући и пореског плаца;</p>
	<p>2) порески пуномоћник овлашћен за подношење пореске пријаве електронским путем; 
	</p>
	<p>3) законски заступник;</p>
	<p>4) заступник по службеној дужности.</p>
	<p>Ако је законски заступник правно лице, пореску пријаву електронским путем може да поднесе физичко лице које је законски заступник овластио за подношење пореске пријаве електронским путем.</p>
	<p>Законски заступник из става 2. овог члана може да овласти више физичких лица за подношење пореских пријава електронским путем, и та лица не могу то овлашћење преносити на друга лица.</p>
	<p>Подносилац пореске пријаве електронским путем дужан је да електронски потпише пореску пријаву у складу за законом којим се уређује електронски потпис.</p>
	<p class="clan">Члан 6.</p>
	<p>Давање, односно одузимање овлашћења за подношење пореске пријаве електронским путем, осим за заступника по службеној дужности, врши се: 
	</p>
	<p>1) употребом електронског сервиса Пореске управе, ако давалац овлашћења поседује важећи квалификовани електронски сертификат;</p>
	<p>2) подношењем пријаве за давање, односно одузимање овлашћења на Обрасцу ПЕП – Овлашћење за употребу електронских сервиса надлежној организационој јединици Пореске управе, ако давалац овлашћења не поседује важећи квалификовани електронски сертификат.</p>
	<p class="v2-clan-left-1">Овлашћење дато за употребу свих електронских 
	сервиса Пореске управе, сматра се и овлашћењем за употребу електронских 
	сервиса јединица локалних самоуправа.</p>
	<p>Образац ПЕП – Овлашћење за употребу електронских сервиса одштампан је уз овај правилник и чини његов саставни део.</p>
	<p>Овлашћење за употребу електронских сервиса дато до ступања на снагу овог правилника сматра се овлашћењем за употребу свих електронских сервиса Пореске управе<span class="v2-clan-left-1">, 
	односно за употребу електронских сервиса јединица локалних самоуправа</span>.</p>
	<p class="hide-change">*Службени гласник РС, број 104/2018</p>
	<p class="v2-clan-1">Члан 6а</p>
	<p class="v2-clan-left-1">„Одредбе овог правилника сходно се примењују и на 
	подношење пореских пријава електронским путем употребом електронских сервиса 
	јединица локалних самоуправа.</p>
	<p class="hide-change">*Службени гласник РС, број 104/2018</p>
	<p class="clan">Члан 7.</p>
	<p>До окончања увођења електронских сервиса за све пореске облике, односно за све пореске обвезнике, порески обвезници који су сврстани у велике пореске обвезнике у складу са законом којим се уређују порески поступак и пореска администрација, подносе пореске пријаве електронским путем у складу са Правилником о подношењу пореске пријаве електронским путем за велике пореске обвезнике („Службени гласник РС”, бр. 18/12 и 113/13).</p>
	<p>Изузетно од става 1. овог члана, почев од 1. јануара 2014. године порески обвезници из става 1. овог члана дужни су да за порез на додату вредност и порез по одбитку, осим за порез на добит правних лица, подносе пореске пријаве електронским путем у складу са одредбама овог правилника.</p>
	<p class="clan">Члан 8.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-25/2013-04</p>
	<p class="potpis" style="margin-top: 0">У Београду, 13. децембра 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Лазар Крстић, 
	</span>с.р.</p>
	<p class="bold">ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА</p>
	<p class="auto-style1"><em>Правилник о изменама и допунама о изменама и 
	допунама Правилника о&nbsp;подношењу пореске пријаве електронским путем: 
	"Службени гласник РС", број 104/2018-104</em></p>
	<p class="clan"><strong>Члан 3.</strong></p>
	<p class="Basic-Paragraph"><strong>Овај правилник ступа на снагу 1. јануара 
	2019. године.</strong></p>
	<p class="potpis">&nbsp;</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/Obrazac-PEP_opt.jpeg&amp;doctype=reg&amp;abc=cba&amp;eli=true&amp;eliActId=427542&amp;regactid=427542" alt="Obrazac-PEP.tif"></p>


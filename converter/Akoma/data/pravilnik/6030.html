


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="Basic-Paragraph">На основу члана 20. став 3. Закона о подстицајима у пољопривреди и руралном развоју („Службени гласник РС”, бр. 10/13, 142/14, 103/15 и 101/16),</p>
			<p class="Basic-Paragraph">Министар пољопривреде, шумарства и водопривреде доноси</p>
			<p class="odluka-zakon">ПРАВИЛНИК </p>
			<p class="odluka-zakon">о условима и начину остваривања права на подстицаје у сточарству за краве за узгој телади за тов</p>
			<p class="auto-style1">"Службени гласник РС", број 25 од 30. марта 
			2018.</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују услови и начин остваривања права на подстицаје у сточарству за краве за узгој телади за тов (у даљем тексту: подстицаји), као и образац захтева за остваривање подстицаја.</p>
			<p class="clan">Члан 2.</p>
			<p class="Basic-Paragraph">Правно лице, предузетник и физичко лице – носилац комерцијалног породичног пољопривредног газдинства, које испуњава услове прописане законом којим се уређују подстицаји у пољопривреди и руралном развоју, подстицаје остварује за најмање две отељене краве, на основу захтева који подноси Министарству пољопривреде, шумарства и водопривреде – Управи за аграрна плаћања (у даљем тексту: Управа).</p>
			<p class="clan">Члан 3.</p>
			<p class="Basic-Paragraph">Захтев за остваривање права на подстицаје подноси се за сваку календарску годину oд 1. фебруара дo 31. jулa тeкућe гoдинe зa краве отељене у периоду од 1. јула претходне календарске године до 30. јуна текуће календарске године на Обрасцу – Захтев за подстицаје за краве за узгој телади за тов за _____ годину, који је одштампан уз овај правилник и чини његов саставни део (у даљем тексту: захтев за остваривање права на подстицаје).</p>
			<p class="clan">Члан 4.</p>
			<p class="Basic-Paragraph">Лице из члана 2. овог правилника може да поднесе сaмo jeдaн зaхтeв за остваривање права на подстицаје у периоду из члана 3. овог правилника, a зa истo грлo зaхтeв мoжe дa пoднeсe jeднoм зa jeдну кaлeндaрску гoдину.</p>
			<p class="clan">Члан 5.</p>
			<p class="Basic-Paragraph">Управа утврђује испуњеност прописаних услова за остваривање права на подстицаје, одобрава исплату и даје налог за пренос средстава на наменски рачун пољопривредног газдинства код пословне банке.</p>
			<p class="Basic-Paragraph">Испуњеност прописаних услова за остваривање права на подстицаје утврђује се на основу података на дан подношења захтева из члана 3. овог правилника.</p>
			<p class="clan">Члан 6.</p>
			<p class="Basic-Paragraph">У 2018. години захтев за остваривање права на подстицаје подноси се од дана ступања на снагу овог правилника до 31. јула 2018. године, за краве отељене у периоду од 1. септембра претходне календарске године до 30. јуна текуће године.</p>
			<p class="Basic-Paragraph">Захтеви зa oствaривaњe прaвa нa пoдстицaje поднети до дана ступања на снагу овог правилника решаваће се у складу са прописом који је био на снази у време њиховог подношења.</p>
			<p class="clan">Члан 7.</p>
			<p class="Basic-Paragraph">Даном ступања на снагу овог правилника престаје да важи Правилник о условима и начину остваривања права на подстицаје у сточарству за краве за узгој телади за тов („Службени гласник РС”, број 36/17).</p>
			<p class="clan">Члан 8.</p>
			<p class="Basic-Paragraph">Овај правилник ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">Број 110-00-00055/2018-09</p>
			<p class="potpis">У Београду, 28. марта 2018. године</p>
			<p class="potpis">Министар, </p>
			<p class="potpis"><span class="bold">Бранислав Недимовић,</span> с.р.</p>
			<p class="clan" style="text-align: right">Прилози</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-tov_Page_1.png&amp;doctype=reg&amp;abc=cba&amp;eli=true&amp;eliActId=425247&amp;regactid=425247" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-tov_Page_2.png&amp;doctype=reg&amp;abc=cba&amp;eli=true&amp;eliActId=425247&amp;regactid=425247" alt=""></p>
	</div>


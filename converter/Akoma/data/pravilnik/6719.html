


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 62. став 10. Закона о добровољним пензијским фондовима и пензијским плановима („Службени гласник РС”, бр. 85/05 и 31/11), 
	</p>
	<p>Министар рада и социјалне политике доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о ближим условима за остваривање права члана добровољног пензијског фонда на располагање и повлачење акумулираних средстава пре навршених 58 година живота</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 48 од 1. јула 
	2011.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником уређују се ближи услови за остваривање права члана добровољног пензијског фонда на располагање и повлачење акумулираних средстава пре навршених 58 година живота.</p>
	<p class="clan">Члан 2.</p>
	<p>Право на располагање и повлачење акумулираних средстава, сагласно члану 62. став 9. Закона о добровољним пензијским фондовима и пензијским плановима („Службени гласник РС”, бр. 85/05 и 31/11), може остварити члан добровољног пензијског фонда и пре навршених 58 година живота у случају трајне неспособности за рад према налазу органа вештачења Републичког фонда за пензијско и инвалидско осигурање (у даљем тексту: Фонд).</p>
	<p class="clan">Члан 3.</p>
	<p>Трајна неспособност за рад, у смислу овог правилника, постоји код члана добровољног пензијског фонда код кога, према налазу органа вештачења Фонда донетог у складу са прописима о обавезном пензијском и инвалидском осигурању, постоји потпуни губитак радне способности.</p>
	<p>Трајна неспособност за рад, у смислу става 1. овог члана, утврђује се и за члана добровољног пензијског фонда који не испуњава прописане услове за остваривање права на инвалидску пензију у погледу потребног стажа осигурања.</p>
	<p>Члан добровољног пензијског фонда који није обавезно осигуран у смислу прописа о пензијском и инвалидском осигурању, захтев за утврђивање трајне неспособности за рад, у смислу става 1. овог члана, подноси Фонду. 
	</p>
	<p class="clan">Члан 4.</p>
	<p>Уз захтев за утврђивање трајне неспособности за рад, члан добровољног пензијског фонда из члана 3. став 3. овог правилника подноси и доказ о измирењу трошкова процене радне способности, a најкасније до дана вршења процене радне способности.</p>
	<p>Трошкови процене радне способности износе 15.000 динара, и усклађују се с кретањем потрошачких цена, у роковима и на начин прописан за усклађивање права утврђених законом којим се уређује обавезно пензијско и инвалидско осигурање. 
	</p>
	<p class="clan">Члан 5.</p>
	<p>Даном ступања на снагу овог правилника престаје да важи Правилник о ближим условима за остваривање права члана добровољног пензијског фонда на располагање и повлачење акумулираних средстава пре навршене 53 године живота („Службени гласник РС”, број 30/06).</p>
	<p class="clan">Члан 6.</p>
	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00660/2011-07</p>
	<p class="potpis" style="line-height: 150%; margin-top: 0">У Београду, 10. јуна 2011. године</p>
	<p class="potpis" style="line-height: 150%; margin-top: 0">Министар, </p>
	<p class="potpis" style="line-height: 150%; margin-top: 0">
	<span class="bold">Расим Љајић,</span> с.р.</p>


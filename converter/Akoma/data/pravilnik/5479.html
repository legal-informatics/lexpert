


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 56. Закона о заштити природе („Службени гласник РС”, бр. 36/09, 88/10 и 91/10 – исправка), члана 6. Уредбе о заштити Специјалног резервата природе „Ритови доњег Потисја” („Службени гласник РС”, брoj 121/14) и члана 31. Статута предузећа („Службени лист града Зрењанина”, бр. 34/13 и 38/13),</p>
				<p>Надзорни одбор Јавног предузећа „Резервати природе Зрењанина”, на седници одржаноj 27. фебруара 2015. године, доноси</p>
				<p class="odluka-zakon">ПРАВИЛНИК</p>
				<p class="naslov">о унутрашњем реду и чуварској служби Специјалног резервата природе „Ритови доњег Потисја”</p>
				<p class="auto-style1">"Службени гласник РС", бр. 33 од 9. 
				априла 2015, 50 од 29. јуна 2018.</p>
				<p class="clan">I. ОСНОВНЕ ОДРЕДБЕ</p>
				<p class="clan">Члан 1.</p>
				<p>Овим правилником регулишу се кретање и боравак посетилаца, заштита природних и културних вредности и животне средине, обављање делатности и коришћење природних ресурса, лов и риболов, одржавање чистоће и управљање отпадом, изградња објеката и уређење простора, обележавање и постављање ознака, фотографисање и снимање филмова, истраживачки и образовни рад, организација начин рада и опрема чуварске службе и основна правила организације противпожарне заштите Специјалног резервата природе „Ритови доњег Потисја” и заштитне зоне (у даљем тексту: Специјални резерват природе), односно ближе прописују правила из члана 56. став 4. Закона о заштити природе (у даљем тексту: Закон) по којима се на подручју Специјалног резервата природе спроводе режими заштите утврђени чланом 35. Закона и чл. 4. и 5. Уредбе о проглашењу Специјалног резервата природе „Ритови доњег Потисја” (у даљем тексту: Уредба).</p>
				<p class="clan">Члан 2.</p>
				<p>Одредбе овог правилника односе се на кориснике заштићеног подручја у смислу члана 4. тачка 37. Закона (у даљем тексту: Корисник), односно на лица која имају пребивалиште или боравиште на подручју Специјалног резервата природе, власнике земљишта и других непокретности, правна и физичка лица и предузетнике који коришћењем непокретности, природних вредности и добара и на други начин обављају делатност или врше послове на подручју Специјалног резервата природе, као и на посетиоце Специјалног резервата природе.</p>
				<p>Посетилац Специјалног резервата природе је лице које из научних, образовних, рекреативних, туристичких, спортских и културних потреба и разлога борави на подручју Специјалног резервата природе краће од 15 дана, као и лице у транзиту кроз подручје Специјалног резервата природе (у даљем тексту: Посетилац).</p>
				<p class="clan">Члан 3.</p>
				<p>Управљање Специјалним резерватом природе Уредбом је поверено<span class="v2-clan-left-1"> 
				Установи „Резервати природе”, Зрењанин</span> (у даљем тексту: Управљач).</p>
				<p class="hide-change">*Службени гласник РС, број 50/2018</p>
				<p class="clan">Члан 4.</p>
				<p>Корисници и Посетиоци су дужни да се придржавају одредаба овог правилника, упутстава са информативних табли и других ознака, као и упутстава или налога чувара Специјалног резервата природе и других овлашћених лица Управљача. </p>
				<p>У планирању и предузимању радова и активности на подручју Специјалног резервата природе, Корисници и Посетиоци дужни су да поштују Закон, Уредбу и План управљања Специјалног резервата природе.</p>
				<p class="clan">Члан 5.</p>
				<p>За коришћење Специјалног резервата природе и услуга Управљача, Корисник и Посетилац плаћају накнаду Управљачу, сходно члану 70. Закона.</p>
				<p>Висину, начин обрачуна и наплате накнаде Управљач прописује посебним актом, уз сагласност надлежног министарства (у даљем тексту: Министарство).</p>
				<p>Накнада се прописује за: кретање и боравак посетилаца, обављање делатности и коришћење природних ресурса, лов и риболов, спорт рекреација и туризам, изградња објеката и уређење простора, фотографисање и снимање филмова, истраживачки и образовни рад и др.</p>
				<p class="clan">Члан 6.</p>
				<p>Унутрашњи ред Специјалног резервата природе Управљач обезбеђује организовањем чуварске службе, сарадњом са локалним становништвом, јавним предузећима и другим привредним субјектима, установама и удружењима грађана, као и сарадњом са органима државне управе и локалне самоуправе.</p>
				<p class="clan">II. КРЕТАЊЕ И БОРАВАК ПОСЕТИЛАЦА</p>
				<p class="clan">Члан 7.</p>
				<p>Забрањен је улазак, односно приступ у Специјални резерват природе без одобрења Управљача или пратње чувара Специјалног резервата природе.</p>
				<p>Забрањено је спречавање и ометање чувара природе у обављању своје дужности.</p>
				<p>Сагласност или одобрење Управљача није потребно прибавити само у случају хитних интервенција, у случају пожара, елементарне непогоде или у случају удеса. У наведеним случајевима довољно је да се те активности пријаве Управљачу. </p>
				<p class="clan">Члан 8.</p>
				<p>Пловила као што су чамци и др. могу се користити само ради кретања у заштићеном подручју и то уз прибављено одобрење Управљача и поштовање одредби овог правилника.</p>
				<p>На мртвајама у брањеном делу Тисе (Велика и Мала провала и Врбица) дозвољава се употреба пловила са мотором на електропогон до 50 либри, осим за потребе Управљача (постојеће чамце који нису у складу са овом мером заменити у року од пет година од дана проглашења заштите).</p>
				<p>Сви чамци морају бити видно обележени таблицама – ознакама које издаје Управљач ради евиденције и праћења стања. Издавање ознака се годишње наплаћује кроз Одлуку о накнадама о коришћењу Специјалног резервата природе „Ритови доњег Потисја” (у даљем тексту Одлука о накнадама). Чамци без ознака се не могу кретати по заштићеном подручју. Управљач ближе одређује број пловила на годишњем нивоу, посебном Одлуком.</p>
				<p>Забрањено је коришћење чамаца на моторни погон са унутрашњим сагоревањем, осим за потребе Управљача.</p>
				<p class="clan">Члан 9.</p>
				<p>На површинама Специјалног резервата природе на којима је утврђена заштитна зона дозвољава се камповање и постављање мобилијара и објеката за камповање на за ту сврху предвиђене, назначене и уређене просторе. </p>
				<p>Власници и корисници земљишта и других непокретности дужни су да обезбеде несметан приступ и пролаз чуварима природе као и другим овлашћеним лицима управљача у вршењу службене дужности, као и лицима која са прибављеним одобрењем Управљача обављају истраживачке и друге активности у Специјалном резервату природе „Ритови доњег Потисја”.</p>
				<p class="clan">III. ЗАШТИТА ПРИРОДНИХ И КУЛТУРНИХ ВРЕДНОСТИ И ЖИВОТНЕ СРЕДИНЕ</p>
				<p class="clan">Члан 10.</p>
				<p>Корисници и Посетиоци дужни су да примењују мере заштите природних, културних и других вредности и животне средине у складу са Законом, Уредбом и овим правилником, меродавним законима и прописима донетим на основу тих закона. </p>
				<p class="clan">Члан 11.</p>
				<p>Биљке и гљиве које живе у слободној природи на подручју Специјалног резервата природе, а којима је Правилником о проглашењу и заштити строго заштићених и заштићених дивљих врста биљака, животиња и гљива („Службени гласник РС”, бр. 5/10 и 47/11) утврђен статус строго заштићених врста, није дозвољено сећи, кидати, ломити, чупати, сакупљати њихово семе и плодове, или их на други начин оштећивати и уништавати.</p>
				<p>Животиње које живе, повремено или сезонски бораве у слободној природи на подручју Специјалног резервата природе, а којима је Правилником о проглашењу и заштити строго заштићених и заштићених дивљих врста биљака животиња и гљива (у даљем тексту: Правилник о дивљим врстама), утврђен статус строго заштићених врста, није дозвољено растеривати, узнемиравати, хватати, убијати и рањавати, нехотично и намерно тровати, сакупљати јаја и друге развојне облике, уништавати и оштећивати гнезда и остала места и објекте на којима се те животиње размножавају, одгајају младунце, склањају, бораве и хране.</p>
				<p>Лице које на подручју Специјалног резервата природе нађе заштићену дивљу животињу утврђену Правилником о дивљим врстама, свој налаз без одлагања пријављује чувару или другом овлашћеном лицу Управљача.</p>
				<p>Лице из става 3. овог члана и Управљач могу се договорити да Управљач преузме даље обавезе у вези нађених примерака дивљих животиња сходно члану 93. Закона, односно обавести најближу ветеринарску организацију и Министарство, о чему Управљач саставља записник и води евиденцију.</p>
				<p>Забрањено је поступање са строго заштићеним врстама дивљих биљака, животиња и гљива супротно одредбама ст. 1, 2. и 3. овог члана.</p>
				<p class="clan">Члан 12.</p>
				<p>Управљач ће на погодан начин јавно приказати и учинити доступним спискове врста дивље флоре и фауне наведене у члану 11. овог правилника.</p>
				<p class="clan">Члан 13.</p>
				<p>Забрањено је оштећивати и уништавати предмете и објекте који имају културно-историјску вредност, односно својство и статус евидентираног или утврђеног културног добра.</p>
				<p>Нису допуштени разградња и други видови оштећивања или уништавања објеката који представљају истакнуте примере народног градитељства.</p>
				<p class="clan">Члан 14.</p>
				<p>Забрањено је узимати из природе геолошка и палеонтолошка документа која су проглашена заштићеним природним добром или се налазе на објекту геонаслеђа и заштићеном налазишту.</p>
				<p class="clan">IV. ОБАВЉАЊЕ ДЕЛАТНОСТИ И КОРИШЋЕЊЕ ПРИРОДНИХ РЕСУРСА </p>
				<p class="clan">Члан 15. </p>
				<p>Обрада земљишта, гајење стоке и примарна прерада пољопривредних производа врши се у складу са прописима који регулишу област пољопривреде, ветерине, заштите биља, Уредбом и овим правилником.</p>
				<p>На целом подручју Специјалног резервата природе забрањено је:</p>
				<p>– спровођење радова и активности који могу имати неповољан утицај на геоморфолошке, хидролошке и педолошке карактеристике, живи свет, животну средину, еколошки интегритет и естетска обележја предела,</p>
				<p>– уношење инвазивних биљних и животињских врста и обнова и ширење засада инвазивних дрвенастих врста,</p>
				<p>– непланско сакупљање и уништавање дивљих врста,</p>
				<p>– повећање расцепканости (фрагментације) станишта стварањем нових или јачањем ефеката постојећих баријера,</p>
				<p>– паљење трске и прскање одраслих форми комараца у периоду парења Тиског цвета у небрањеном појасу Тисе,</p>
				<p>– пошумљавање влажних ливада, депресија, бара и пашњака као и повећање површина под хибридним тополама,</p>
				<p>– сеча старих репрезентативних јединки аутохтоних врста дрвећа, непланска сеча и оштећивање шумског дрвећа, замена састојина и групација аутохтоних врста дрвећа алохтоним, чиста сеча аутохтоних шумарских састојина,</p>
				<p>– угрожавање минималног одрживог водног режима приликом коришћења воде из мртваја у брањеном делу Тисе као и нагла промена нивоа воде у периоду од 15. марта до 15. септембра на мртвајама у брањеном делу Тисе,</p>
				<p>– хемијско и физичко загађивање, отварање депонија, одлагање и складиштење опасних материја и спровођење активности које представљају потенцијалну опасност за угрожавање квалитета животне средине,</p>
				<p>– паркирање, сервисирање и одржавање механизације.</p>
				<p>На подручју Специјалног резервата природе у режиму заштите II степена забрањено је:</p>
				<p>– спровођење регулационих радова и вађење глине у обалском делу реке Тисе на локалитетима развоја ларви тиског цвета,</p>
				<p>– обрада земљишта, мелиоративни радови на природним травним стаништима и уклањање травног покривача са слојем земљишта.</p>
				<p>На подручју Специјалног резервата природе на којима је утврђена заштитна зона забрањено је:</p>
				<p>– извођење радова који негативно утичу на хидролошки режим природног добра или на квалитет воде влажних станишта унутар заштићеног подручја.</p>
				<p class="clan">Члан 16.</p>
				<p>Гајење, заштита и коришћење шума врши се у складу са Законом о шумама („Службени гласник РС”, бр. 30/10 и 93/12), прописима донетим на основу тог закона, чл. 18. и 35. Закона, Уредбом и овим правилником.</p>
				<p>Газдовање шумама у државној својини спроводи се према плановима развоја шумских подручја, основима газдовања, годишњим плановима газдовања шумама и извођачким пројектима.</p>
				<p>Газдовање шумама сопственика за које се не доносе основе газдовања, врши се на основу програма газдовања и годишњих планова газдовања.</p>
				<p>На целом подручју Специјалног резервата природе ограничава се:</p>
				<p>– крчење младих врбака генеративног порекла (малата) на потребе ревитализације влажних станишта, уз претходно прибављене услове Завода,</p>
				<p>– газдовање клонским тополама и другим алохтоним врстама на укупну површину не већу од постојеће, уз претходно прибављене услове Завода,.</p>
				<p>– сађење и обнова алохтоних врста и клонова топола на удаљеност до 30 m од руба шумских чистина (мртваја, депресија, бара, влажних ливада), као и од обале реке Тисе.</p>
				<p>На подручју Специјалног резервата природе на којем је утврђен режим заштите II степена ограничава се обнова шума и формација аутохтоних врста дрвећа на групимичну, уз претходно прибављене услове Завода.</p>
				<p class="clan">Члан 17.</p>
				<p>На целом подручју Специјалног резервата природе ограничава се:</p>
				<p>– кошење, испаша и сеча трске, уклањање водене и мочварне вегетације на планске активности очувања и унапређења станишта, уз претходно прибављене услове Завода,</p>
				<p>– употреба пестицида на удаљеност већу од 50 m од катастарских парцела мртваја,</p>
				<p>– промена намене површина (земљишта) и културе на промену у смеру смањења интензитета коришћења простора (превођење обрадивих површина слабијег бонитета у пашњаке и сл.) и формирање заштитног појаса у сврху ревитализације станишта, уз претходно прибављене услове Завода.</p>
				<p class="clan">Члан 18.</p>
				<p>Експлоатација минералних сировина се врши у складу са Законом о рударству и геолошким истраживањима („Службени гласник РС”, број 88/11), прописима на основу Закона, Уредбе и овог правилника.</p>
				<p>На подручју Специјалног резервата природе на којем је утврђена заштитна зона ограничава се вађење песка ради потребе ревитализације и ради одржавања пловности пута, уз претходно прибављене услове Завода.</p>
				<p>На целом подручју Специјалног резервата природе ограничава се асфалтирање постојећих путева на начин да се у смесу асфалта убаци светли шљунак или обоје беле мат пруге по њему.</p>
				<p class="clan">Члан 19.</p>
				<p>Специјални резерват природе обухвата водно подручје „Бачка и Банат” које обухвата део речног слива реке Дунав, укључујући и делове подсливова Тисе, Тамиша и других банатских водотока на територији АП Војводине.</p>
				<p>Водним подручјима управља Јавно предузеће „Воде Војводине” које доноси планове и годишње програме управљања водама, води регистре заштићених области и катастре водних објеката на водним подручјима из става 1.</p>
				<p>Коришћење, заштита и уређење вода и заштита од штетног дејства вода врше се на основу Закона о водама („Службени гласник РС”, број 31/10), прописа донетих на основу тог закона, Уредбе и овог правилника.</p>
				<p class="clan">Члан 20.</p>
				<p>Планови управљања водама усклађују се са Уредбом и Планом управљања Резервата.</p>
				<p>Управљач и ЈП „Воде Војводине” сарађују у стварима од заједничког интереса за управљање Резерватом и водним подручјима, посебно на усклађивању докумената из става 1. овог члана.</p>
				<p>ЈП „Војводинаводе” ставља на увид податке из регистра заштићених области и катастра водних објеката и друге податке од интереса за заштиту и коришћење вода на подручју Резервата које води на основу законских овлашћења.</p>
				<p class="clan">Члан 21.</p>
				<p>На целом подручју Специјалног резервата природе ограничава се:</p>
				<p>– чишћење и продубљивање водотока на просторно и временски ограничено у складу са природним вредностима, уз претходно прибављене услове Завода,</p>
				<p>– промена морфологије терена (раскопавање и насипање обала и сл.) на радове на побољшању хидролошких и еколошких услова мртваја, уз претходно прибављене услове Завода.</p>
				<p>На подручју Специјалног резервата природе на којем је утврђена заштитна зона ограничава се количина воде коју корисник може користити за наводњавање из мртваја у одређеном времену (за вегетациони и ванвегетациони период године) обезбеђујући минимални одрживи режим у складу са водним билансом, уз претходно прибављене услове Завода.</p>
				<p class="clan">V. ЛОВ И РИБОЛОВ</p>
				<p class="clan">Члан 22.</p>
				<p>Заштита и коришћење фауне риба на подручју Специјалног резервата природе врши се у складу са Законом о заштити и одрживом коришћењу рибљег фонда („Службени гласник РС”, број 128/14), прописима донетим на основу тог Закона, Уредбом и овим правилником.</p>
				<p>Риболовне воде на простору Специјалног резервата природе припадају рибарском подручју „Србија – Војводина” односно рибарском подручју „Ритови доњег Потисја”.</p>
				<p>Рибарско подручје „Ритови доњег Потисја” се користи за:</p>
				<p>1. рекреативни риболов, у режиму II степена заштите, која обухвата мртваје на локалитетима Мртвач (Мала и Велика провала) и Врбица и то на локацијама изван станишта ларви тиског цвета, </p>
				<p>2. селективни риболов, на основу дозволе издате од стране надлежног органа и у присуству инспектора за заштиту животне средине, и</p>
				<p>3. риболов у научно-истраживачке сврхе, на основу дозволе издате од стране надлежног органа и у присуству чувара природе.</p>
				<p class="clan">Члан 23.</p>
				<p>На целом подручју Специјалног резервата природе забрањен је привредни риболов.</p>
				<p>Забрањен је риболов на рибљим плодиштима на локацијама Врбак (што одговара рибљем плодишту „Ељмаш”), Бечкеречка ада (што одговара рибљем плодишту „Мошоринска ада”), Јегмеч (што одговара рибљем плодишту „Вир”), Арадачки Ајлаш (што одговара рибљем плодишту „Мали Аљмаш”) и Комоњ (што одговара рибљем плодишту „Комоњ”).</p>
				<p>Забрањен је риболов на локалитету Царска земља.</p>
				<p>Забрањен је риболов на локацији станишта тиског цвета.</p>
				<p>Забрањено је преграђивање водених миграторних праваца риба.</p>
				<p class="clan">Члан 24.</p>
				<p>Активности лова на подручју Специјалног резервата природе обављају се у складу са Законом о ловству и дивљачи („Службени гласник РС”, број 118/10), прописима на основу тог закона, Законом, Уредбом и овим правилником.</p>
				<p>Газдовање ловиштем на подручју СРП врши се на основу програма развоја ловног подручја, ловних основа и годишњих програма газдовања ловиштем. </p>
				<p>На подручју Специјалног резервата природе налазе се ловишта којима газдују ловачка удружења: „Стара Тиса” из Жабља, „Светозар Берић” из Кумана, „Зрењанин” из Зрењанина, „Јединство” из Елемира, „Шајкашка” из Титела.</p>
				<p>На целом подручју Специјалног резервата природе „Ритови доњег Потисја” дозвољава се лов у периоду од 15. августа до 15. марта.</p>
				<p>Забрањен је лов на отвореним воденим површинама.</p>
				<p class="clan">VI. СПОРТ, РЕКРЕАЦИЈА И ТУРИЗАМ</p>
				<p class="clan">Члан 25.</p>
				<p>На подручју Резервата могу се организовати спортска такмичења и активности рекреације уколико се тим активностима не оштећују или угрожавају природне вредности и квалитет животне средине.</p>
				<p>За такмичења из става 1. овог члана организатор прибавља одобрење Управљача и плаћа накнаду у складу са посебним актом који доноси Управљач.</p>
				<p>Организатор је дужан да такмичење пријави Управљачу најмање 30 дана пре дана планираног за његов почетак.</p>
				<p>За планиране спортске активности код којих се основано претпоставља могућност утицаја на природне вредности Резервата и квалитет животне средине организатор, на основу обавештења Управљача, прибавља услове заштите природе које издаје Завод.</p>
				<p>Забрањено је организовање такмичења без одобрења Управљача и противно условима датим у одобрењу.</p>
				<p class="clan">Члан 26.</p>
				<p>На подручју Резервата правна и физичка лица могу обављати делатност туризма, односно организовати туристичка путовања и туристичку посету у складу са Законом о туризму („Службени гласник РС”, бр. 36/09 и 88/10), прописима донетим на основу тог закона, Законом, Уредбом и овим правилником.</p>
				<p class="clan">Члан 27.</p>
				<p>Туристичке групе и појединци могу у пратњи Чувара или другог овлашћеног лица Управљача посећивати и разгледати локалитете и површине, из образовних, рекреативних и општекултурних разлога и потреба.</p>
				<p>Намераване посете односно обилазак из става 1. овог члана пријављују се Управљачу најмање 48 часова раније.</p>
				<p>Управљач ће израдити и донети програм презентације Резервата којим ће ближе уредити допуштен начин и места посећивања, истовремени број посетилаца на појединим местима и друга питања од значаја за разгледање Резервата и упознавање његових вредности, а посебно начин презентације вредности у оквиру активности екотуризма.</p>
				<p class="clan">Члан 28.</p>
				<p>За обављање делатности туризма из члана 26. и за услуге Управљача из члана 27. овог правилника плаћа се накнада у складу са посебним актом Управљача.</p>
				<p class="clan">VII. ОДРЖАВАЊЕ ЧИСТОЋЕ И УПРАВЉАЊЕ ОТПАДОМ </p>
				<p class="clan">Члан 29.</p>
				<p>Одржавање чистоће и управљање отпадом на подручју Специјалног резервата природе врши се у складу са Законом о управљању отпадом („Службени гласник РС”, бр. 36/09 и 88/10), прописима донетим на основу тог закона, другим законима и прописима који се односе на отпадне материје, Уредбом и овим правилником. </p>
				<p>На подручју Специјалног резервата природе забрањено је:</p>
				<p>– депоновање смећа и другог отпадног материјала,</p>
				<p>– испуштање непречишћених отпадних вода, као и вода испод квалитета који одговара β-мезосапробној класи.</p>
				<p>На подручју Специјалног резервата природе на површинама на којима је утврђена заштитна зона забрањено је привремено и трајно одлагање свих врста отпадних материја, као и транспорт опасног отпада.</p>
				<p class="clan">Члан 30.</p>
				<p>Свако је дужан да сакупља и одлаже отпатке које ствара, на местима која су посебно уређена, односно опремљена и према потреби, обележена за те намене. </p>
				<p>Управљач ће поставити одговарајућу опрему, односно канте, корпе или кесе за привремено одлагање чврстих отпадака на местима која су предмет посете и организовати њихово пражњење и одвожење изван подручја Специјалног резервата природе.</p>
				<p class="clan">VIII. ИЗГРАДЊА ОБЈЕКАТА И УРЕЂЕЊЕ ПРОСТОРА</p>
				<p class="clan">Члан 31.</p>
				<p>Изградња објеката и уређење простора на подручју срп врши се у складу са Законом о планирању и изградњи, прописима донетим на основу тог закона, просторним плановима, донетим урбанистичким плановима, Законом, уредбом и овим правилником.</p>
				<p>На подручју Специјалног резервата природе на површинама на којима је утврђена заштитна зона забрањено је: </p>
				<p>– формирање грађевинске зоне и изградња објеката изван грађевинског подручја, подизање индустријских објеката, прерађивачких погона, туристичких и других садржаја као и извођење радова који нарушавају еколошки или визуелни интегритет подручја или су потенцијални извори повишеног нивоа буке, вибрација и/или узнемиравања живог света,</p>
				<p>– изградња ветрогенератора, изградња вештачких језера и рибњака у сливном подручју мртваја, уситњавање катастарских парцела испод 0,2 ha.</p>
				<p class="clan">Члан 32.</p>
				<p>На целом подручју Специјалног резервата природе ограничава се:</p>
				<p>– изградња инфраструктуре на простор намењен за развој туризма и потребе управљања, уз претходно прибављене услове Покрајинског Завода за заштиту природе (у даљем тексту Завод),</p>
				<p>– изградња надземних водова на изградњу у оквирима постојећих објеката инфраструктуре, уз претходно прибављене услове Завода,</p>
				<p>– изградња електричних водова ниског и средњег напона на водове који су изграђени применом посебних техничко-технолошких решења која спречавају колизију и електрокуцију птица, уз претходно прибављене услове Завода,</p>
				<p>– уређење обале на подручје купалишта и риболовних места под условом да се не нарушавају природне вредности, уз претходно прибављене услове Завода,</p>
				<p>– асфалтирање постојећих путева на начин да се у смесу асфалта убаци светли шљунак или обоје беле мат пруге по њему, уз претходно прибављене услове Завода.</p>
				<p>На подручју Специјалног резервата природе на површинама на којима је утврђена заштитна зона ограничава се:</p>
				<p>– употреба материјала за изградњу објеката на обали Тисе на оне што грубље текстуре и што светлијих боја, уз претходно прибављене услове Завода,</p>
				<p>– изградња привезишта, на плански утврђену локацију и капацитет за потребе организованог привезивања чамаца корисника простора, уз претходно прибављене услове Завода,</p>
				<p>– изградња далеководних објеката и инфраструктуре тако да се носачи изолатора изолују пластичним навлакама и постављају на носаче у положају наниже, а жице обележавају на упадљив начин, уз претходно прибављене услове Завода,</p>
				<p>– изградња хотелских објеката на оне који испуњавају неки од важећих сертификата квалитета из области заштите животне средине, уз претходно прибављене услове Завода.</p>
				<p>На површинама на којима је утврђен режим заштите III степена дозвољава се постављање типских молова од природних материјала величине до 16 m² чију бројност, у складу са наменом и капацитетом простора, одређује Управљач.</p>
				<p class="clan">Члан 33.</p>
				<p>Планиране радове на изградњи објеката и уређењу простора, носилац радова односно инвеститор (у даљем тексту: Инвеститор) дужан је да писмено пријави Управљачу, сходну члану 57. став 5. Закона.</p>
				<p>Пријава из става 1. овог члана садржи основне податке о Инвеститору, врсти и обиму планираних радова, локацији и власништву на непокретностима.</p>
				<p>Управљач ће у року не дужем од 15 дана од дана подношења пријаве доставити Инвеститору писано обавештење о томе да ли су радови Законом и Уредбом дозвољени, са упутством шта даље треба да ради како би прибавио акт о условима заштите природе, локацијску и грађевинску дозволу.</p>
				<p>Управљач ће од Инвеститора тражити допуну пријаве уколико се на основу предочених података не може пружити меродавно и квалификовано обавештење.</p>
				<p>Инвеститор је дужан да један примерак пријаве пре почетка грађења објекта из члана 148. Закона о планирању и изградњи достави и Управљачу. Уз пријаву, у којој наводи планирану динамику радова, Инвеститор прилаже акт о условима заштите природе и грађевинску дозволу.</p>
				<p>За мање монтажне објекте привременог карактера на земљишту у јавној својини из члана 146. Закона о планирању и изградњи (киосци, летње и зимске баште, тезге и други покретни мобилијар, пловећа постројења, надстрешнице, спомен обележја и др.), чије постављање и уклањање обезбеђује и уређује локална самоуправа, потребна је сагласност Управљача.</p>
				<p>Забрањено је радове на изградњи објеката и уређењу простора изводити односно обављати без пријаве из става 5. овог члана, а монтажне објекте из става 6. постављати без сагласности Управљача.</p>
				<p class="clan">Члан 34.</p>
				<p>На основу одредби Закона о планирању и изградњи које се односе на објекте и радове за које се не издаје грађевинска дозвола и на основу акта којим Влада сходно члану 35. став 11. Закона ближе прописује режиме заштите, поступак и начин њиховог одређивања и објекте, радове и активности који су забрањени или ограничени, Управљач ће утврдити и на погодан начин објавити списак радова на изградњи објеката и уређењу простора које Инвеститор није дужан да пријави Управљачу.</p>
				<p class="clan">IX. ОБЕЛЕЖАВАЊЕ И ПОСТАВЉАЊЕ ОЗНАКА, ФОТОГРАФИСАЊЕ И СНИМАЊЕ ФИЛМОВА</p>
				<p class="clan">Члан 35.</p>
				<p>Управљач у року утврђеном Уредбом и на начин прописан одговарајућим подзаконским актом обележава Специјални резерват природе као заштићено подручје таблама прописаног изгледа, а границе Специјалног резервата природе обележава прописаним ознакама. </p>
				<p>Управљач одговарајућим таблама обележава места и објекте где је приступ и боравак забрањен или ограничен.</p>
				<p>Управљач поставља табле односно друге ознаке са информацијама о правилима унутрашњег реда.</p>
				<p>Управљач поставља и друге табле и ознаке од значаја за спровођење режима заштите и презентацију вредности Специјалног резервата природе.</p>
				<p>Забрањено је оштећивање или уништавање и уклањање табли и натписа на таблама и других ознака из овог члана, као и њихово заклањање, односно маскирање другим објектима. </p>
				<p class="clan">Члан 36.</p>
				<p>На подручју Специјалног резервата природе забрањено је постављање информативних табли са називима правних и физичких лица и рекламних и других паноа. </p>
				<p class="clan">Члан 37.</p>
				<p>На подручју Специјалног резервата природе дозвољено је фотографисање и снимање тонских и видео записа и филмова уз претходно прибављену писмену сагласност Управљача.</p>
				<p>Ради прибављања сагласности из става 1. овог члана, организатор снимања, односно заинтересовано лице пријављује планиране активности снимања Управљачу који је дужан да сагласност изда у року не дужем од 15 дана.</p>
				<p>За активности фотографисања и снимања заинтересовано лице ће према потреби и обавештењу Управљача прибавити акт о условима заштите природе које издаје Покрајински Завод за заштиту природе (у даљем тексту: Завод).</p>
				<p>Управљач може привремено или трајно ускратити сагласност уколико је индикован значајан неповољан утицај на природне вредности.</p>
				<p>Физичко или правно лице које обавља или за чији рачун се обавља снимање фотографија, тонских и видео записа и филмова који се публикују, односно приказују јавности, дужно је да један примерак снимљеног материјала достави Управљачу.</p>
				<p class="clan">X. ИСТРАЖИВАЧКИ И ОБРАЗОВНИ РАД </p>
				<p class="clan">Члан 38.</p>
				<p>Научно истраживање је допуштено обављати на начин да се не изазову значајне неповољне промене или униште природне вредности, као и да се не загади животна средина.</p>
				<p class="clan">Члан 39.</p>
				<p>За истраживања која могу имати утицај на вредности и обележја Специјалног резервата природе и за која је у смислу члана 57. ст. 3. и 4. Закона, неопходно прибавити акт о условима заштите природе, носилац истраживања прибавља сагласност Управљача.</p>
				<p>Да би прибавио сагласност из става 1. овог члана, носилац истраживања пријављује Управљачу планиране истраживачке радове и активности.</p>
				<p>Пријава истраживања садржи меродавне податке о врсти, циљу, садржају, локацији, времену трајања, методама, средствима, опреми и алатима, руководиоцу и учесницима истраживања. У пријави се могу навести и услуге, односно помоћ која се тражи од Управљача.</p>
				<p>Уз пријаву истраживања прилаже се акт о условима заштите природе. </p>
				<p>Уз пријаву истраживања, за чије извођење је прописана обавеза прибављања дозволе, прилаже се и дозвола надлежног министарства у складу са законом.</p>
				<p>Сагласност из става 1. овог члана, коју Управљач издаје у року не дужем од седам дана од дана пријема пријаве, садржи упутство о примени услова и мера заштите природе и правила унутрашњег реда, посебне услове, ако их има, у вези места, времена и начина извођења радова, обезбеђења пратње чувара или другог лица, као и могућност и услове пружања тражених услуга.</p>
				<p>Забрањено је истраживања из става 1. овог члана започети или изводити без прибављене сагласности Управљача.</p>
				<p class="clan">Члан 40. </p>
				<p>Управљач може у поступку издавања сагласности одредити друго време од оног које је наведено у пријави ако оцени да постоји ризик по природне вредности, безбедност и здравље људи, о чему обавештава подносиоца пријаве пре издавања сагласности. <br>Управљач из разлога наведених у ставу 1. овог члана или непоштовања прописаних услова може писмено наложити прекид истраживачких радова и активности.</p>
				<p class="clan">Члан 41.</p>
				<p>Образовне активности на подручју Специјалног резервата природе, као што су школа у природи, теренска настава и семинари и стручне екскурзије потребно је благовремено писмено пријавити Управљачу.</p>
				<p>Активности из става 1. овог члана не могу започети пре него што Управљач потврди пријем пријаве тих активности. Пријава намераваних образовних активности мора садржати релевантне податке о врсти, циљу, садржају, времену трајања, организатору и броју учесника. У пријави се могу навести и услуге односно помоћ која се очекује од Управљача.</p>
				<p>Управљач ће одмах, а најкасније у року од два дана писмено потврдити пријем пријаве образовних активности и обавестити подносиоца пријаве о посебним условима заштите природе и животне средине приликом обављања активности, ако их има, као и о могућностима и условима пружања тражених услуга или помоћи.</p>
				<p class="clan">Члан 42.</p>
				<p>У року од 15 дана по завршетку теренских истраживачких радова и образовних активности, носилац истраживања односно организатор образовних активности дужан је да Управљачу достави кратак извештај о току и главним резултатима спроведених истраживања и образовних активности.</p>
				<p>О завршетку елабората, односно публиковању резултата о извршеним истраживањима носилац истраживања дужан ја да обавести Управљача у року од 15 дана као и да тај елаборат или публиковани рад достави Управљачу.</p>
				<p>Ономе ко благовремено не поднесе извештај из става 1, односно не достави обавештење и елаборат или рад из става 2. овог члана, Управљач може ускратити сагласност за наредна истраживања, односно обавештење и услуге за обављање образовних активности.</p>
				<p class="clan">XI. ЧУВАРСКА СЛУЖБА </p>
				<p class="clan">Члан 43.</p>
				<p>Спровођење правила унутрашњег реда обезбеђује и непосредни надзор на подручју Специјалног резервата природе врши чуварска служба<span class="v2-clan-left-1"> 
				Установе „Резервати природе”, Зрењанин</span>.</p>
				<p>Чуварску службу чине, односно послове чуварске службе у својству лица са законским овлашћењима и обавезама непосредно обављају чувари заштићеног подручја (у даљем тексту: чувар) и руководилац чуварске службе.</p>
				<p>Чувар може истовремено обављати и послове чувара шума, ловочувара или рибочувара, а руководилац и друге послове у оквиру радног места и стручне спреме којом располаже.</p>
				<p>Чувар је за свој посао у чуварској служби непосредно одговоран руководиоцу, а руководилац је за свој посао у чуварској служби непосредно одговоран директору<span class="v2-clan-left-1"> 
				Установе</span>.</p>
				<p>Број чувара утврђује <span class="v2-clan-left-1">Установa 
				„Резервати природе”, Зрењанин</span> Правилником о систематизацији и организацији послова и радних места, а врста и обим конкретних послова које чувар обавља утврђује се уговором о раду или другим појединачним актом, у складу са законом.</p>
				<p class="hide-change">*Службени гласник РС, број 50/2018</p>
				<p class="clan">Члан 44. </p>
				<p>За време службе, чувар носи службену одећу коју прописује Министар на којој се налази знак заштићеног подручја, знак заштите природе и идентификациона плочица чувара заштићеног подручја.</p>
				<p class="clan">Члан 45.</p>
				<p>Чувар за време службе може носити оружје. </p>
				<p>Врсту, услове и правила ношења и употребе и начин чувања оружја утврђује Управљач у складу са Законом. </p>
				<p class="clan">Члан 46.</p>
				<p>Чувар поседују службену легитимацију којом доказује идентитет, статус службеног лица и овлашћења у складу са Законом.</p>
				<p>Чувар је дужан да у вршењу одговарајућих службених радњи претходно покаже службену легитимацију.</p>
				<p>Службену легитимацију чувару издаје Управљач на обрасцу који прописује Министар. </p>
				<p>О издатим легитимацијама Управљач води евиденцију.</p>
				<p>Чувар који је престао да врши чуварску службу, дужан је да службену легитимацију у року од три дана од дана престанка службе врати Управљачу, коју ће Управљач одмах поништити и ту чињеницу унети у евиденцију из става 4. овог члана. </p>
				<p>У случају губитка или нестанка службене легитимације чувар је дужан да о овоме одмах обавести Управљача.</p>
				<p>Изгубљена или нестала легитимација брише се из евиденције о издатим легитимацијама, а чувару се издаје нова легитимација.</p>
				<p class="clan">Члан 47.</p>
				<p>Рад чуварске службе организује се на терену тако што чувар врши непосредни надзор и контролише спровођење правила унутрашњег реда на једном чуварском рејону. Чувар је одговоран за унутрашњи ред у рејону за који је задужен.</p>
				<p>Чуварски рејон Специјалног резервата природе у смислу овог правилника, чине следећи рејони:</p>
				<p>Рејон 1:</p>
				<p>– Локалитет 1: Аутохтоне плавне шуме и мртваја на локалитету Врбак;</p>
				<p>– Локалитет 2: Аутохтоне плавне шуме и мртваја на локалитету Царске земље;</p>
				<p>– Локалитет 3: Велика провала – Језеро;</p>
				<p>– Локалитет 4: Аутохтоне плавне шуме, влажна и мочварна ливада на локалитету Свињски јарош;</p>
				<p>Рејон 2:</p>
				<p>– Локалитет 5: Аутохтоне плавне шуме изнад ушћа Јегричка;</p>
				<p>– Локалитет 9: Станиште ларви Тиског цвета</p>
				<p>– Локалитет 10: Аутохтоне плавне шуме и мртваја на локалитету Јегмеч</p>
				<p>– Локалитет 11: Станиште језичастог љутића</p>
				<p>– Локалитет 12: Аутохтоне плавне шуме и мртваја на локалитету Арадачки Ајлаш</p>
				<p>Рејон 3:</p>
				<p>– Локалитет 6: Мртваја Врбица;</p>
				<p>– Локалитет 7: Аутохтоне плавне шуме, влажне ливаде на локалитету Врањачка Тоња</p>
				<p>– Локалитет 8: Аутохтоне плавне шуме и мртваја нa локалитету Бечкеречка ада</p>
				<p>– Локалитет 13: Аутохтоне плавне шуме између Арадачког Ајлаша и Комоња</p>
				<p>– Локалитет 14: Мртваја Комоњ и аутохтоне плавне шуме на локалитету Тоња, Велика и Мала Красница.</p>
				<p class="clan">Члан 48. </p>
				<p>У вршењу чуварске службе, дужност чувара је да:</p>
				<p>1. прати односно надгледа кретање и активности Посетилаца и других Корисника; </p>
				<p>2. прати стање биљних и животињских врста и других вредности Специјалног резервата природе и води евиденцију о њима;</p>
				<p>3. пружа податке, помоћ и услуге Посетиоцима при обиласку и разгледању Специјалног резервата природе;</p>
				<p>4. прати и пружа друге потребне услуге организаторима и учесницима научних и других истраживања и образовних активности;</p>
				<p>5. сарађује са надлежним инспектором и обавештава о стварима из његове надлежности; </p>
				<p>6. сарађује са органом унутрашњих послова и према указаној потреби тражи његову помоћ; </p>
				<p>7. саставља записник, обавештава руководиоца и обавља друге овде неспоменуте послове, у складу са законом и актом Управљача;</p>
				<p>8. обавештава други надлежни орган о извршењу забрањених односно противправних радњи које су регулисане прописима из надлежности тог органа и о њиховим извршиоцима уколико су познати.</p>
				<p class="clan">Члан 49.</p>
				<p>Када чувар утврди или основано претпостави да је Посетилац, односно Корисник заштићеног подручја учинио радњу супротно правилима унутрашњег реда или мерама заштите природе прописаним у складу са законом, овлашћен је да:</p>
				<p>1) легитимише лице затечено у вршењу недозвољених радњи, а лице затечено без личних исправа чији му идентитет није познат, приведе надлежном органу унутрашњих послова; </p>
				<p>2) затражи да му лице предочи/покаже сагласност, дозволу, одобрење, пријаву радова, улазницу или други документ којим доказује статус Корисника односно Посетиоца и неко од права у вези радова и активности које обавља;</p>
				<p>3) изврши преглед свих врста возила и товара;</p>
				<p>4) изврши сваки преглед, осим станова и других просторија за чији је преглед потребан судски налог, а посебно преглед:</p>
				<p> – пртљага и личних ствари,</p>
				<p> – улова и средстава за лов и риболов,</p>
				<p> – алата и средстава за сакупљање биљака и животиња;</p>
				<p>5) привремено одузме предмете и средства којима је извршен прекршај или кривично дело и предмете који су настали или прибављени извршењем таквог дела, укључујући делове и примерке живог и неживог света, као и да ове предмете, без одлагања, преда управљачу заштићеног подручја ради чувања;</p>
				<p>6) затражи успостављање претходног стања, односно нареди мере за спречавање и уклањање штетних последица, а посебно:</p>
				<p>– привремено забрани радове и активности које се обављају без прописаних сагласности или одобрења, као што су научна и друга истраживања, образовне и спортске активности и сл.,</p>
				<p>– забрани на лицу места радове и активности које се обављају противно одредбама овог правилника и правилима противпожарне заштите,</p>
				<p>– нареди пуштање на слободу, односно враћање у природу здравих и неповређених примерака животиња, уколико је то за њих безбедно.</p>
				<p class="clan">Члан 50. </p>
				<p>Када утврди радњу учињену супротно правилима унутрашњег реда или мерама заштите природе прописаним у складу са законом, чувар саставља записник. </p>
				<p>Садржај записника или опис који се уноси у записник је саопштавање оног што је затечено, нађено, утврђено или на други начин прибављено и констатовано. </p>
				<p>У садржај се обавезно уносе:</p>
				<p>– име и презиме чувара природе, као и идентификациони број чувара;</p>
				<p>– рејон Специјалног резервата природе где се записник сачињава;</p>
				<p>– подаци о извршиоцима недозвољене радње, а ако је извршилац непознат то се констатује уз основану претпоставку о могућем извршиоцу;</p>
				<p>– начин, место и време (дан и час) извршења радње, средства и алати којима је радња извршена;</p>
				<p>– подаци о сведоцима и другим расположивим доказима ако постоје;</p>
				<p>– настала штета, документована што прецизнијим подацима и по могућству фотографијом; </p>
				<p>– подаци о одузетим предметима и средствима из члана 49. став 1. тачка 5).</p>
				<p>Записник је састављен у оноликом броју примерака колико захтева конкретна ситуација, а ако је контроли присутна нека друга заинтересована страна, један примерак записника уручује се и њој.</p>
				<p>Управљач ће прописати образац записника из овог члана.</p>
				<p class="clan">Члан 51. </p>
				<p>О привремено одузетим предметима из члана 49. чувар издаје потврду са тачним подацима о врсти и количини.</p>
				<p>Управљач обезбеђује услове за одржавање и чување привремено одузетих предмета, и предузима радње за даље поступање за примерцима одузетих и нађених животињских или биљних врста, минерала, кристалних творевина, фосилних остатака и артефаката, укључујући њихово збрињавање док се ствар не реши. </p>
				<p>О привремено одузетим предметима Управљач води евиденцију са подацима о врсти количини, разлогу привременог одузимања, лицу коме су предмети привремено одузети и чувару који је предмете привремено одузео.</p>
				<p class="clan">Члан 52.</p>
				<p>Чувар у вршењу службе поступа стручно, ауторитативно и одговорно, у складу са овлашћењима која има, водећи посебно рачуна о угледу Управљача. </p>
				<p>Чувар води дневник, односно евиденцију дневних активности, чији садржај прописује Управљач. </p>
				<p class="clan">Члан 53.</p>
				<p>Чувар полаже стручни испит у складу са програмом који прописује министар. </p>
				<p>Управљач организује обуку, стручно усавршавање и проверу знања и вештина чувара.</p>
				<p>Стручни испит се полаже по Програму стручног испита за чувара заштићеног подручја. Стручни испит полаже се пред Комисијом за полагање стручног испита.</p>
				<p class="clan">Члан 54.</p>
				<p>Чувар је опремљен и радном одећом, средствима везе и превоза, потребним апаратима и инструментима и алатом, у складу са посебним актом Управљача. </p>
				<p class="clan">Члан 55.</p>
				<p>На основу записника и обавештења чувара о учињеној забрањеној односно противправној радњи, Управљач сходно стеченим околностима, врсти дела и статусу починиоца подноси одговарајућу пријаву или захтев за покретање прекршајног поступка. </p>
				<p class="clan">XII. ПРОТИВПОЖАРНА ЗАШТИТА </p>
				<p class="clan">Члан 56. </p>
				<p>На подручју Специјалног резервата природе планирају се и спроводе мере заштите од пожара у складу са Законом о заштити од пожара („Службени гласник РС”, бр. 111/09 и 20/15) и прописима донетим на основу тих закона, планом управљања Специјалног резервата природе и плановима заштите од пожара.</p>
				<p>Управљач доноси план заштите од пожара за подручје Специјалног резервата природе сходно члану 47. Закона о заштити од пожара и одредбама Уредбе о разврставању објеката, делатности и земљишта у категорије угрожености од пожара („Службени гласник РС”, број 76/10).</p>
				<p class="clan">XIII. ПРЕЛАЗНЕ И ЗАВРШНЕ ОДРЕДБЕ </p>
				<p class="clan">Члан 57. </p>
				<p>Надзор над применом овог правилника врши Министарство.</p>
				<p class="clan">Члан 58.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, уз претходно прибављену сагласност Министарства.</p>
				<p>&nbsp;</p>
				<p class="potpis">Број I-10-50/2015-172</p>
				<p class="auto-style2">У Зрењанину, 1. априла 2015. године</p>
				<p class="auto-style2">Председник Надзорног одбора,</p>
				<p class="auto-style2"><span class="bold">Предраг Бокић, </span>с.р.</p>
				<p class="auto-style2">Директор ЈП „Резервати природе Зрењанина”,</p>
				<p class="auto-style2">мр <span class="bold">Дејан Јованов, </span>с.р.</p>
	</div>


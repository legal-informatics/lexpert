


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 23. став 8. Закона о метеоролошкој и хидролошкој делатности („Службени гласник РС”, брoj 88/10), 
	</p>
	<p>Директор Републичког хидрометеоролошког завода, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о садржини и начину вођења Регистра државних мрежа метеоролошких и хидролошких станица и допунских мрежа метеоролошких и хидролошких станица, као и начину уписа у Регистар</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 117 од 12. 
	децембра 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником ближе се уређује садржина и начин вођења Регистра државних мрежа метеоролошких и хидролошких станица и допунских мрежа метеоролошких и хидролошких станица, као и начин уписа у Регистар.</p>
	<p class="clan">Члан 2.</p>
	<p>Регистар државних мрежа метеоролошких и хидролошких станица и допунских мрежа метеоролошких и хидролошких станица (у даљем тексту: Регистар) садржи податке о државним органима и другим правним лицима надлежним за станице у саставу државних мрежа метеоролошких и/или хидролошких станица, односно податке о имаоцима станица у саставу допунских мрежа метеоролошких и/или хидролошких станица, и то:</p>
	<p>1) датум и редни број уписа у Регистар;</p>
	<p>2) тип мреже (државна или допунска) и врсту мреже према програму мерења и осматрања; 
	</p>
	<p>3) власништву над мрежом; </p>
	<p>4) врсту станице (метеоролошка или хидролошка); </p>
	<p>5) пословно име, седиште и адресу правног лица/предузетника који се уписује у Регистар;</p>
	<p>6) име, презиме, адресу и јединствени матични број грађана (у даљем тексту: ЈМБГ) за физичко лице;</p>
	<p>7) порески идентификациони број (ПИБ), матични број и шифра делатности за правно лице односно предузетника;</p>
	<p>8) број и датум о упису у Регистар другог надлежног органа у којем је правно лице/предузетник регистрован;</p>
	<p>9) име, презиме и ЈМБГ лица овлашћеног за заступање;</p>
	<p>10) међународни и/или национални идентификациони број станице;</p>
	<p>11) податке о локацији станице, и то: географске координате, надморску висину, назив места и речног слива;</p>
	<p>12) податке о програму станице;</p>
	<p>13) податке о мерилима станице;</p>
	<p>14) податке о стручном кадру;</p>
	<p>15) број и датум решења о упису у Регистар;</p>
	<p>16) промене/допуне података уписаних у Регистар;</p>
	<p>17) број и датум решења о променама/допунама података;</p>
	<p>18) број и датум решења о брисању из Регистра. </p>
	<p>У Регистар се уписују и промене података, као и брисања података. </p>
	<p>Подаци из Регистра су јавни. </p>
	<p>Саставни део Регистра чини документација која се подноси уз захтев и која се чува трајно у складу са прописима којима се уређује чување архивске грађе.</p>
	<p class="clan">Члан 3.</p>
	<p>Свакој метеоролошкој, односно хидролошкој станици приликом уписа у Регистар додељује се регистарски број.</p>
	<p>Станица из става 1. овог члана може да има само један регистарски број.</p>
	<p class="clan">Члан 4.</p>
	<p>Регистар се води у облику регистарске књиге, која се води у писаном облику, на српском језику, ћириличним писмом, штампаним словима. 
	</p>
	<p>Регистарска књига састоји се од регистарских листова и састоји се из два дела:</p>
	<p>1) у првом делу регистарске књиге води се регистар метеоролошких и хидролошких станица у саставу државних мрежа метеоролошких и хидролошких станица;</p>
	<p>2) у другом делу води се регистар станица у саставу допунских мрежа метеоролошких и хидролошких станица. 
	</p>
	<p>Регистар се води и као електронска база података која се може повезивати са другим регистрима и базама података које води Републички хидрометеоролошки завод, у складу са законом којим се уређује метеоролошка и хидролошка делатност.</p>
	<p>Регистар који се води у облику регистарске књиге и регистар који се води у електронском облику садрже идентичне податке.</p>
	<p class="clan">Члан 5.</p>
	<p>Упис података у Регистар врши се по захтеву обвезника за подношење захтева за упис станица у саставу државних мрежа метеоролошких и/или хидролошких станица, односно захтеву који подноси ималац станице у саставу допунских мрежа метеоролошких и/или хидролошких станица, као и документације која се уз захтев прилаже. 
	</p>
	<p class="clan">Члан 6.</p>
	<p>Овај правилник ступа на снагу осмог дана од дана објављивања у ,,Службеном гласнику Републике Србије”. 
	</p>
	<p>&nbsp;</p>
	<p class="potpis" style="line-height: 150%; margin-top: 0">Број 011-50/12-3 
	</p>
	<p class="potpis" style="line-height: 150%; margin-top: 0">У Београду, 10. децембра 2012. године</p>
	<p class="potpis" style="line-height: 150%; margin-top: 0">Директор,</p>
	<p class="potpis" style="line-height: 150%; margin-top: 0">
	<span class="bold">Милан Дацић,</span> с.р.</p>


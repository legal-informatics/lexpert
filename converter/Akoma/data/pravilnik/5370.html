


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 54. став 3. Закона о дивљачи и ловству („Службени гласник РС”, број 18/10),</p>
	<p>Министар пољопривреде, трговине, шумарства и водопривреде, доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о начину организовања стручне службе за газдовање ловиштем</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 26 од 5. априла 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником ближе се прописује начин организовања стручне службе за газдовање ловиштем.</p>
	<p class="clan">Члан 2.</p>
	<p>Стручну службу за газдовање ловиштем чине лица која су стекла лиценцу за обављање стручних послова газдовања ловиштем и која су запослена код правног лица које је регистровано за обављање стручних послова у ловству, у складу са законом којим се уређује ловство (у даљем тексту: стручна лица). 
	</p>
	<p>Када стручну службу за газдовање ловиштем чине два или више стручних лица, корисник ловишта може својим општим актом да одреди руководиоца стручне службе, који организује и координира рад стручне службе и обавља стручне послове у ловишту. 
	</p>
	<p class="clan">Члан 3.</p>
	<p>Стручна служба за газдовање ловиштем организује се на начин да се планирани стручни послови газдовања ловиштем обављају непрестано на целој површини ловишта.</p>
	<p class="clan">Члан 4.</p>
	<p>У зависности од укупне површине, врсте ловишта по намени, врсте ловишта по коришћењу простора, типа ловишта по надморској висини и конфигурацији терена, гајених ловостајем заштићених врста дивљачи, планираних мера газдовања ловиштем, као и других природних и економских услова ловишта, програмом развоја ловног подручја у коме се то ловиште налази прописује се број стручних лица у ловиштима, с тим да максимална површина по једном стручном лицу не може бити већа од 60.000 ha.</p>
	<p class="clan">Члан 5.</p>
	<p>Стручна служба за газдовање ловиштем у погледу обављања стручних активности и послова коришћења, управљања, заштите и унапређивања популација дивљачи и њихових станишта и предузимања радњи за спровођење планских докумената организује се на начин да се обезбеди: 
	</p>
	<p>1) непрекидно праћење стања у ловишту кроз праћење ловостајем заштићене дивљачи у погледу бројности, оствареног прираста, полне, старосне и трофејне структуре за сваку врсту дивљачи, миграције дивљачи, здравственог стања и кондицију дивљачи као и услова за размножавање дивљачи и развој подмлатка;</p>
	<p>2) предузимање стручних мера у погледу:</p>
	<p>(1) организовања и извођења лова, у складу са планским документом,</p>
	<p>(2) организовања и извођења промета одстрељене дивљачи и њених делова у складу са прописима којима се уређују ветеринарство и ловство,</p>
	<p>(3) организовања и координације рада ловочуварске службе,</p>
	<p>(4) успостављања и одржавања оптималне бројности ловостајем заштићених врста дивљачи утврђене у ловној основи,</p>
	<p>(5) утврђивања бројног стања дивљачи у ловишту, </p>
	<p>(6) спровођења планских докумената, </p>
	<p>(7) употребе ловачког оружја и муниције, ловачких паса у лову, као и лова соколовима у ловиштима у којима је такав начин лова предвиђен ловном основом, 
	</p>
	<p>(8) праћења стања ловних и ловно-техничких објеката,</p>
	<p>(9) организовања оцењивања трофеја дивљачи, </p>
	<p>(10) набавке, односно производње хранива за исхрану и прихрану дивљачи по утврђеним нормативима,</p>
	<p>(11) учествовања у спровођењу превентивних ветеринарско-санитарних мера у ловишту ради здравствене заштите дивљачи,</p>
	<p>(12) спровођења превентивних мера заштите дивљачи при обављању пољопривредних и других радова у ловишту, 
	</p>
	<p>(13) обележавања, односно означавања граница ловишта, терена за обуку паса и полигона за лов дивљачи, као и ловно-техничких објеката у ловишту, 
	</p>
	<p>(14) обуке ловачких паса у ловишту,</p>
	<p>(15) учествовања у организовању ловачких испита, испита за оцењивање трофеја дивљачи и другим активностима од значаја за едукацију ловаца,</p>
	<p>(16) спровођења научно-истраживачких радова у ловишту,</p>
	<p>(17) спречавања штете на дивљачи и штете од дивљачи;</p>
	<p>3) састављање оперативних планова и програма за унапређење квалитативног и квантитативног стања дивљачи и њихових станишта у ловишту, односно газдовање ловиштем, записника, извештаја, анализа, евиденције, обављање кореспонденције и слично, као и покретање поступка израде ревизије планских докумената за газдовање ловиштем.</p>
	<p class="clan">Члан 6.</p>
	<p>Стручна служба за газдовање ловиштем у погледу функционалности, ефикасности, униформности и мобилности организује се на начин да се за стручна лица обезбеђује службено оружје, легитимација, униформа, превозно средство и друга опрема.</p>
	<p class="clan">Члан 7.</p>
	<p>Службено оружје и одговарајућа муниција стручног лица обезбеђује се и евидентира се у складу са законом којим се уређује ловство и законом којим се уређује оружје и муниција. 
	</p>
	<p>Стручно лице користи службено оружје искључиво у ловишту у коме врши дужност, за потребе спровођења мера газдовања ловиштем предвиђених ловном основом, а у складу са законом којим се уређује ловство и законом којим се уређује оружје и муниција. 
	</p>
	<p class="clan">Члан 8.</p>
	<p>Службено оружје чува се закључано и на други начин обезбеђено како не би дошло у посед неовлашћених лица, у складу са прописима којима се уређује оружје и муниција. 
	</p>
	<p>Приступ службеном оружју има овлашћено лице, у складу са прописима којима се уређује оружје и муниција.</p>
	<p class="clan">Члан 9.</p>
	<p>Овлашћено лице из члана 8. став 2. овог правилника задужује, односно раздужује службено лице службеним оружјем и одговарајућом муницијом, уз обавезну претходну контролу исправности службеног оружја. 
	</p>
	<p>Оружје се задужује, односно раздужује ненапуњено, очишћено и одвојено од муниције.</p>
	<p class="clan">Члан 10.</p>
	<p>Легитимација стручног лица издаје се у виду картице, правоугаоног облика, димензија 54х86,6mm, која је израђена од тврдог картона, са доминантним зеленим тоновима. 
	</p>
	<p>Легитимација из става 1. овог члана садржи податке о стручном лицу, правном лицу и ловишту у коме стручно лице обавља дужност, и то: име, презиме и јединствени матични број стручног лица, место за фотографију, регистарски број легитимације, назив и седиште ловишта у коме стручно лице обавља дужност, пословно име и седиште правног лица, датум и место издавања легитимације и печат и потпис издаваоца легитимације.</p>
	<p class="clan">Члан 11.</p>
	<p>Униформа стручног лица је радна и свечана, тамно зелене, односно маслинасто зелене боје. 
	</p>
	<p>Радну униформу стручног лица чини: </p>
	<p>1) капа/качкет; </p>
	<p>2) кошуља (једна летња и једна зимска); </p>
	<p>3) панталоне (једне летње и једне зимске); </p>
	<p>4) џемпер; </p>
	<p>5) рукавице; </p>
	<p>6) капут, јакна; </p>
	<p>7) ципеле; </p>
	<p>8) чизме. </p>
	<p>Свечану службену униформу стручног лица чини: </p>
	<p>1) шешир; </p>
	<p>2) кошуља (једна летња и једна зимска); </p>
	<p>3) џемпер; </p>
	<p>4) одело (једно летње и једно зимско); </p>
	<p>5) капут; </p>
	<p>6) ципеле. </p>
	<p>Стручно лице радну униформу носи за време вршења службе и не може је отуђити. 
	</p>
	<p class="clan">Члан 12.</p>
	<p>Ради обављања планираних послова стручне службе за газдовање ловиштем обезбеђује се моторно возило које се користи искључиво у ловишту. 
	</p>
	<p>Моторним возилом управљају само лица која испуњавају услове за управљање моторним возилима у складу са законом којим се уређује безбедност саобраћаја и уз овлашћење надлежног органа корисника ловишта.</p>
	<p class="clan">Члан 13.</p>
	<p>Другу опрему стручних лица чине фотоапарат, двоглед, ловачки нож и остала опрема, у складу са законом којим се уређује ловство.</p>
	<p class="clan">Члан 14.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00041/2012-09</p>
	<p class="potpis" style="line-height: 150%; margin-top: 0">У Београду, 27. марта 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Душан Петровић, </span><span class="krajzakdela">с.р.</span></p>


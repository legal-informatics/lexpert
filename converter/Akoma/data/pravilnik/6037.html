


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		color: #008000;
	}
	</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 34. став 7. Закона о подстицајима у пољопривреди и руралном развоју (,,Службени гласник РС”, бр. 10/13, 142/14, 103/15 и 101/16),</p>
				<p>Министар пољопривреде и заштите животне средине доноси</p>
				<p class="odluka-zakon">ПРАВИЛНИК</p>
				<p class="naslov">о коришћењу подстицаја за органску сточарску производњу </p>
				<p class="centar">"Службени гласник РС", бр. 41 од 28. априла 
				2017, 3 од 12. јануара 2018, 31 од 27. априла 2018, <span title="Правилник о престанку важења Правилника o коришћењу подстицаја за органску сточарску производњу ('Службени гласник РС', број 94/2019)"> 94 од 27. 
				децембра 2019 -<span class="auto-style1"> др. правилник</span></span></p>
				<p><em>НАПОМЕНА ИЗДАВАЧА: </em><span lang="SR-CYRL-RS"><em>
				Правилник је престао да важи, осим одредаба које се односе на 
				врсте подстицаја, услове, начин остваривања права на подстицаје, 
				обрасце захтева за остваривања права на подстицаје и максималан 
				износ подстицаја по кориснику и по врсти поједине мере за 
				премију за млеко, краве дојиље и квалитетна приплодна грла, на 
				основу Правилник о престанку важења Правилника o коришћењу 
				подстицаја за органску сточарску производњу ("Службени гласник 
				РС", број 94/2019), који је ступио нa снaгу наредног дaнa oд 
				дaнa oбjaвљивaњa у ,,Службeнoм глaснику Рeпубликe Србиje”, 
				односно 28. децембра 2019. године, а примењује се од 1. јануара 
				2020. године (види члан 1. Правилника - 94/2019-154).</em><o:p></o:p></span></p>
				<p class="clan">Члан 1. </p>
				<p>Овим правилником ближе се прописују врсте подстицаја за органску сточарску производњу, услови, начин остваривања права на подстицаје, обрасци захтева за остваривање права на подстицаје и максималан износ подстицаја по кориснику и по врсти поједине мере. </p>
				<p class="clan">Члан 2. </p>
				<p>Подстицаји за органску сточарску производњу обухватају следеће врсте подстицаја у одговарајућим износима по врсти поједине мере, и то за: </p>
				<p>1) премију за млеко произведено методом органске производње (у даљем тексту: премија за млеко); </p>
				<p>2) тов јунади;</p>
				<p>3) тов јагњади;</p>
				<p>4) тов јаради;</p>
				<p>5) тов свиња;</p>
				<p>6) краве дојиље;</p>
				<p>7) кошнице пчела;</p>
				<p>8) производњу конзумне рибе;</p>
				<p>9) краве за узгој телади за тов;</p>
				<p>10) квалитетне приплодне млечне краве;</p>
				<p>11) квалитетне приплодне товне краве и бикове (у даљем тексту: квалитетне приплодне товне краве);</p>
				<p>12) квалитетне приплодне овце и овнове, козе и јарчеве (у даљем тексту: квалитетне приплодне овце и козе);</p>
				<p>13) квалитетне приплодне крмаче и нерастове (у даљем тексту: квалитетне приплодне крмаче);</p>
				<p>14) родитељске кокошке тешког типа;</p>
				<p>15) родитељске кокошке лаког типа;</p>
				<p>16) родитељске ћурке;</p>
				<p>17) квалитетне приплодне матице риба шарана;</p>
				<p>18) квалитетне приплодне матице риба пастрмке.</p>
				<p>Подстицаји из става 1. овог члана утврђују се у одговарајућем износу по врсти поједине мере који се увећава 40% од износа за подстицаје који се за исту врсту мере исплаћују у складу са посебним прописом којим се уређује расподела подстицаја у пољопривреди и руралном развоју за премију за млеко, подстицаје у сточарству за тов јунади, тов свиња, тов јагњади и тов јаради, подстицаје у сточарству за краве дојиље, кошнице пчела, производњу конзумне рибе, краве за узгој телади за тов и подстицаје у сточарству за квалитетне приплодне млечне краве, квалитетне приплодне товне краве, квалитетне приплодне овце и козе, квалитетне приплодне крмаче, родитељске кокошке тешког типа, родитељске кокошке лаког типа, родитељске ћурке, квалитетне приплодне матице риба шарана и квалитетне приплодне матице риба пастрмке (у даљем тексту: квалитетна приплодна грла).</p>
				<p class="clan">Члан 3. </p>
				<p>Право на подстицаје из члана 2. став 1. овог правилника остварује правно лице, предузетник и физичко лице – носилац комерцијалног породичног пољопривредног газдинства (у даљем тексту: подносилац захтева), које поред услова прописаних законом којим се уређују подстицаји у пољопривреди и руралном развоју, односно посебним прописима којима се ближе уређују услови за остваривање права на премију за млеко, подстицаје у сточарству за тов јунади, тов свиња, тов јагњади и тов јаради, подстицаје у сточарству за краве дојиље, кошнице пчела, производњу конзумне рибе, краве за узгој телади за тов и подстицаје у сточарству за квалитетна приплодна грла, испуњава и услов да је са овлашћеном контролном организацијом (у даљем тексту: овлашћена организација) закључило уговор о вршењу контроле и сертификације у органској производњи који важи за годину за коју се подноси захтев за коришћење подстицаја, односно у случају групне сертификације да је закључило уговор о сарадњи са произвођачем, као и да је у уговору који је тај произвођач закључио са овлашћеном организацијом подносилац захтева наведен као произвођач кооперант, у складу са посебним прописом којим се ближе уређује контрола и сертификација у органској производњи и методе органске производње.</p>
				<p class="clan">Члан 4.</p>
				<p>Подстицаји за органску сточарску производњу, у зависности од врсте подстицаја, остварују се на начин утврђен посебним прописима којима се уређује остваривање права на премију за млеко, подстицаје у сточарству за тов јунади, тов свиња, тов јагњади и тов јаради, подстицаје у сточарству за краве дојиље, кошнице пчела, производњу конзумне рибе, краве за узгој телади за тов и подстицаје у сточарству за квалитетна приплодна грла.</p>
				<p class="clan">Члан 5.</p>
				<p>Захтев за премију за млеко подноси се непосредно или преко правног лица односно предузетника, у складу са законом којим се уређују подстицаји у пољопривреди и руралном развоју. </p>
				<p>Захтев из става 1. овог члана који се подноси непосредно подноси се на Обрасцу 1 – Захтев за премију за млеко произведено методом органске производње за _______ квартал у _____ години (у даљем тексту: Образац 1), који је одштампан уз овај правилник и чини његов саставни део. </p>
				<p>Уз Образац 1 подноси се изјава правног лица односно предузетника о количини примљеног млека произведеног методом органске производње дата у Прилогу 1 – Изјава правног лица односно предузетника о количини примљеног млека произведеног методом органске производње, који је одштампан уз овај правилник и чини његов саставни део. </p>
				<p>Захтев из става 1. овог члана који се подноси преко правног лица односно предузетника подноси се на Обрасцу 2 – Захтев за премију за млеко произведено методом органске производње за _______ квартал у _____ години (у даљем тексту: Образац 2), који је одштампан уз овај правилник и чини његов саставни део. </p>
				<p>Уз Образац 2 подноси се: </p>
				<p>1) списак испоручилаца млека који су предали млеко правном лицу односно предузетнику у одговарајућем кварталу календарске године дат у Прилогу 2 – Списак испоручилаца млека произведеног методом органске производње у ____ кварталу ______ године, који је одштампан уз овај правилник и чини његов саставни део; </p>
				<p>2) изјава правног лица односно предузетника о количини примљеног млека произведеног методом органске производње дата у Прилогу 3 – Изјава правног лица односно предузетника о количини примљеног млека произведеног методом органске производње, који је одштампан уз овај правилник и чини његов саставни део; </p>
				<p>3) фотокопија картона депонованих потписа, уз први захтев за премију поднет у току календарске године за коју се подноси захтев. </p>
				<p>Захтев из ст. 2. и 4. овог члана подноси се<span class="v2-clan-left-1"> 
				Министарству пољопривреде, шумарства и водопривреде</span> – Управи за аграрна плаћања (у даљем тексту: Управа), и то за:</p>
				<p>1) први и други квартал (1. јануар – 30. јун календарске године) – од 1. јула до 15. јула текуће године, </p>
				<p>2) трећи квартал (1. јул – 30. септембар календарске године) – од 1. октобра до 15. октобра текуће године, </p>
				<p>3) четврти квартал (1. октобар – 31. децембар календарске године) – од 1. јануара до 15. јануара наредне календарске године.</p>
				<p class="hide-change">*Службени гласник РС, број 31/2018</p>
				<p class="clan">Члан 6. </p>
				<p>Захтев за остваривање права на подстицаје за тов јунади у органској сточарској производњи подноси се Управи за сваку календарску годину до 31. децембра текуће календарске године, на Обрасцу 3 – Захтев за подстицаје за тов јунади у органској сточарској производњи за _______ годину, који је одштампан уз овај правилник и чини његов саставни део. </p>
				<p>Уз захтев из става 1. овог члана за грла предата кланици подноси се пријемница за откупљена грла оверена од стране кланице и надлежног ветеринарског инспектора, која је дата у Прилогу 4 – Пријемница за откупљена грла (у даљем тексту: Прилог 4), који је одштампан уз овај правилник и чини његов саставни део. </p>
				<p>Уз захтев из става 1. овог члана подноси се и копија уверења о здравственом стању животиња, оверена од стране надлежног ветеринарског инспектора.</p>
				<p class="clan">Члан 7.</p>
				<p>Захтев за остваривање права на подстицаје за тов јагњади у органској сточарској производњи подноси се за сваку календарску годину до 31. децембра текуће календарске године, на Обрасцу 4 – Захтев за подстицаје за тов јагњади у органској сточарској производњи за ______ годину, који је одштампан уз овај правилник и чини његов саставни део. </p>
				<p>Захтев за остваривање права на подстицаје за тов свиња у органској сточарској производњи подноси се за сваку календарску годину до 31. децембра текуће календарске године, на Обрасцу 5 – Захтев за подстицаје за тов свиња у органској сточарској производњи за ______ годину, који је одштампан уз овај правилник и чини његов саставни део. </p>
				<p>Захтев за остваривање права на подстицаје за тов јаради у органској сточарској производњи подноси се за сваку календарску годину до 31. децембра текуће календарске године, на Обрасцу 6 – Захтев за подстицаје за тов јаради у органској сточарској производњи за _____ годину, који је одштампан уз овај правилник и чини његов саставни део. </p>
				<p>Уз захтев из ст. 1–3. овог члана за грла предата кланици подноси се пријемница за откупљена грла из Прилога 4 овог правилника, оверена од стране кланице и надлежног ветеринарског инспектора и копија уверења о здравственом стању животиња оверена од стране надлежног ветеринарског инспектора. </p>
				<p>Захтеви из ст. 1–3. овог члана подносе се Управи. </p>
				<p class="v2-clan-1">Члан 8.</p>
				<p class="v2-clan-left-1">Захтев за остваривање права на 
				подстицаје у органској сточарској производњи за краве дојиље 
				подноси се Управи за сваку календарску годину од 3. маја текуће 
				године до 31. јануара наредне године, за грла укључена у 
				производњу од 1. јануара до 31. децембра текуће године, на 
				Обрасцу 7 – Захтев за подстицаје у органској сточарској 
				производњи за краве дојиље за ______ годину, који је одштампан 
				уз овај правилник и чини његов саставни део.&nbsp;</p>
				<p class="v2-clan-left-1">Уз захтев из става 1. овог члана 
				подноси се записник о одржаној селекцијској смотри, оверен од 
				стране основне и регионалне одгајивачке организације.&nbsp;</p>
				<p class="v2-clan-left-1">Подстицаји у органској сточарској 
				производњи за краве дојиље остварују се за краве дојиље, 
				старости преко 24 месеца, које припадају товним грлима чисте 
				расе, и то: херефорд, шароле, лимузин, абердин ангус, шортхорн, 
				белгијско плаво, кијанина, ромањола, маркиђана, блонд аквитен, 
				сименталац и салерс или мелезима наведених товних раса, које 
				припадају стаду намењеном за узгој телади за производњу меса.</p>
				<p class="hide-change">*Службени гласник РС, број 31/2018</p>
				<p class="clan">Члан 9.</p>
				<p>Захтев за остваривање права на подстицаје у органској сточарској производњи по кошници пчела подноси се Управи за сваку календарску годину, једанпут годишње од 3. маја до 30. јуна текуће године, на Обрасцу 8 – Захтев за подстицаје у органској сточарској производњи по кошници пчела за ______ годину, који је одштампан уз овај правилник и чини његов саставни део.</p>
				<p>Лице из члана 3. овог правилника право на подстицаје у органској сточарској производњи по кошници пчела може да оствари под условом да има најмање десет кошница пчела.</p>
				<p class="clan">Члан 10.</p>
				<p>Захтев за остваривање права на подстицаје за производњу конзумне рибе у органској сточарској производњи (у даљем тексту: конзумне рибе) подноси се Управи за сваку календарску годину до 31. децембра текуће календарске године на Обрасцу 9 – Захтев за подстицаје у органској сточарској производњи за производњу конзумне рибе за ______ годину, који је одштампан уз овај правилник и чини његов саставни део. </p>
				<p>Уз захтев из става 1. овог члана за произведену конзумну рибу подноси се: </p>
				<p>1) копија отпремнице, доставнице или пријемнице оверенa од стране правног лица, односно предузетника који се бави расецањем и прерадом меса рибе, односно прометом рибе на мало који има одговарајући објекат одобрен у складу са законом којим се уређује ветеринарство и који је уписан у Централни регистар објеката у складу са законом којим се уређује безбедност хране;</p>
				<p>2) обрачун подстицаја за производњу конзумне рибе у ______ години дат у Прилогу 5 – Обрачун подстицаја за производњу конзумне рибе у______ години, који је одштампан уз овај правилник и чини његов саставни део;</p>
				<p>3) изјава правног лица, односно предузетника о количини примљене конзумне рибе дата у Прилогу 6 – Изјава правног лица, односно предузетника о количини примљене конзумне рибе, који је одштампан уз овај правилник и чини његов саставни део.</p>
				<p>За извезену конзумну рибу уз захтев из става 1. овог члана подноси се:</p>
				<p>1) копија међународне ветеринарске потврде (сертификата), издате у складу са законом којим се уређује ветеринарство оверена од стране надлежног ветеринарског инспектора као и копија Јединствене царинске исправе, издате у складу са законом којим се уређује царински поступак;</p>
				<p>2) обрачун подстицаја за произвeдену и извезену конзумну рибу у ______ години дат у Прилогу 7 – Обрачун подстицаја за произведену и извезену конзумну рибу у ______ години, који је одштампан уз овај правилник и чини његов саставни део.</p>
				<p class="clan">Члан 11.</p>
				<p>Захтев за остваривање права на подстицаје за краве за узгој телади за тов у органској сточарској производњи подноси се Управи за сваку годину од 3. маја до 30. септембра текуће календарске године, за краве отељене у периоду од 1. септембра претходне календарске године до 31. августа текуће календарске године на Обрасцу 10 – Захтев за подстицаје за краве за узгој телади за тов у органској сточарској производњи за ______ годину, који је одштампан уз овај правилник и чини његов саставни део.</p>
				<p class="clan">Члан 12.</p>
				<p>Захтев за подстицаје у органској сточарској производњи за квалитетна приплодна грла подноси се Управи, и то: </p>
				<p>1) од 20. маја до 30. октобра текуће године; </p>
				<p>2) од 1. до 31. јануара наредне године – за грла укључена у производњу од 15. октобра до 31. децембра претходне календарске године. </p>
				<p>Захтев из става 1. овог члана подноси се на Обрасцу 11 – Захтев за подстицаје за квалитетна приплодна грла у органској сточарској производњи за ______ годину, који је одштампан уз овај правилник и чини његов саставни део. </p>
				<p>Зaхтeв из стaвa 1. oвoг члaнa пoднoси сe пoсeбнo зa свaку врсту квaлитeтних приплoдних грлa, с тим дa сe зa исту врсту квaлитeтних приплoдних грлa пoднoси сaмo jeдaн зaхтeв у пeриoду из стaвa 1. тaчкa 1) oвoг члaнa, oднoснo у пeриoду из стaвa 1. тaчкa 2) oвoг члaнa, a зa истo грлo зaхтeв мoжe дa сe пoднeсe jeднoм зa jeдну кaлeндaрску гoдину.</p>
				<p>Уз захтев из става 1. овог члана подноси се извод из главне матичне евиденције за квалитетна приплодна грла за која се подноси захтев, оверен од стране oсновне<span class="v2-clan-left-1">
				</span>&nbsp;и главне одгајивачке организације.</p>
				<p>Лице из члана 3. овог правилника право на подстицаје у органској сточарској производњи за квалитетна приплодна грла остварује без обзира на број квалитетних приплодних грла.</p>
				<p class="hide-change">*Службени гласник РС, број 31/2018</p>
				<p class="clan">Члан 13.</p>
				<p>За остваривање права на подстицаје из члана 2. овог правилника, поред докумената који се достављају уз захтеве из чл. 5–12. овог правилника, доставља се и копија уговора закљученог са овлашћеном организацијом са роком важења за годину за коју се подноси захтев за коришћење подстицаја, односно у случају групне сертификације копија уговора о сарадњи са произвођачем и копија уговора који је тај произвођач закључио са овлашћеном организацијом у којем је подносилац захтева наведен као произвођач кооперант.</p>
				<p class="clan">Члан 14.</p>
				<p>За подстицаје из чл. 5–12. овог правилника Управа утврђује испуњеност прописаних услова за остваривање права на подстицаје, одобрава исплату и даје налог за пренос средстава на наменски рачун пољопривредног газдинства код пословне банке, у складу са законом којим се уређују подстицаји у пољопривреди и руралном развоју. </p>
				<p class="clan">Члан 15. </p>
				<p>Укупно за све врсте подстицаја из члана 2. овог правилника корисник подстицаја може да оствари максимално 55.000.000 динара. </p>
				<p class="clan">Члан 16. </p>
				<p>Изузетно у 2017. години лице из члана 3. овог правилника може да оствари право на подстицај за краве за узгој телади за тов у органској сточарској производњи, за краве отељене у периоду од 1. јануара до 31. августа 2017. године.</p>
				<p class="clan">Члан 17.</p>
				<p>Даном ступања на снагу овог правилника престаје да важи Правилник о коришћењу подстицаја за органску производњу (,,Службени гласник РС”, бр. 52/14, 57/14, 71/14, 62/15 и 33/16), у делу који се односи на премију за млеко и органску сточарску производњу и Правилник о коришћењу подстицаја у органској сточарској производњи за краве дојиље („Службени гласник РС”, бр. 94/13 и 42/14).</p>
				<p class="clan">Члан 18.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”. </p>
				<p class="potpis">Број 110-00-00089/2017-09</p>
				<p class="potpis">У Београду, 25. априла 2017. године</p>
				<p class="potpis">Министар,</p>
				<p class="potpis"><span class="bold">Бранислав Недимовић,</span> с.р.</p>
				<p class="potpis">&nbsp;</p>
				<p class="clan" style="text-align: right">Прилози</p>
				<p>&nbsp;</p>
				<p><em>НАПОМЕНА ИЗДАВАЧА: Правилником о изменама Правилника о 
				коришћењу подстицаја за органску сточарску производњу ("Службени 
				гласник РС", број 31/2018) измењени су Обрасци 1-11 и Прилози 
				1-7 (види члан 4. Правилника - 31/2018-85).</em></p>
				<p>&nbsp;</p>
				<p><a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=429600&amp;regactid=429600" target="_blank" class="auto-style1">Образац 1 – Захтев за премију за млеко произведено методом органске производње за _______ квартал у _____ години (са 
				прилогом 1)</a></p>
				<p><a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=429600&amp;regactid=429600" target="_blank" class="auto-style1">Образац 2 – Захтев за премију за млеко произведено методом органске производње за _______ квартал у _____ години 
				(са прилозима 2. и 3.)</a></p>
				<p><a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=429600&amp;regactid=429600" target="_blank" class="auto-style1">Образац 3 – Захтев за подстицаје за тов јунади у органској сточарској производњи за _______ годину</a></p>
				<p><a href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=429600&amp;regactid=429600" target="_blank" class="auto-style1">Образац 4 – Захтев за подстицаје за тов јагњади у органској сточарској производњи за ______ годину</a></p>
				<p><a href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=429600&amp;regactid=429600" target="_blank" class="auto-style1">Образац 5 – Захтев за подстицаје за тов свиња у органској сточарској производњи за ______ годину</a></p>
				<p><a href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=429600&amp;regactid=429600" target="_blank" class="auto-style1">Образац 6 – Захтев за подстицаје за тов јаради у органској сточарској производњи за _____ годину (са прилогом 4)</a></p>
				<p><a href="http://www.pravno-informacioni-sistem.rs/SlGlasnikPortal/prilozi/7.html&amp;doctype=reg&amp;abc=cba&amp;eli=true&amp;eliActId=429600&amp;regactid=429600" target="_blank" class="auto-style1">Образац 7 – Захтев за подстицаје у органској сточарској производњи за краве дојиље за ______ годину</a></p>
				<p><a href="http://www.pravno-informacioni-sistem.rs/SlGlasnikPortal/prilozi/8.html&amp;doctype=reg&amp;abc=cba&amp;eli=true&amp;eliActId=429600&amp;regactid=429600" target="_blank" class="auto-style1">Образац 8 – Захтев за подстицаје у органској сточарској производњи по кошници пчела за ______ годину</a></p>
				<p><a href="http://www.pravno-informacioni-sistem.rs/SlGlasnikPortal/prilozi/9.html&amp;doctype=reg&amp;abc=cba&amp;eli=true&amp;eliActId=429600&amp;regactid=429600" target="_blank" class="auto-style1">Образац 9 – Захтев за подстицаје у органској сточарској производњи за производњу конзумне рибе за ______ годину (са прилозима 5-7.)</a></p>
				<p><a href="http://www.pravno-informacioni-sistem.rs/SlGlasnikPortal/prilozi/10.html&amp;doctype=reg&amp;abc=cba&amp;eli=true&amp;eliActId=429600&amp;regactid=429600" target="_blank" class="auto-style1">Образац 10 – Захтев за подстицаје за краве за узгој телади за тов у органској сточарској производњи за ______ годину</a></p>
				<p><a href="http://www.pravno-informacioni-sistem.rs/SlGlasnikPortal/prilozi/11.html&amp;doctype=reg&amp;abc=cba&amp;eli=true&amp;eliActId=429600&amp;regactid=429600" target="_blank" class="auto-style1">Образац 11 – Захтев за подстицаје за квалитетна приплодна грла у органској сточарској производњи за ______ годину</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 42. став 5. Закона о транспорту опасног терета („Службени гласник РС”, број 88/10), </p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="naslov">ПРАВИЛНИК</p>
				<p class="naslov" style="margin-top: 0">о програму и начину полагања испита за стручну оспособљеност за обављање послова возача возила за транспорт опасног терета, саставу комисије и износу трошкова полагања испита</p>
				<p class="clan" style="margin-top: 0">"Службени гласник РС", број 125 од 14. 
				новембра 2014.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописује се програм и начин полагања испита за обављање послова возача возила за транспорт опасног терета (у даљем тексту: испит), састав испитне комисије која проверава стручну оспособљеност за обављање послова возача возила за транспорт опасног терета (у даљем тексту: испитна комисија) и износ трошкова полагања испита. </p>
				<p class="clan">Члан 2.</p>
				<p>Испит се полаже по програму прописаном овим правилником који се састоји од следећих испитних области: </p>
				<p>1) Основног познавања транспорта опасног терета;</p>
				<p>2) Специјалистичке области за транспорт у цистернама;</p>
				<p>3) Специјалистичке области за транспорт експлозивних материја и предмета класе 1 АДР;</p>
				<p>4) Специјалистичке области за транспорт радиоактивних материја класе 7 АДР;</p>
				<p>5) Обнове знања из Основног познавања транспорта опасног терета;</p>
				<p>6) Обнове знања из Специјалистичке стручне оспособљености.</p>
				<p class="clan">Члан 3.</p>
				<p>Питања из области Основног познавања транспорта опасног терета су: </p>
				<p>1) општи захтеви којима се уређује транспорт опасног терета;</p>
				<p>2) главне врсте опасности;</p>
				<p>3) информација о заштити животне средине путем надзирања транспорта отпада;</p>
				<p>4) одговарајуће превентивне мере и мере безбедности за разне врсте опасности;</p>
				<p>5) чињења након незгоде (прва помоћ, безбедност саобраћаја, основна знања о употреби заштитне опреме, писана упутства итд.);</p>
				<p>6) обележавање, означавање, постављање великих ознака опасности (налепница) и наранџастих ознака;</p>
				<p>7) шта возач треба, односно шта не треба да чини у току транспорта опасног терета;</p>
				<p>8) сврха и начин рада техничке опреме на возилима;</p>
				<p>9) забранe утовара мешовитог терета у исто возило или контејнер;</p>
				<p>10) мере предострожности које треба предузети у току утовара или истовара опасног терета;</p>
				<p>11) опште информације о грађанским обавезама;</p>
				<p>12) информације о мултимодалним транспортним поступцима;</p>
				<p>13) руковања комадима за отпрему и њихово слагање;</p>
				<p>14) саобраћајна ограничења у тунелима и упутства о понашању у тунелима (превенција незгода, безбедност, мере у случају избијања пожара или у другим ванредним околностима итд.);</p>
				<p>15) питања свести о знaчају безбедности.</p>
				<p>Питања из Специјалистичке области за транспорт опасног терета у цистернама су: </p>
				<p>1) понашање возила на друму, укључујући ту и померање терета;</p>
				<p>2) посебни захтеви који се односе на возила;</p>
				<p>3) општа теоријска знања о системима за пуњење и пражњење;</p>
				<p>4) посебне одредбе које се примењују приликом коришћења ових возила (сертификат о одобрењу за возило за транспорт опасног терета, одобрена обележја, означавање великим ознакама опасности и означавање наранџастим таблама, итд.).</p>
				<p>Питања из Специјалистичке области за транспорт експлозивних материја и предмета класе 1 АДР су: </p>
				<p>1) посебне врсте опасности у вези са експлозивним и пиротехничким материјама и предметима;</p>
				<p>2) посебни захтеви за мешовито товарење материја и предмета класе 1 АДР.</p>
				<p>Питања из Специјалистичке области за транспорт радиоактивних материја класе 7 АДР су:</p>
				<p>1) посебне врсте опасности у вези са јонизујућим зрачењем;</p>
				<p>2) посебни захтеви за комад за отпрему, руковање, заједничко товарење и слагање радиоактивних материја;</p>
				<p>3) посебне мере које треба предузети у случају удеса приликом транспорта радиоактивних материја.</p>
				<p>Област обнове знања из члана 2. став 1. тач. 5) и 6) овог правилника, садржи питања из:</p>
				<p>1) члана 3. овог правилника;</p>
				<p>2) измена и допуна АДР; </p>
				<p>3) Закона о транспорту опасног терета.</p>
				<p class="clan">Члан 4.</p>
				<p>Правни извори за испитна питања из члана 3. овог правилника су:</p>
				<p>1) Поглавље 8.2 Европског споразума о међународном друмском транспорту опасног терета – АДР („Службени гласник РС – Међународни уговори”, бр. 
				<a target="_blank" href="http://www.pravno-informacioni-sistem.rs/SlGlasnikPortal/viewdoc?uuid=b5f480e2-9758-4521-8baa-56633023c2c3">
				<font color="#008000">2/10</font></a>, 
				<a target="_blank" href="http://www.pravno-informacioni-sistem.rs/SlGlasnikPortal/extref/39d12538-e06a-4c21-ae49-403a57ce337f&amp;actid=&amp;regactid=312795&amp;doctype=reg&amp;latest=true&amp;firstCall=true">
				<font color="#008000">14/13 и 2/14 – исправка</font></a>) са изменама и допунама; </p>
				<p>2) Закон о транспорту опасног терета („Службени гласник РС”, број 88/10).</p>
				<p class="clan">Члан 5.</p>
				<p>Кандидат за полагање испита за стручну оспособљеност за обављање послова возача возила за транспорт опасног терета (у даљем тексту: возач), полаже испит пред испитном комисијом коју образује Управа за транспорт опасног терета (у даљем тексту: Управа).</p>
				<p>Испитна комисија има председника и два члана.</p>
				<p>Председник и чланови испитне комисије имају своје заменике.</p>
				<p>Испитну комисију чине стручњаци у областима из члана 2. став 1. тач. 1), 2), 3) и 4).</p>
				<p class="clan">Члан 6.</p>
				<p>Испит за возача полаже се писмено заокруживањем једног од понуђених одговора.</p>
				<p>Испит из области Основног познавања транспорта oпасног терета, возач полаже тако што одговара на 30 питања у трајању од 60 минута, при чему број нетачних одговора може да буде максимално шест.</p>
				<p>Испит из Специјалистичке области за транспорт у цистернама возач полаже тако што одговара на 20 питања у трајању од 40 минута, при чему број нетачних одговора може да буде максимално четири.</p>
				<p>Испит из Специјалистичке области за транспорт експлозивних материја и предмета класе 1 АДР возач полаже тако што одговара на 20 питања у трајању од 40 минута, при чему број нетачних одговора може да буде максимално четири.</p>
				<p>Испит из Специјалистичке области за транспорт радиоактивних материја класе 7 АДР возач полаже тако што одговара на 20 питања у трајању од 40 минута, при чему број нетачних одговора може да буде максимално четири.</p>
				<p>Испит из области обнове знања возач полаже тако што одговара на 15 питања у трајању од 30 минута, при чему број нетачних одговора може да буде максимално три.</p>
				<p class="clan">Члан 7.</p>
				<p>Возач који поседује важећи сертификат о стручној оспособљености за обављање послова возача возила за транспорт опасног терета полаже испит из области Основног познавања транспорта опасног терета током последње године пре истека рока важења сертификата. </p>
				<p>Возач полаже испит из области обнове знања из специјалистичке стручне оспособљености за коју има важећи сертификат.</p>
				<p class="clan">Члан 8.</p>
				<p>Привредно друштво, односно друго правно лице које је овлашћено да обавља послове стручног оспособљавања возача (у даљем тексту: организатор) или друго лице, Управи подноси пријаву за полагање испита која садржи:</p>
				<p>1) име и презиме возача;</p>
				<p>2) датум и место рођења возача;</p>
				<p>3) место и адресу пребивалишта и држављанство возача; </p>
				<p>4) ознаку категорије моторног возила за коју возач има возачку дозволу; </p>
				<p>5) број важеће возачке дозволе; </p>
				<p>6) податак о надлежном органу који је издао возачку дозволу. </p>
				<p>Уз пријаву из става 1. овог члана прилаже се:</p>
				<p>1) назив испита који возач полаже;</p>
				<p>2) дигитална фотографија возача у формату „jpg” резолуције 600 dpi и величине до 100 Kb;</p>
				<p>3) скениран потпис возача сачињен црном хемијском оловком на белом папиру у формату „jpg” резолуције 600 dpi и величине до 100 Kb, ако пријаву подноси организатор;</p>
				<p>4) потврда о извршеном стручном оспособљавању према програму по којем возач полаже испит, не старију од 90 дана;</p>
				<p>5) копија сертификата о стручној оспособљености за обављање послова возача возила за транспорт опасног терета, ако возач полаже испит из Области обнове знања за специјалистичку стручну оспособљеност;</p>
				<p>6) доказ о извршеној уплати административне таксе за одговарајући испит.</p>
				<p>Пре полагања испита, испитна комисија проверава идентитет возача увидом у јавну исправу са фотографијом.</p>
				<p>Возачи који полажу испит из Области обнове знања за специјалистичку стручну оспособљеност, пре почетка полагања испита дају на увид члановима испитне комисије оригинални сертификат о стручној оспособљености за обављање послова возача возила за транспорт опасног терета.</p>
				<p class="clan">Члан 9.</p>
				<p>Успех возача на испиту оцењује се оценом „положио” или „није положио”.</p>
				<p>Резултати испита саопштавају се по завршеном испиту. </p>
				<p>Возач који није положио испит може поново полагати испит у року не краћем од 14 дана, од дана полагања испита.</p>
				<p>Након саопштавања резултата, возач може извршити увид у резултат свог писменог испита.</p>
				<p class="clan">Члан 10.</p>
				<p>Испитна комисија саставља записник о току испита, који потписују председник и чланови испитне комисије, односно њихови заменици.</p>
				<p class="clan">Члан 11.</p>
				<p>Трошкови полагања испита износе за: </p>
				<p>1) испит из области Основног познавања транспорта опасног терета – 4.000,00 динара;</p>
				<p>2) испит из: </p>
				<p>(1) Специјалистичке области за транспорт у цистернама – 2.000,00 динара; </p>
				<p>(2) Специјалистичке области за транспорт експлозивних материја и предмета класе 1 АДР – 2.000,00 динара; </p>
				<p>(3) Специјалистичке области за транспорт радиоактивних материја класе . АДР – 2.000,00 динара; </p>
				<p>(4) Обнове знања из области Основног познавања транспорта опасног терета – 2.000,00 динара;</p>
				<p>3) испит из: </p>
				<p>(1) Обнове знања из Специјалистичке области за транспорт у цистернама – 1.000,00 динара; </p>
				<p>(2) Обнове знања из Специјалистичке области за транспорт експлозивних материја и предмета класа 1 АДР – 1.000,00 динара; </p>
				<p>(3) Обнове знања из Специјалистичке области за транспорт радиоактивних материја класе 7 АДР – 1.000,00 динара.</p>
				<p>Ако се у истом термину, после испита из Основног познавања транспорта опасног терета, полаже један или више испита из става 1. тачка 2) подтач. (1), (2) или (3), укупни трошкови полагања испита износе 6.000,00 динара.</p>
				<p>Трошкови полагања испита из става 1. овог члана уплаћују се на посебан рачун у корист буџета Републике Србије.</p>
				<p class="clan">Члан 12.</p>
				<p>Даном ступања на снагу овог правилника престаје да важи Правилник о стручном оспособљавању возача моторних возила којима се превозе опасне материје и других лица која учествују у превозу тих материја („Службени лист СФРЈ”, број 17/91) и Правилник о програму и начину полагања испита за стручну оспособљеност за обављање послова возача возила за транспорт опасног терета, саставу комисије и износу трошкова полагања испита („Службени гласник РС”, број 27/13).</p>
				<p class="clan">Члан 13.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-21/2014-01</p>
				<p class="auto-style1">У Београду, 4. новембра 2014. године</p>
				<p class="auto-style1">Министар, </p>
				<p class="auto-style1">проф. др <span class="bold">Зорана Михајловић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
a {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 22. став 2. Закона о транспорту опасног терета („Службени гласник РС”, број 88/10),</p>
				<p>Mинистар грађевинарства, саобраћаја и инфраструктуре доноси </p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о програму, начину и висини трошкова полагања испита за издавање Сертификата о стручној оспособљености за саветника за безбедност у транспорту опасног терета</p>
				<p class="auto-style1">"Службени гласник РС", број 57 од 29. јуна 
				2015.</p>
				<p class="auto-style1">&nbsp;</p>
				<p class="clan">Члан 1.</p>
				<p>Овим правилником прописује се програм, начин и висина трошкова полагања испита за издавање Сертификата о стручној оспособљености за саветника за безбедност у транспорту опасног терета (у даљем тексту: Сертификат за саветника), као и програм, начин и висина трошкова полагања испита за продужење рока важења Сертификата за саветника. </p>
				<p class="clan">Члан 2.</p>
				<p>Програм полагања испита за издавање Сертификата за саветника и програм полагања испита за продужење рока важења Сертификата за саветника обухватa:</p>
				<p>1) Закон о транспорту опасног терета („Службени гласник РС”, број 88/10);</p>
				<p>2) потврђене међународне споразуме, и то:</p>
				<p>(1) 
				<a href="http://www.e-glasnik.rs/SlGlasnikPortal/viewdoc?uuid=b5f480e2-9758-4521-8baa-56633023c2c3" target="_blank">Европски споразум о међународном друмском транспорту опасног терета („Службени гласник РС – Међународни уговори”, број 2/10, у даљем тексту: ADR</a>);</p>
				<p>(2) Додатак Ц Конвенције о међународним превозима железницом (COTIF) – Правилник за међународни железнички транспорт опасне робе („Службени гласник РС – Међународни уговори”, број 2/13, у даљем тексту: RID);</p>
				<p>(3) 
				<a href="http://www.e-glasnik.rs/SlGlasnikPortal/viewdoc?uuid=eb32794d-7c58-44db-9e3d-fdebd1d62417" target="_blank">Европски споразум о међународном транспорту опасног терета унутрашњим пловним путевима („Службени гласник РС – Међународни уговори”, број 3/10, у даљем тексту: ADN</a>).</p>
				<p class="clan">Члан 3. </p>
				<p>Испитом за издавање Сертификата за саветника (у даљем тексту: испит) проверава се стручна оспособљеност кандидата за саветника за безбедност у транспорту опасног терета (у даљем тексту: кандидат).</p>
				<p class="clan">Члан 4. </p>
				<p>Испит се полаже пред Комисијом коју образује Управа за транспорт опасног терета (у даљем тексту: Управа), у складу са законом.</p>
				<p>Комисију чине председник, три члана и секретар.</p>
				<p>Чланови комисије могу имати заменике.</p>
				<p class="clan">Члан 5.</p>
				<p>Пријаву за полагање испита подноси послодавац код кога је кандидат запослен, привредно друштво код кога се кандидат стручно оспособљавао за саветника или кандидат лично.</p>
				<p>Уз пријаву за полагање испита подноси се: </p>
				<p>1) диплома о степену стручне спреме (оверена фотокопија);</p>
				<p>2) доказ о радном искуству на пословима у вези транспорта опасног терета у трајању од једне године за кандидата са стеченим високим образовањем, односно пет година за кандидата са стеченим средњим образовањем;</p>
				<p>3) потврда о стручној оспособљености за саветника коју издаје привредно друштво код кога се кандидат стручно оспособљавао, која важи најдуже годину дана од дана издавања;</p>
				<p>4) фотокопија личне карте;</p>
				<p>5) доказ о уплати трошкова полагања испита. </p>
				<p>Пријава за полагање испита подноси се у складу са обавештењем објављеним на интернет страници Управе. </p>
				<p class="clan">Члан 6.</p>
				<p>Управа, у јануару текуће године, објављује датуме за најмање три испитна рока за ту годину.</p>
				<p>Испитни рок може се организовати, и мимо утврђених рокова за најмање петнаест кандидата, највише три пута годишње.</p>
				<p>Временски интервал између два узастопна испитна рока не може бити краћи од месец дана.</p>
				<p class="clan">Члан 7.</p>
				<p>Испит се одржава у Београду, у седишту Управе.</p>
				<p>Испит се може одржати и на другој локацији за најмање петнаест кандидата, ако постоје одговарајући технички услови, што утврђује Комисија.</p>
				<p class="clan">Члан 8.</p>
				<p>Испит се полаже писмено.</p>
				<p>Испит траје три сата, ако се полаже један вид саобраћаја.</p>
				<p>Ако се полажу два вида саобраћаја, испит траје четири сата.</p>
				<p>Ако се полажу сва три вида саобраћаја, испит траје пет сати.</p>
				<p>Испит се може полагати и за поједине области, сходно пододељку 1.8.3.13 ADR/RID/ADN и тада испит траје три сата.</p>
				<p>На испиту је дозвољено коришћење потврђених међународних споразума ADR/RID/ADN и Закона о транспорту опасног терета, као и подзаконских прописа донетих на основу тог закона који су усаглашени са међународним прописима.</p>
				<p class="clan">Члан 9.</p>
				<p>Испит се састоји од питања из општег дела, посебног дела за вид саобраћаја и студије случаја.</p>
				<p>Општи део је заједнички за сва три вида саобраћаја и чини га најмање 20 питања која се вреднују са укупно 45 бодова.</p>
				<p>Посебан део за ADR/RID/ADN чини најмање пет питања која се вреднују са укупно 15 бодова.</p>
				<p>Студија случаја за ADR/RID/ADN вреднује се са укупно 40 бодова.</p>
				<p>Ако се сходно пододељку 1.8.3.13 ADR/RID/ADN испит полаже само за поједине области, испит чини најмање 20 питања која се вреднују са укупно 60 бодова и студија случаја која се вреднује са укупно 40 бодова.</p>
				<p class="clan">Члан 10.</p>
				<p>Ако кандидат поседује важећи Сертификат за саветника, може полагати испит за продужење рока важења Сертификата за саветника. </p>
				<p>Рок важења Сертификата за саветника продужава се за пет година, ако је ималац Сертификата за саветника у години његовог истека, а пре датума истицања, положио испит за продужење рока важења Сертификата за саветника.</p>
				<p>Рок важења Сертификата за саветника из става 2. овог члана почиње да тече од датума истека рока важења претходног Сертификата за саветника.</p>
				<p>Испит за продужење рока важења Сертификата за саветника састоји се од питања из општег дела, посебног дела за вид саобраћаја и студије случаја.</p>
				<p>Општи део је заједнички за сва три вида саобраћаја и чини га најмање 15 питања која се вреднују са укупно 45 бодова.</p>
				<p>Посебан део за ADR/RID/ADN чини најмање пет питања која се вреднују са укупно 15 бодова.</p>
				<p>Студија случаја за ADR/RID/ADN се вреднује са укупно 40 бодова.</p>
				<p class="clan">Члан 11.</p>
				<p>Свако испитно питање вреднује се са једним или више бодова.</p>
				<p>Комисија утврђује списак испитних питања и начин бодовања.</p>
				<p>Успех кандидата на испиту оцењује се оценом „положио” или „није положио”. </p>
				<p>Кандидат је „положио” испит ако има најмање 70% освојених бодова по виду саобраћаја. </p>
				<p>Број бодова освојен на општем делу испита рачуна се у збиру са посебним делом и студијом случаја за сваки вид саобраћаја.</p>
				<p class="clan">Члан 12.</p>
				<p>Кандидату који је положио испит издаје се Сертификат за саветника. </p>
				<p>Сертификат за саветника важи пет година за све видове саобраћаја за које је положен испит, од датума када је положен испит за први вид саобраћаја. </p>
				<p>Ако кандидат који поседује Сертификат за саветника накнадно положи испит за други вид саобраћаја, издаје му се нови сертификат за саветника у којем се наводи сваки вид саобраћаја који је кандидат положио.</p>
				<p>Претходни Сертификат за саветника враћа се Управи и поништава се.</p>
				<p class="clan">Члан 13.</p>
				<p>Кандидат, који није положио испит у целини полаже поправни испит.</p>
				<p>На поправном испиту кандидат полаже део испита који се односи на вид саобраћаја који није положио, ако је имао испит за више видова саобраћаја.</p>
				<p>Кандидату који је положио општи део испита, тај део испита се признаје приликом полагања поправног испита за други вид саобраћаја. </p>
				<p>Положени општи део испита важи годину дана од дана када је кандидат положио испит за најмање један вид саобраћаја.</p>
				<p>Пријава за полагање поправног испита подноси се Управи без уплате трошкова полагања испита са назнаком: „поправни испит за саветника за безбедност у транспорту опасног терета”.</p>
				<p>Ако је између испита и поправног испита истекао рок важења потврде о стручној оспособљености за саветника, подноси се нова потврда.</p>
				<p>У пријави се наводи вид саобраћаја за који кандидат полаже поправни испит (ADR, RID или ADN, односно комбинацију поправног испита).</p>
				<p class="clan">Члан 14.</p>
				<p>Ако кандидат пријави полагање испита, а неоправдано не приступи полагању испита (односно поправног испита) или одустане од започетог полагања, сматраће се да је изашао на испит и да није положио испит.</p>
				<p>Кандидат који није положио испит, полаже поправни испит у наредном испитном року, а најдуже до истека рока важења потврде о стручној оспособљености кандидата.</p>
				<p class="clan">Члан 15.</p>
				<p>Пре почетка испита, кандидат на првој страни, која чини део записника, уноси следеће податке: своје име и презиме, потпис, занимање, вид саобраћаја за који полаже испит ADR/RID/ADN, односно назив појединих области испита према 1.8.3.13 ADR/RID/ADN, назив послодавца ако је кандидат запослен, број телефона и адресу електронске поште ако их кандидат поседује, место и датум одржавања испита.</p>
				<p>Записник о испиту води комисија. </p>
				<p>Поред података, из става 1. овог члана записник садржи и: име и презиме председника, чланова и секретара комисије и њихове потписе, постављена питања, начин бодовања испитних питања и постигнут успех према сваком виду саобраћаја.</p>
				<p>Записник потписују председник, чланови и секретар комисије.</p>
				<p class="clan">Члан 16.</p>
				<p>Након сваког испита, Управа у року од седам дана на својој интернет страници објављује списак питања са испита и резултате успеха кандидата.</p>
				<p>Управа води јединствени списак испитних питања који је састављен од питања са свих претходно одржаних испита.</p>
				<p class="clan">Члан 17.</p>
				<p>Висина трошкова полагања испита за издавање Сертификата за саветника износи 15.000 динара.</p>
				<p>Висина трошкова полагања испита за продужење рока важења Сертификата за саветника износи 10.000 динара.</p>
				<p>Трошкови из ст. 1. и 2. овог члана уплаћују се на рачун буџета Републике Србије.</p>
				<p>Трошкове полагања испита из ст. 1. и 2. овог члана сноси кандидат или послодавац код кога је кандидат запослен.</p>
				<p class="clan">Члан 18.</p>
				<p>Даном ступања на снагу овог правилника престаје да важи Правилник о програму, начину и висини трошкова полагања испита за издавање Сертификата о стручној оспособљености за саветника за безбедност у транспорту опасног терета („Службени гласник РС”, број 44/13).</p>
				<p class="clan">Члан 19.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 119-01-00056/2015-01</p>
				<p class="auto-style2">У Београду, 19. јуна 2015. године</p>
				<p class="auto-style2">Министар,</p>
				<p class="auto-style2">проф. др <span class="bold">Зорана Михајловић, </span>с.р.</p>
	</div>


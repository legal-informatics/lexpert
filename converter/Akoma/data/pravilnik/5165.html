


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 6. став 1. Закона о техничким захтевима за производе и оцењивању усаглашености („Службени гласник РС”, број 36/09) и члана 44. став 1. Закона о електронским комуникацијама („Службени гласник РС”, број 44/10), на предлог Републичке агенције за електронске комуникације,</p>
	<p>Министар културе, информисања и информационог друштва доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о радио опреми и телекомуникационој терминалној опреми</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 11 од 14. 
	фебруара 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. УВОДНЕ ОДРЕДБЕ</p>
	<p class="bold">Предмет правилника</p>
	<p class="clan">Члан 1.</p>
	<p>Овим правилником прописују се битни захтеви за радио опрему и телекомуникациону терминалну опрему (у даљем тексту: РиТТ опрема) и други захтеви и услови који морају да буду испуњени за стављање на тржиште и/или употребу РиТТ опреме, поступци оцењивања усаглашености РиТТ опреме, знак усаглашености и означавање усаглашености и захтеви које мора да испуни тело за оцењивање усаглашености да би било именовано за оцењивање усаглашености. 
	</p>
	<p class="bold">Подручје примене</p>
	<p class="clan">Члан 2.</p>
	<p>Овај правилник примењује се на РиТТ опрему.</p>
	<p>Овај правилник примењује се и на медицинске уређаје и активне медицинске имплантате који за свој рад употребљавају радио-таласе, као и на уређаје који се, као саставни делови или комплетни уређаји, уграђују у возила. 
	</p>
	<p>Овај правилник не примењује се на:</p>
	<p>1) РиТТ опрему коју употребљавају радиоаматери, осим радиоаматерске опреме која је доступна на тржишту;</p>
	<p>2) РиТТ опрему која је намењена поморским и ваздухопловним радио-комуникацијама, а која је предмет посебних прописа;</p>
	<p>3) радио и телевизијске пријемнике намењене искључиво за пријем радио и телевизијских програма;</p>
	<p>4) РиТТ опрему коју искључиво за своје потребе користе државни органи надлежни за послове одбране, за унутрашње послове и Безбедносно-информативна агенција.</p>
	<p class="bold">Значење појединих израза</p>
	<p class="clan">Члан 3.</p>
	<p>Поједини изрази који се употребљавају у овом правилнику имају следеће значење: 
	</p>
	<p>1) Декларација о усаглашености је исправа којом произвођач или његов овлашћени заступник потврђује да РиТТ опрема на коју се односи ова исправа испуњава битне захтеве из овог правилника; 
	</p>
	<p>2) заступник је правно лице или предузетник регистрован у Републици Србији, односно физичко лице са пребивалиштем у Републици Србији, које је произвођач писмено овластио да за његов рачун предузима радње из овлашћења, а у вези са стављањем производа на тржиште Републике Србије;</p>
	<p>3) радио опрема је производ или његова одговарајућа компонента која омогућава комуникацију емитовањем и/или пријемом радиоталаса, уз употребу радио-фреквенцијског спектра намењеног земаљским или свемирским радио комуникацијама;</p>
	<p>4) радио-фреквенцијски спектар је део електромагнетног спектра који се односи на радио-фреквенције конвенционално смештене у опсегу од 9 kHz до 3000 GHz;</p>
	<p>5) класа опреме је класа која означава поједине врсте уређаја који се у смислу овог правилника сматрају истим или сличним и интерфејсе за које су ти уређаји пројектовани, при чему уређај може припадати у више класа опреме;</p>
	<p>6) интерфејс је терминална тачка мреже, која је физичка прикључна тачка на којој корисник приступа јавној електронској комуникационој мрежи и/или радиоинтерфејс који одређује радио пут између радио опреме, заједно са њиховим техничким спецификацијама, које обухватају детаљне техничке карактеристике тих интерфејса;</p>
	<p>7) штетна сметња је нежељени сигнал који деградира квалитет преноса, омета, прекида или на други начин угрожава рад одређеног електронског комуникационог уређаја или система, који функционише у складу са дефинисаним критеријумима квалитета преноса сигнала;</p>
	<p>8) телекомуникациона терминална опрема је производ, односно његова компонента, која се, у целини или делимично, користи за пружање електронских комуникационих услуга, а прикључује се директно или индиректно, било којим путем, на интерфејсе јавних електронских комуникационих мрежа;</p>
	<p>9) уређај је било која опрема која обухвата радио опрему и/или телекомуникациону терминалну опрему;</p>
	<p>10) произвођач је правно лице, предузетник или физичко лице које израђује производ или лице које се представља као произвођач стављањем на производ свог пословног имена, имена или назива, жига, неке друге препознатљиве ознаке или на други начин;</p>
	<p>11) хармонизовани стандард је стандард донет од стране европских организација за стандардизацију и то: Европског комитета за стандардизацију (CEN), Европског комитета за стандардизацију у области електротехнике (CENELEC) или Европског института за стандарде у области телекомуникација (ETSI), на основу налога Европске Комисије и који је објављен у Службеном листу Европске уније; 
	</p>
	<p>12) стављање на тржиште је прво чињење доступним опреме на тржишту Републике Србије ради испоруке или употребе, са или без накнаде; 
	</p>
	<p>13) стављање у употребу јесте прво коришћење опреме за њену предвиђену намену у Републици Србији; 
	</p>
	<p>14) знак усаглашености је ознака коју произвођач ставља на производ и којим се потврђује да је тај производ усаглашен са прописаним техничким захтевима.</p>
	<p class="clan">II. БИТНИ И ДРУГИ ЗАХТЕВИ И УСЛОВИ ЗА РиТТ ОПРЕМУ</p>
	<p class="bold">Битни захтеви за РиТТ опрему</p>
	<p class="clan">Члан 4.</p>
	<p>РиТТ опрема мора да испуњава битне захтеве који се односе на: </p>
	<p>1) заштиту здравља и безбедности људи и других корисника, укључујући и битне захтеве у вези са безбедношћу у складу са посебним прописом којим се уређује област електричне опреме која је намењена за коришћење у оквиру одређених граница напона, али без примене граница напона из тог прописа;</p>
	<p>2) електромагнетску компатибилност (EMC) која је уређена посебним прописом.</p>
	<p>Радио опрема, поред захтева из става 1. тач. 1) и 2) овог члана, мора да се пројектује и производи на начин који омогућава ефикасно коришћење радио-фреквенцијског спектра, а ради избегавања штетних сметњи. 
	</p>
	<p class="bold">Додатни захтеви за РиТТ опрему</p>
	<p class="clan">Члан 5.</p>
	<p>За поједине класе и поткласе РиТТ опреме, као и уређаје посебног типа изузетно се могу прописати и додатни захтеви који се односе на: 
	</p>
	<p>1) умрежавање са другим уређајима и прикључење на одговарајуће интерфејсе;</p>
	<p>2) заштиту електронских комуникационих мрежа од могућих злоупотреба, ометања рада, односно значајног умањивања квалитета услуге;</p>
	<p>3) заштиту података о личности и приватности претплатника и корисника;</p>
	<p>4) осигуравање спречавања злоупотреба и превара;</p>
	<p>5) осигуравање приступа хитним службама;</p>
	<p>6) олакшавање употребе особама с инвалидитетом.</p>
	<p class="bold">Техничке спецификације интерфејса</p>
	<p class="clan">Члан 6.</p>
	<p>Техничке спецификације интерфејса морају да буду детаљно описане да би се производила телекомуникациона терминална опрема која омогућава све електронске комуникационе услуге које се пружају путем тих интерфејса и морају посебно да садрже све потребне податке који омогућавају произвођачима опреме да обављају одговарајућа испитивања, према сопственом избору, а која су неопходна да би били задовољени битни захтеви из члана 4. овог правилника, који се примењују на телекомуникациону терминалну опрему. 
	</p>
	<p class="bold">Класе РиТТ опреме</p>
	<p class="clan">Члан 7.</p>
	<p>Класе РиТТ опреме су:</p>
	<p>1) РиТТ опрема I Класе, која представља РиТТ опрему која се слободно, без ограничења, може ставити на тржиште Републике Србије и/или употребу;</p>
	<p>2) РиТТ опрема II Класе, која представља опрему чије је стављање на тржиште и/или употребу ограничено у складу са законом којим се уређују технички захтеви за производе и оцењивање усаглашености, због тога што та опрема ствара штетне сметње, представља опасност по здравље људи или онемогућава ефикасну употребу радио-фреквенцијског спектра.</p>
	<p>Листа класа и поткласа опреме наведена је у Прилогу 8. овог правилника који је одштампан уз овај правилник и чини његов саставни део.</p>
	<p class="bold">Претпоставка усаглашености</p>
	<p class="clan">Члан 8.</p>
	<p>Ако је уређај израђен у складу са српским стандардима, којим су преузети одговарајући хармонизовани стандарди или делови тих стандарда, сматра се да та опрема испуњава битне захтеве из члана 4. овог правилника.</p>
	<p>Претпоставка усаглашености из става 1. овог члана ограничена је на обим примењених стандарда са списка стандарда, као и релевантних битних захтева који су утврђени у тим стандардима.</p>
	<p>Списак српских стандарда којима се преузимају хармонизовани стандарди из области РиТТ опреме саставља и објављује министар надлежан за област електронских комуникација у складу са законом којим се уређују технички захтеви за производе и оцењивање усаглашености и прописом донетим на основу тог закона.</p>
	<p class="clan">III. СТАВЉАЊЕ РиТТ ОПРЕМЕ НА ТРЖИШТЕ</p>
	<p class="clan">Члан 9.</p>
	<p>РиТТ опрема се слободно ставља на тржиште и/или употребу у Републици Србији ако испуњава битне захтеве из члана 4. овог правилника и ако се инсталира, одржава и користи у складу са својом предвиђеном наменом.</p>
	<p>РиТТ опрема која не испуњава неки од захтева из члана 4. овог правилника и остале захтеве и услове, може да се излаже и представља на сајмовима, изложбама или другим сличним јавним манифестацијама, ако се на тој опреми налази видна и јасно истакнута ознака да се таква опрема не може стављати на тржиште нити користити у Републици Србији.</p>
	<p>Јавно излагање и представљање опреме из става 2. овог члана могуће је само ако су претходно предузете одговарајуће мере за спречавање електромагнетских сметњи.</p>
	<p class="clan">Члан 10.</p>
	<p>Произвођач, његов заступник или увозник РиТТ опреме, ако произвођач или његов заступник није регистрован на територији Републике Србије, уз производ пружа: 
	</p>
	<p>1) упутство за употребу на српском језику;</p>
	<p>2) техничке карактеристике те опреме;</p>
	<p>3) податке о врстама интерфејса на које се та опрема може прикључити;</p>
	<p>4) истакнуто упозорење о могућим ограничењима коришћења радио опреме, односно о потреби прибављања дозволе за коришћење радио фреквенције.</p>
	<p>Произвођач РиТТ опреме, његов заступник или увозник, ако произвођач или његов заступник није регистрован на територији Републике Србије, може, на захтев корисника, да учини доступним примерак Декларације о усаглашености са битним захтевима из члана 4. овог правилника, односно фото-копију оригиналне Декларације о усаглашености (EC Declaration of Conformity) са преводом на српски језик.</p>
	<p>Произвођач РиТТ опреме, његов заступник или увозник, ако произвођач или његов заступник није регистрован на територији Републике Србије, може примерак Декларације о усаглашености са битним захтевима из члана 4. овог правилника, односно фото-копију оригиналне Декларације о усаглашености (EC Declaration of Conformity), са преводом на српски језик, да учини доступним и на својим службеним Интернет страницама, при чему мора да приложи и адресу Интернет странице у упутству за употребу РиТТ опреме. 
	</p>
	<p>РиТТ опрема приликом стављања на тржиште Републике Србије мора имати знак усаглашености из члана 19. овог правилника, а у са складу са Прилогом 7, који је одштампан уз овај правилник и чини његов саставни део. 
	</p>
	<p class="bold">Стављање РиТТ опреме у употребу и право прикључења<br>на мрежу 
	</p>
	<p class="clan">Члан 11.</p>
	<p>РиТТ опрема може да се стави у употребу у складу са својом предвиђеном наменом ако испуњава захтеве и друге услове утврђене овим правилником. 
	</p>
	<p class="bold">Заштитна клаузула</p>
	<p class="clan">Члан 12.</p>
	<p>Употреба РиТТ опреме која је стављена на тржиште Републике Србије, која испуњава захтеве из члана 4. овог правилника, на коју је стављен знак усаглашености из члана 19, коју прати Декларација о усаглашености РиТТ опреме и која се користи у складу са предвиђеном наменом или у условима који се могу разумно предвидети, може се ограничити или забранити ако та опрема ствара штетне сметње, представља опасност по здравље људи или онемогућава ефикасну употребу радио-фреквенцијског спектра, а у складу са законом којим се уређују технички захтеви за производе и оцењивање усаглашености.</p>
	<p class="clan">IV. ТЕЛО ЗА ОЦЕЊИВАЊЕ УСАГЛАШЕНОСТИ, ПОСТУПЦИ ЗА ОЦЕЊИВАЊЕ УСАГЛАШЕНОСТИ И ОЗНАЧАВАЊЕ УСАГЛАШЕНОСТИ РиТТ ОПРЕМЕ</p>
	<p class="clan">Члан 13.</p>
	<p>Оцењивање усаглашености РиТТ опреме са битним захтевима из члана 4. овог правилника може да спроведе, односно да у њему учествује:</p>
	<p>1) произвођач;</p>
	<p>2) именовано тело за оцењивање усаглашености (у даљем тексту: Именовано тело).</p>
	<p class="bold">Именовано тело</p>
	<p class="clan">Члан 14.</p>
	<p>Именовано тело може да обавља послове оцењивања усаглашености РиТТ опреме, ако испуњава захтеве за оцењивање усаглашености из Прилога 5, који је одштампан уз овај правилник и чини његов саставни део.</p>
	<p>Именовано тело се одређује на основу решења о именовању које доноси министар надлежан за послове електронских комуникација, а на начин и по поступку који је уређен законом којим се уређују технички захтеви за производе и оцењивање усаглашености и посебним прописом. 
	</p>
	<p class="bold">Поступак за оцењивање усаглашености РиТТ опреме који спроводи произвођач</p>
	<p class="clan">Члан 15.</p>
	<p>Оцењивање усаглашености РиТТ опреме са битним захтевима из члана 4. овог правилника спроводи Произвођач применом Поступка интерне контроле производње у складу са Прилогом 1, који је одштампан уз овај правилник и чини његов саставни део. 
	</p>
	<p class="bold">Поступци за оцењивање усаглашености РиТТ опреме које спроводи или у којима учествује Именовано тело</p>
	<p class="clan">Члан 16.</p>
	<p>Именовано тело учествује у поступку Интерне контроле производње и испитивања уређаја у складу са Прилогом 2, који је одштампан уз овај правилник и чини његов саставни део.</p>
	<p>Именовано тело спроводи:</p>
	<p>1) Поступак оцењивања усаглашености прегледом техничке документације у складу са Прилогом 3, који је штампан уз овај правилник и чини његов саставни део;</p>
	<p>2) Поступак оцењивања усаглашености путем потпуног обезбеђивања квалитета у складу са Прилогом 4, који је штампан уз овај правилник и чини његов саставни део.</p>
	<p class="bold">Примењени поступци за оцењивање усаглашености по врстама РиТТ опреме</p>
	<p class="clan">Члан 17.</p>
	<p>За телекомуникациону терминалну опрему, која за свој рад не употребљава радио- таласе, као и за радио опрему која ради само као пријемник, поступак оцењивања усаглашености спроводи се, према избору произвођача опреме, у складу са прилозима 1, 3. или 4. овог правилника.</p>
	<p>За опрему која користи радио талас, а која не обухвата опрему из става 1. овог члана, а за коју је произвођач опреме применио стандарде из члана 8. овог правилника у поступак оцењивања усаглашености спроводи се, према избору произвођача опреме, у складу са прилозима 2, 3. или 4. овог правилника. 
	</p>
	<p>За опрему која користи радио таласе, а која не обухвата опрему из става 2. овог члана, а за коју произвођач опреме није применио стандарде из члана 8. овог правилника или их је применио делимично, поступак оцењивања усаглашености спроводи се, према избору произвођача опреме, у складу са прилозима 3. или 4. овог правилника. 
	</p>
	<p class="bold">Потврда о усаглашености</p>
	<p class="clan">Члан 18.</p>
	<p>Произвођач, његов заступник или увозник ако произвођач или његов заступник није регистрован на територији Републике Србије, пре стављања на тржиште РиТТ опреме на коју се примењује овај правилник, по свом избору, доставља Именованом телу примерак Декларације о усаглашености те опреме или њену оверену фотокопију са припадајућом техничком документацијом у складу са Прилогом 3. ради потврђивања усаглашености РиТТ опреме са захтевима из овог правилника.</p>
	<p>На основу приложене документације из става 1. овог члана Именовано тело, ако утврди усаглашеност РиТТ опреме, издаје потврду о усаглашености те опреме са битним захтевима из члана 4. овог правилника. 
	</p>
	<p>Потврда о усаглашености опреме садржи, нарочито: пословно име, односно назив произвођача, назив овог правилника и број службеног гласила у коме је тај правилник објављен, врсту опреме и ознаку типа опреме чија се усаглашеност потврђује.</p>
	<p>Потврда о усаглашености из става 2. овог члана важи за исти тип, односно врсту РиТТ опреме истог произвођача три године од дана издавања ове потврде.</p>
	<p>Именовано тело води евиденцију о издатим потврдама из става 2. овог члана и на захтев произвођача или његовог заступника, односно увозника, ако произвођач или његов заступник није регистрован на територији Републике Србије, издаје извод из евиденције који садржи, нарочито податке о пословном имену или називу произвођача и врсти, односно типу РиТТ опреме за који је издата Потврда о усаглашености и року њеног важења.</p>
	<p>Евиденцију о издатим потврдама Именовано тело објављује на својој службеној интернет страници.</p>
	<p>За нове испоруке РиТТ опреме истог произвођача и исте врсте, односно типа РиТТ oпреме за коју је издата Потврда о усаглашености није потребно достављати Именованом телу документацију из става 1. овог члана, а као доказ о важењу издате Потврде о усаглашености користи се извод из евиденције из става 5. овог члана.</p>
	<p>На основу Потврде о усаглашености или извода из евиденције издатих од Именованог тела, произвођач или његов заступник, односно увозник, ако произвођач или његов заступник није регистрован на територији Републике Србије, ставља на РиТТ опрему Српски знак усаглашености.</p>
	<p>Трошкове прегледа документације и издавања Потврде о усаглашености сноси подносилац документације из става 1. овог члана.</p>
	<p>Висина трошкова из става 9. овог члана одређује се ценовником Именованог тела и она мора бити сразмерна обиму и сложености документације која се прегледа и времену које је потребно за обављање тог прегледа.</p>
	<p>За издавање извода из евиденције из става 5. овог члана могу се наплатити трошкови издавања, највише до висине неопходних трошкова за израду извода, што се утврђује ценовником Именованог тела.</p>
	<p>Достављање документације и прибављање Потврде о усаглашености из ст. 1. и 2. овог члана, не односи се на произвођача РиТТ опреме која је произведена у Републици Србији и за коју је оцењивање усаглашености спроведено од стране Именованог тела у складу са прилозима 1, 2. и 4. овог правилника.</p>
	<p class="bold">Означавање усаглашености РиТТ опреме </p>
	<p class="clan">Члан 19.</p>
	<p>РиТТ опрема, која је у складу са свим одговарајућим битним захтевима из члана 4. овог правилника, пре стављања на тржиште мора бити означена знаком усаглашености у складу са Прилогом 7. овог правилника, који је штампан уз овај правилник и чини његов саставни део.</p>
	<p>Знак усаглашености на РиТТ опрему ставља произвођач или његов заступник, односно увозник, ако произвођач или његов заступник није регистрован на територији Републике Србије, на видном месту тако да буде читљив и неизбрисив, у складу са прописом којим се одређује начин стављања и употреба знакова усаглашености.</p>
	<p>На РиТТ опрему се могу стављати и други знакови, симболи, натписи или друге ознаке, под условом да се тиме не смањује видљивост, читљивост и/или значење знака усаглашености.</p>
	<p>Ако је одређена РиТТ опрема предмет и других прописа којима се уређују друга питања, а којима се такође прописује стављање знака усаглашености, стављени знак усаглашености означава да је та опрема усаглашена и са захтевима тих других прописа.</p>
	<p>Ако се оцењивање усаглашености РиТТ опреме спроводи у складу са поступцима оцењивања усаглашености из прилога 2, 3. или 4. овог правилника , уз ознаку усаглашености мора се навести и регистарски број тела за оцењивање усаглашености. 
	</p>
	<p>Поред ознака из ст. 1 – 5. овог члана, РиТТ опрема II Класе се означава у складу са Прилогом 8.2. овог правилника.</p>
	<p>На РиТТ опрему се не могу стављати други знакови, симболи, натписи или друге ознаке чије стављање је забрањено законом којим се уређују технички захтеви за производе и оцењивање усаглашености.</p>
	<p class="bold">Неодговарајуће означавање</p>
	<p class="clan">Члан 20.</p>
	<p>Неодговарајућим означавањем РиТТ опреме, сматра се стављање знака, симбола, натписа или друге ознаке чије стављање је забрањено законом којим се уређују технички захтеви за производе и оцењивање усаглашености, као и:</p>
	<p>1) стављање знака усаглашености на РиТТ опрему на коју се не примењује овај правилник;</p>
	<p>2) непостојање знака усаглашености на РиТТ опреми која је усаглашена са захтевима из овог правилника.</p>
	<p>Стављање и употреба знака усаглашености, као и других знакова, симбола, натписа или других ознака, обезбеђује се у складу са законом којим се уређују технички захтеви за производе и оцењивање усаглашености и посебним прописом донетим на основу тог закона.</p>
	<p class="clan">V. ПРЕЛАЗНЕ И ЗАВРШНЕ ОДРЕДБЕ </p>
	<p class="clan">Члан 21.</p>
	<p>Од дана ступања на снагу овог правилника до дана ступања на снагу потврђеног међународног уговора о оцењивању усаглашености и прихватању индустријских производа са Европском унијом, означавање усаглашености уређаја, на које се примењује овај правилник, обавља се стављањем Српског знака усаглашености у складу са овим правилником и посебним прописима.</p>
	<p>Ако уговор из става 1. овог члана не буде закључен, означавање усаглашености уређаја стављањем Српског знака усаглашености обавља се до дана приступања Републике Србије Европској унији.</p>
	<p>Од дана ступања на снагу потврђеног међународног уговора о оцењивању усаглашености и прихватању индустријских производа са Европском унијом означавање усаглашености апарата на које се примењује овај правилник обавља се стављањем CE знака у складу са овим правилником и посебним прописима. 
	</p>
	<p>Ако уговор из става 1. овог члана не буде закључен, означавање усаглашености уређаја стављањем CE знака обавља се од дана приступања Републике Србије Европској унији. 
	</p>
	<p class="clan">Члан 22.</p>
	<p>Од дана ступања на снагу потврђеног међународног уговора о оцењивању усаглашености и прихватању индустријских производа са Европском унијом члан 18. овог правилника престаје да важи. 
	</p>
	<p>Ако уговор из става 1. овог члана не буде закључен, члан 18. овог правилника престаје да важи од дана приступања Републике Србије Европској унији. 
	</p>
	<p class="clan">Члан 23.</p>
	<p>Одредбе овог правилника не примењују се на уређаје који су стављени на тржиште Републике Србије према прописима који су важили до дана ступања на снагу овог правилника.</p>
	<p class="bold">Прописи који престају да важе</p>
	<p class="clan">Члан 24.</p>
	<p>Даном почетка примене овог правилника престаје да важи Правилник о радио опреми и телекомуникационој терминалној опреми („Службени гласник РС”, број 67/11).</p>
	<p class="bold">Ступање на снагу Правилника </p>
	<p class="clan">Члан 25.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јуна 2012. године.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00002/2012-06</p>
	<p class="potpis" style="line-height: 150%; margin-top: 0">У Београду, 3. фебруара 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0"><b>Предраг Марковић,</b> с.р.</p>
	<p class="potpis">&nbsp;</p>
	<p align="right">ПРИЛОГ 1. </p>
	<p class="bold">Интерна контрола производње</p>
	<p>Овај прилог прописује начин оцењивања усаглашености у којем произвођач или његов овлашћени заступник утврђује и изјављује да РиТТ опрема испуњава битне захтеве из члана 4. овог правилника. Произвођач или његов овлашћени заступник издаје Декларацију о усаглашености и сваки уређај означава знаком усаглашености из члана 19. овог правилника. 
	</p>
	<p>Произвођач мора да припреми техничку документацију из става 4. овог прилога, коју он или његов овлашћени заступник чувају у периоду од најмање десет година од дана производње последњег таквог уређаја и дају је на увид надлежном инспектору, у складу са његовим захтевом.</p>
	<p>У случају када произвођач нема седиште у Републици Србији, а нема ни овлашћеног заступника у Републици Србији, чување техничке документације и давања на увид надлежном инспектору преузима лице које је одговорно за стављање РиТТ опреме на тржиште.</p>
	<p>Техничка документација мора да омогући оцењивање усаглашености РиТТ опреме са битним захтевима из члана 4. овог правилника и мора да обухвати пројектовање, производњу и рад уређаја, а посебно мора да садржи следеће: 
	</p>
	<p>– општи опис уређаја;</p>
	<p>– идејни пројекат, производне нацрте и шеме компонената и других саставних делова;</p>
	<p>– описе и објашњења потребна за разумевање наведених производних шема и нацрта за рад уређаја;</p>
	<p>– списак хармонизованих стандарда који су примењени у потпуности или делимично, а када хармонизовани стандарди не постоје или нису примењиви, описе и објашњења решења на основу којих је остварено да битни захтеви из члана 4. овог правилника буду испуњени;</p>
	<p>– резултате спроведених прорачуна, испитивања и др.;</p>
	<p>– извештаје о обављеним испитивањима и мерењима.</p>
	<p>Произвођач или његов овлашћени заступник мора да чува примерак Декларације о усаглашености заједно са техничком документацијом.</p>
	<p>Произвођач мора да предузме све потребне мере како би производни поступак осигурао усаглашеност произведених уређаја са техничком документацијом из става 4. овог прилога и са условима утврђеним законом којим се уређују технички захтеви за производе и оцењивање усаглашености.</p>
	<p>&nbsp;</p>
	<p align="right">ПРИЛОГ 2. </p>
	<p class="bold">Поступак интерне контроле производње и испитивање уређаја</p>
	<p>Поступак интерне контроле производње и испитивања уређаја спроводи се применом поступка за оцењивање усаглашености из Прилога 1. и следећих додатних захтева: 
	</p>
	<p>1. За све врсте уређаја сва битна радио испитивања мора да спроведе произвођач самостално или да се та испитивања обаве у његово име. Именовано тело за оцењивање усаглашености, које одабере произвођач, одлучује о томе која се битна радио испитивања морају обавити, осим у случају када су та радио испитивања утврђена стандардима из члана 8. овог правилника.</p>
	<p>2. Произвођач или његов овлашћени заступник мора да дâ изјаву да су обављена сва битна радио испитивања из тачке 1. овог прилога и да радио опрема испуњава битне захтеве из члана 4. овог правилника и да на радио опрему стави регистарски број Именованог тела.</p>
	<p>&nbsp;</p>
	<p align="right">ПРИЛОГ 3.</p>
	<p class="bold">Поступак оцењивања усаглашености прегледом техничке документације</p>
	<p>Поступак оцењивања усаглашености прегледом техничке документације спроводи се применом поступка за оцењивање усаглашености из Прилога 2. и следећих додатних захтева:</p>
	<p>1. Произвођач, његов заступник или увозник, ако произвођач или његов заступник није регистрован на територији Републике Србије, подноси једном или ка више Именованих тела захтев за оцењивање усаглашености РиТТ опреме. У случају да је произвођач, његов заступник или увозник, ако произвођач или његов заступник није регистрован на територији Републике Србије, поднео захтев за оцењивање усаглашености те опреме ка више Именованих тела, обавештава свако од тих тела о подношењу захтева другим Именованим телима. Уз захтев за оцењивање усаглашености прилаже се техничка документација коју чини документација из Прилога 1. став 4. овог правилника и изјава о обављеним радио испитивањима из Прилога 2. овог правилника (ако се ради о РиТТ опреми из члана 17. ст. 2. и 3.). 
	</p>
	<p>2. Именовано тело мора да размотри приложену техничку документацију из тачке 1. овог прилога и да да изјаву о усаглашености да је РиТТ опрема усаглашена са битним захтевима из члана 4. овог правилника, ако утврди да је та усаглашеност правилно доказана. Ако Именовано тело утврди да усаглашеност РиТТ опреме са битним захтевима из члана 4. овог правилника није правилно доказана, произвођачу или његовом овлашћеном заступнику, као и другим укљученим именованим телима за оцењивање усаглашености, у року од 30 дана од дана пријема захтева, доставља мишљење да РиТТ опрема не испуњава битне захтеве из члана 4. овог правилника.”</p>
	<p>3. По давању изјаве из тачке 2. овог прилога произвођач или његов овлашћени заступник издаје Декларацију о усаглашености и сваки уређај означава знаком усаглашености из члана 19. овог правилника.</p>
	<p>4. Произвођач, његов заступник или увозник, ако произвођач или његов заступник није регистрован на територији Републике Србије, у периоду од најмање десет година од дана производње последњег таквог уређаја, чува техничку документацију из тачке 1. овог прилога и даје на увид надлежном инспектору, у складу са његовим захтевом.</p>
	<p>&nbsp;</p>
	<p align="right">ПРИЛОГ 4.</p>
	<p class="bold">Поступак потпуног обезбеђења квалитета </p>
	<p>1. Потпуно обезбеђење квалитета је поступак у којем произвођач, који у свему испуњава захтеве из тачке 2. овог прилога, осигурава и изјављује да одређени производ испуњава услове прописане овим правилником. Произвођач означава сваки производ на начин из члана 19. овог правилника и издаје Декларацију о усаглашености, коју прилаже уз сваки производ.</p>
	<p>2. Произвођач успоставља потврђени систем квалитета из тачке 3. овог прилога за пројектовање, производњу и завршни надзор и испитује производе подвргава се надзору из тачке 4. овог прилога. 
	</p>
	<p>3. Систем квалитета: </p>
	<p>3.1. Произвођач Именованом телу поднеси захтев за оцењивање свог система квалитета, који садржи следеће: 
	</p>
	<p>– све битне податке о одређеном производу;</p>
	<p>– документацију о систему квалитета.</p>
	<p>3.2. Систем квалитета треба да осигура усаглашеност производа са условима прописаним овим правилником и да буде документован на уредан и систематски начин, у облику писаних методологија, поступака и упутстава. 
	</p>
	<p>Документација о систему квалитета мора да осигура опште разумевање методологија и поступака квалитета, као што су програми, планови, приручници и записи о квалитету, а посебно мора да садржи одговарајући опис: 
	</p>
	<p>– циљева квалитета и организационог система, одговорности и овлашћења управе у пројектовању и квалитету производа;</p>
	<p>– техничких спецификација, укључујући хармонизоване стандарде и техничке прописе, као и одговарајуће спецификације испитивања које ће се применити у случају када се хармонизовани стандарди неће у потпуности применити, начин на који ће се осигурати усаглашеност производа са одговарајућим битним захтевима;</p>
	<p>– надзора пројектовања и технике провере пројектовања, поступака и система мера који ће се применити у пројектовању производа, а у складу са припадајућом класом производа;</p>
	<p>– одговарајућих техника, поступака и система мера производње, управљања квалитетом и осигурања квалитета, које ће се применити;</p>
	<p>– прегледа и испитивања која ће се обавити пре, за време и након производње, учесталост њиховог спровођења, као и резултата испитивања обављених пре производње, где је то примењиво;</p>
	<p>– начина на који се утврђује да простор и опрема за преглед и испитивање задовољавају одговарајуће захтеве за спровођење тих прегледа и испитивања;</p>
	<p>– записа о квалитету, као што су извештаји о надзору, подаци о испитивању, подаци о умеравању, извештаји о оспособљености особља, итд.;</p>
	<p>– начина надзора над остваривањем траженог квалитета производа и пројектовања и делотворности система квалитета.</p>
	<p>3.3. Именовано тело мора да оцени систем квалитета да би се утврдило да ли су испуњени захтеви из тачке 3.2. овог прилога, при чему се сматра да системи квалитета, који примењују одговарајући хармонизовани стандард, задовољавају захтеве из тачке 3.2. овог прилога. 
	</p>
	<p>Именовано тело посебно треба да оцени да ли систем обезбеђује управљање квалитетом усаглашености производа са условима прописаним овим правилником у погледу одговарајуће документације из тачке 3.1. и 3.2. овог прилога, укључујући и резултате испитивања које је доставио произвођач. 
	</p>
	<p>Комисија за проверу има најмање једног члана са искуством проценитеља у одговарајућој производној технологији. Поступак оцењивања мора да садржи и проценитељев обилазак производних погона произвођача. 
	</p>
	<p>Произвођач мора да се обавестити о одлуци. Обавештење мора да садржи закључке о спроведеном прегледу и образложену одлуку.</p>
	<p>3.4. Произвођач преузима одговорност за испуњавање захтева које произлазе из потврђеног система квалитета и одржава га у одговарајућем и делотворном стању.</p>
	<p>Произвођач или његов заступник редовно извештава Именовано тело, које је одобрило систем квалитета, о свакој намераваној промени у систему квалитета.</p>
	<p>Именовано тело треба да процени предложене промене и утврди да ли промењени систем квалитета испуњава и даље захтеве из тачке 3.2. овог прилога или је потребно поновити поступак оцењивања.</p>
	<p>Произвођач мора да буде обавештен о одлуци. Обавештење мора да садржи закључке о спроведеној процени и образложену одлуку.</p>
	<p>4. Надзор над системом квалитета:</p>
	<p>4.1. Сврха надзора је да се утврди да ли произвођач испуњава правилно све захтеве који произлазе из одобреног система квалитета.</p>
	<p>4.2. Да би се спровођење надзора обавило, произвођач Именованом телу и надлежном инспектору омогућава приступ локацијама за пројектовање, производњу, надзор, испитивање и складиштење, да им пружи све потребне податке и документацију, а посебно следеће:</p>
	<p>– документацију о систему квалитета;</p>
	<p>– записе о квалитету предвиђене оном делом система квалитета који се односи на пројектовање, као што су резултати анализа, прорачуна, испитивања, итд.;</p>
	<p>– записе о квалитету предвиђене оним делом система квалитета који се односи на производњу, као што су извештаји о надзору, подаци о испитивању, подаци о умеравању, извештаји о оспособљености особља итд.</p>
	<p>4.3. Именовано тело треба да обавља провере у примереним временским интервалима како би се осигурало да произвођач одржава и примењује систем квалитета, а извештаје о обављеној провери мора се доставити произвођачу.</p>
	<p>4.4. Именовано тело може да обави и ненајављени обилазак произвођача ради провере исправног деловања система квалитета, током којег могу да се, према потреби, обаве испитивања или да се нареди обављање испитивања. Извештаји о обављеном обиласку морају да се доставе произвођачу, као и испитни извештаји, ако је обављено испитивање.</p>
	<p>5. Произвођач је, у раздобљу од најмање десет година од дана производње последњег уређаја, чува и пружа на увид овлашћеном телу за оцењивање усаглашености следеће: 
	</p>
	<p>– документацију о систему квалитета из тачке 3.1. алинеја 2. овог прилога;</p>
	<p>– промене у систему квалитета из тачке 3.4. став 2. овог прилога;</p>
	<p>– одлуке и извештаје овлашћеног тела за оцењивање усаглашености из тачке 3.4. став 4. тач. 4.3. и 4.4. овог прилога.</p>
	<p>6. Именована тела морају да међусобно размењују податке у вези са потврдама о систему квалитета, укључујући издате потврде.</p>
	<p>&nbsp;</p>
	<p align="right">ПРИЛОГ 5.</p>
	<p class="bold">Основни захтеви које мора да испуњава Именовано тело</p>
	<p>Именовано тело мора да испуњава следеће основне захтеве:</p>
	<p>1. Одговорна лица, запослена и друга ангажована лица Именованог тела (у даљем тексту: запослени) не могу бити пројектанти, произвођачи, добављачи или уграђивачи РиТТ опреме, оператори електронских комуникационих мрежа или електронских комуникационих услуга, нити овлашћени заступници било које од тих лица, већ морају бити независни и не могу ни на који начин бити укључени у пројектовање, производњу, продају или одржавање РиТТ опреме, нити могу представљати лица укључена у те делатности, што не искључује могућност размене техничких података између произвођача РиТТ опреме и именованог тела за оцењивање усаглашености.</p>
	<p>2. Именовано тело и запослени морају да обављају задатке за које су овлашћени са највишим степеном професионалног интегритета и техничке способности, независно од сваке врсте притисака и утицаја, посебно финансијске природе, који би могли да утичу на доношење његових одлука или на исход испитивања уређаја који се оцењује, и то у односу на сва лица или групе лица које су посредно или непосредно заинтересоване за та испитивања.</p>
	<p>3. Именовано тело мора да располаже потребним простором и опремом, као и стручно оспособљеним запосленима за правилно обављање административних и техничких послова у вези са задацима за које је овлашћено.</p>
	<p>4. Запослени који су одговорни за обављање испитивања морају да имају одговарајуће стручно и техничко образовање, задовољавајућу оспособљеност за обављање испитивања која спроводе, одговарајуће искуство у обављању таквих испитивања, као и способност израде потребних потврда, записа и извештаја о испитивањима којима се доказују обављена испитивања.</p>
	<p>5. Непристраност запослених који обављају испитивања мора бити загарантована, а њихова накнада за рад не сме да зависи од броја обављених испитивања, нити од резултата тих испитивања.</p>
	<p>6. Именовано тело мора да буде осигурано од одговорности за штету за послове које обавља.</p>
	<p>7. Запослени чувају пословну тајну у вези са свим подацима које сазнају у обављању поверених послова.</p>
	<p>8. Именовано тело мора да има одговарајући акт којим ће бити прописан поступак за обављање послова за оцењивање усаглашености, укључујући и поступак одлучивања по приговорима на рад тог тела и донете одлуке.</p>
	<p>&nbsp;</p>
	<p align="right">ПРИЛОГ 6.</p>
	<p class="bold">Декларација о усаглашености</p>
	<p>Декларација о усаглашености мора посебно да садржи следеће податке:</p>
	<p>– податке о идентификацији уређаја (произвођач уређаја, назив, врста, тип, модел и намена уређаја);</p>
	<p>– пословно име, односно назив или име и адресу седишта произвођача и кад је то одговарајуће, пословно име, односно назив или име и адресу седишта његовог заступника;</p>
	<p>– списак коришћених стандарда који су коришћени приликом оцењивања усаглашености уређаја;</p>
	<p>– место и датум издавања Декларације о усаглашености;</p>
	<p>– податке о Декларацији о усаглашености као и податке о Именованом телу, које је издало ту декларацију;</p>
	<p>– идентификацију и потпис овлашћеног лица, одговорног за издавање Декларације о усаглашености у име произвођача или његовог заступника. 
	</p>
	<p>&nbsp;</p>
	<p align="right">ПРИЛОГ 7.</p>
	<p class="bold">Знак усаглашености</p>
	<p class="italik">7. 1. CE знак усаглашености</p>
	<p>CE знак усаглашености се састоји од стилизованог латиничног словног знака „CE“ у следећем облику:</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/Pravilnik_Page_1_opt.jpeg&amp;doctype=reg&amp;abc=cba&amp;eli=true&amp;eliActId=419045&amp;regactid=419045" alt="Pravilnik_Page_1.tif"></p>
	<p>Висина CE знака мора бити најмање 5 mm. </p>
	<p>Ако се CE знак смањује или увећава, морају се узети у обзир пропорције приказане на овом цртежу.</p>
	<p>CE знак мора бити стављен на РиТТ опрему или на њену плочицу са подацима, а ако то није могуће или се не може обезбедити због врсте или својстава апарата, овај знак се ставља на амбалажу, ако је апарат има, или се ставља у пратећу документацију. 
	</p>
	<p class="italik">7. 2. Српски знак усаглашености</p>
	<p>Српски знак усаглашености се састоји од три велика слова А повезана у облику једнакостраничног троугла (3А), изгледа и садржине као на слици: 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/Pravilnik_Page_2_opt.jpeg&amp;doctype=reg&amp;abc=cba&amp;eli=true&amp;eliActId=419045&amp;regactid=419045" alt="Pravilnik_Page_2.tif"></p>
	<p>Величина знака одређује се према висини V знака која може имати само заокружене вредности стандардних бројева према реду величина R10 изражених у милиметрима (mm) према српском стандарду SRPS A.A0.001-Стандардни бројеви, бројчане вредности и дефиниције.</p>
	<p>Висина V знака износи, по правилу, најмање 5 mm.</p>
	<p>Уз Српски знак се ставља јединствени број Именованог, односно овлашћеног тела за оцењивање усаглашености из регистра именованих, односно овлашћених тела за оцењивање усаглашености, као и последње две цифре године издавања исправе о усаглашености, ако је то тело спроводило, односно учествовало у оцењивању усаглашености.</p>
	<p>&nbsp;</p>
	<p align="right">ПРИЛОГ 8.</p>
	<p class="bold">Класе опреме и начин означавања тих класа</p>
	<p class="italik">8.1 Листа класа и поткласа РиТТ опреме </p>
	<p>8.1.1. I Класа РиТТ опреме</p>
	<p>8.1.1.1. Терминална опрема у оквиру фиксних мрежа и РиТТ опрема која за свој рад не употребљава радио таласе:</p>
	<p>Класа 1.1 ISDN (ISDN Basic Rate, ISDN Primary Rate, ISDN U, широкопојасни ISDN ATM)</p>
	<p>Класа 1.2 PSTN (појединачна аналогна линија, аналогне конекције за више корисника (са или без DDI), опрема прикачена за Centrex интерфејс или виртуалне приватне мреже)</p>
	<p>Класа 1.3 Изнајмљене линије (2w и 4w аналогне (основни опсег), 2w и 4w аналогне (за пренос гласа), дигиталне, SDH, оптичке)</p>
	<p>Класа 1.4 Опрема за пренос података у фиксној мрежи (X.21, X.25, ethernet, token ring, token bus, TCP/IP, frame relay)</p>
	<p>Класа 1.5 Интерактивна опрема за емитовање у фиксној мрежи (unswitched vision/sound, switched vision/sound)</p>
	<p>Класа 1.6 Телекс (single line опрема, multiple line опрема)</p>
	<p>Класа 1.7 Радио опрема која ради као пријемник </p>
	<p>Класа 1.8 Остала терминална опрема у оквиру фиксних мрежа</p>
	<p>8.1.1.2. РиТТ опрема која емитује радио таласе само под контролом мреже 
	</p>
	<p>Класа 1.9 GSM телефони, укључујући GSM 900, GSM 1800, GSM 1900 (и у случаiу примене GSM 450)</p>
	<p>Класа 1.10 TFTS опреме</p>
	<p>Класа 1.11 Земаљске станице за потребе копнених мобилних система у радио фреквенцијским опсезима 1,5/1,6 GHz</p>
	<p>Класа 1.12 Земаљске станице за потребе копнених мобилних система у Ku радио фреквенцијском опсегу 
	</p>
	<p>Класа 1.13 TETRA корисничка радио опрема која не користи директни мод рада (non-DMO), 
	</p>
	<p>Класа 1.14 Сателитске земаљске станице за личну комуникацију у радио фреквенцијским опсезима 1,6/2,4 GHz 
	</p>
	<p>Класа 1.15 Сателитске земаљске станице за личну комуникацију у радио фреквенцијским опсезима 1,9/2,1 GHz</p>
	<p>Класа 1.16 Земаљске станице копнених мобилних система за пренос података у радио фреквенцијским опсегу 1,5/1,6 GHz</p>
	<p>Класа 1.17 Остала радио опрема, која емитује радио таласе само под контролом мреже</p>
	<p>8.1.1.3. Технички хармонизовани радио предајници чије стављање у употребу није ограничена 
	</p>
	<p>Класа 1.8 DECT опрема </p>
	<p>8.1.2 II Класа РиТТ опреме</p>
	<p>Класа 2.0 Остала опрема</p>
	<p>Класа 2.1 VSAT опрема у радио фреквенцијском опсегу C (С- band)</p>
	<p>Класа 2.2 VSAT опрема у радио фреквенцијском опсегу Ku (Ku-band)</p>
	<p>Класа 2.3 Сателитске земаљске станице за потребе прикупљања вести у радио фреквенцијском опсегу Ku (Ku-band)</p>
	<p>Класа 2.4 TETRA директни мод рада</p>
	<p>Класа 2.5 TETRAPOL</p>
	<p>Класа 2.6 Приватни мобилни радио</p>
	<p>Класа 2.7 Short Range Devices</p>
	<p>Класа 2.8 Микроталасни линкови </p>
	<p>Класа 2.9 Фиксни радио линкови</p>
	<p>Класа 2.10 Предајници за емитовање телевизијског програма</p>
	<p>Класа 2.11 Радио опрема која се користи за поморске комуникације</p>
	<p>Класа 2.12 Инфраструктурна опрема (нпр. базне станице)</p>
	<p>Класа 2.13 Радио опрема која ради у радио фреквенцијским опсезима намењени радио аматерима 
	</p>
	<p class="italik">8.2. Означавање класа РиТТ </p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/Pravilnik_Page_3_opt.jpeg&amp;doctype=reg&amp;abc=cba&amp;eli=true&amp;eliActId=419045&amp;regactid=419045" alt="Pravilnik_Page_3.tif"></p>
	<p>РиТТ опрема I Класе не обележава се посебним знаком.</p>
	<p>РиТТ опрема II Класе обележава се знаком упозорења у следећем облику:</p>


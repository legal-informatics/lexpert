


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="Basic-Paragraph">На основу члана 74. став 4. и члана 90. став 13. Закона о медицинским средствима („Службени гласник РСˮ, број 105/17), </p>
			<p class="Basic-Paragraph">Министар здравља доноси</p>
			<p class="odluka-zakon">ПРАВИЛНИК </p>
			<p class="odluka-zakon">о регистрима које води Привредна комора Србије</p>
			<p class="auto-style1">"Службени гласник РС", број 65 од 24. августа 
			2018.</p>
			<p class="clan">Члан 1.</p>
			<p class="Basic-Paragraph">Овим правилником прописују се подаци који се уносе у Регистар издатих дозвола за промет медицинских средстава на велико (у даљем тексту: Регистар велепродаја), Регистар велепродаја које врше увоз медицинских средстава из држава које нису чланице ЕУ (у даљем тексту: Регистар увозника) и Регистар специјализованих продавница медицинских средстава (у даљем тексту: Регистар специјализованих продавница), као и начин уноса података.</p>
			<p class="clan">Члан 2.</p>
			<p class="Basic-Paragraph">Регистар велепродаја, Регистар увозника и Регистар специјализованих продавница, у електронском облику успоставља и одржава Привредна комора Србије и објављује на својој интернет страници у складу са законом којим се уређују медицинска средства (у даљем тексу: Закон).</p>
			<p class="clan">Члан 3.</p>
			<p class="Basic-Paragraph">Податке који се уписују у Регистар велепродаја, Регистар увозника, односно Регистар специјализованих продавница медицинских средстава Привредној комори Србије доставља министарство надлежно за послове здравља (у даљем тексту: Министарство).</p>
			<p class="Basic-Paragraph">Податке из става 1. овог члана Министарство доставља Привредној комори Србије даном достављања странци решења о издавању, обнови, измени, односно допуни или укидању дозволе за промет на велико, као и решења о издавању, обнови, измени, односно допуни или укидању дозволе за промет на мало у специјализованој продавници. </p>
			<p class="Basic-Paragraph">Решење из става 2. овог члана Министарство доставља као скенирани облик оригиналног решења са службене електронске поште државног службеника запосленог у сектору надлежном за инспекцију у области лекова на електронску пошту Привредне коморе Србије registrims@pks.rs.</p>
			<p class="Basic-Paragraph">Поред решења из става 2. овог члана Министарство доставља и име и контакт (мобилни телефон, електронска пошта) лица одговорног за промет медицинских средстава на велико, односно лица одговорног за промет медицинских средстава на мало.</p>
			<p class="Basic-Paragraph">Привредна комора Србије врши упис података у Регистар велепродаја, Регистар увозника и Регистар специјализованих продавница медицинских средстава најкасније пет радних дана од дана добијања података прописаних овим правилником од Министарства.</p>
			<p class="clan">Члан 4.</p>
			<p class="Basic-Paragraph">У Регистар велепродаја, односно Регистар увозника уносе се следећи подаци:</p>
			<p class="Basic-Paragraph">1) пословно име и седиште правног или физичког лица и место обављања промета на велико медицинских средстава;</p>
			<p class="Basic-Paragraph">2) матични број;</p>
			<p class="Basic-Paragraph">3) врста, класа и категорија медицинских средстава који су предмет дозволе за промет на велико;</p>
			<p class="Basic-Paragraph">4) територија на којој ће се вршити снабдевање;</p>
			<p class="Basic-Paragraph">5) да ли се дозвола издаје за све послове промета на велико или за поједине од тих послова;</p>
			<p class="Basic-Paragraph">6) пословно име и седиште лица коме су поверени поједини послови промета на велико, ако је примењиво;</p>
			<p class="Basic-Paragraph">7) име и контакт (мобилни телефон, електронска пошта) лица одговорног за промет медицинских средстава на велико;</p>
			<p class="Basic-Paragraph">8) број и датум решења којим је издата дозвола за промет на велико; </p>
			<p class="Basic-Paragraph">9) број и датум решења о обнови, измени, односно допуни и укидању решења којим се издаје дозвола за промет на велико;</p>
			<p class="Basic-Paragraph">10) сертификат о усаглашености обављања промета на велико медицинских средстава са смерницама добре праксе у дистрибуцији;</p>
			<p class="Basic-Paragraph">11) број и датум решења инспектора Министарства којим се налажу мере прописане Законом, као и опис и рок за извршавање изречене мере, кад су мере изречене;</p>
			<p class="Basic-Paragraph">12) број и датум решења којим је изречена казна за привредни преступ, односно прекршај, односно којим је изречена мера забране обављања одређене привредне делатности у складу са Законом, кад су изречени.</p>
			<p class="Basic-Paragraph">На интернет страници Привредне коморе Србије јавно су доступни подаци из става 1. тач. 1), 3), 4), 5), 6), 8), 9), 10) и 12) овог члана. </p>
			<p class="clan">Члан 5.</p>
			<p class="Basic-Paragraph">У Регистар специјализованих продавница медицинских средстава уносе се следећи подаци:</p>
			<p class="Basic-Paragraph">1) пословно име и седиште правног или физичког лица које обавља промет медицинских средстава на мало;</p>
			<p class="Basic-Paragraph">2) матични број;</p>
			<p class="Basic-Paragraph">3) класа и категорија медицинских средстава који су предмет дозволе за промет медицинских средстава на мало;</p>
			<p class="Basic-Paragraph">4) адреса специјализоване продавнице;</p>
			<p class="Basic-Paragraph">5) име и контакт (мобилни телефон, електронска пошта) лица одговорног за промет медицинских средстава на мало;</p>
			<p class="Basic-Paragraph">6) број и датум решења којим се издаје дозвола за промет медицинских средстава на мало; </p>
			<p class="Basic-Paragraph">7) број и датум решења о обнови, измени, односно допуни и укидању решења којим се издаје дозвола за промет медицинских средстава на мало;</p>
			<p class="Basic-Paragraph">8) број и датум решења инспектора Министарства којим се налажу мере прописане Законом, као и опис и рок за извршавање изречене мере, кад су мере изречене;</p>
			<p class="Basic-Paragraph">9) број и датум решења којим је изречена казна за привредни преступ, односно прекршај, односно којим је изречена мера забране обављања одређене привредне делатности у складу са Законом, кад су изречени.</p>
			<p class="Basic-Paragraph">На интернет страници Привредне коморе Србије јавно су доступни подаци из става 1. тач. 1), 3), 4), 6), 7), и 9) овог члана.</p>
			<p class="clan">Члан 6.</p>
			<p class="Basic-Paragraph">Документа на основу којих Привредна комора Србије врши упис у Регистар велепродаја, Регистар увозника или Регистар специјализованих продавница нису јавно доступна. </p>
			<p class="Basic-Paragraph">У Регистар велепродаја, Регистар увозника и Регистар специјализованих продавница Привредна комора Србије уноси податке из докумената достављених од Министарства, чији се примерак чува у електронској архиви Привредне коморе Србије.</p>
			<p class="clan">Члан 7.</p>
			<p class="Basic-Paragraph">Привредна комора Србије на захтев велепродаје, односно других правних или физичких лица која имају неспоран правни интерес, издаје потврду о подацима који се воде у Регистру велепродаја, односно Регистру увозника у складу са Законом.</p>
			<p class="Basic-Paragraph">Привредна комора Србије на захтев специјализоване продавнице, односно других правних или физичких лица која имају неспоран правни интерес, издаје потврду о подацима који се воде у Регистру специјализованих продавница у складу са Законом.</p>
			<p class="clan">Члан 8.</p>
			<p class="Basic-Paragraph">Овај правилник ступа на снагу осмог дана од дана објављивања у ,,Службеном гласнику Републике Србије”, а примењује се даном почетка примене Закона о медицинским средствима (,,Службени гласник РСˮ, број 105/17), осим члана 4. став 1. тачка 10) који се примењује шест месеци од дана почетка примене тог закона.</p>
			<p class="potpis">Број 110-00-238/2018-06</p>
			<p class="potpis">У Београду, 20. августа 2018. године</p>
			<p class="potpis">Министар,</p>
			<p class="potpis">aсс. др <span class="bold">Златибор Лончар,</span> с.р.</p>
	</div>


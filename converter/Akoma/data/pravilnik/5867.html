


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 16. став 8. Закона о признавању сорти пољопривредног биља („Службени гласник РС”, број 30/10),</p>
	<p>Министар пољопривреде, шумарства и водопривреде доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о условима за испитивање сорти пољопривредног биља</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 56 од 28. јуна 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником ближе се прописују услови у погледу земљишта, техничке и технолошке опремљености и кадровске оспособљености које треба да испуњава правно лице, предузетник или физичко лице за испитивање сорте на огледном пољу, односно у лабораторији у поступку признавања сорти пољопривредног биља.</p>
	<p class="clan">Члан 2.</p>
	<p>Поједини изрази употребљени у овом правилнику имају следеће значење: </p>
	<p>1) <span class="italik">испитивање сорте </span>је поступак утврђивања производне и употребне вредности сорте, као и утврђивање различитости, униформности и стабилности сорте на огледном пољу и у лабораторији у поступку признавања сорти пољопривредног биља;</p>
	<p>2) <span class="italik">огледно поље </span>је земљиште за сетву и садњу семена или садног материјала, односно заштићени простор на коме се врши испитивање сорте у поступку признавања сорти пољопривредног биља;</p>
	<p>3) <span class="italik">лабораторија </span>је специјално опремљена просторија или простор у коме се врши лабораторијско испитивање производне и употребне вредности сорте, односно утврђивање приноса и квалитета производа, као и других особина које могу утицати на принос и квалитет, применом различитих метода у складу са посебним прописима и прописима којима се уређује поступак признавања сорти.</p>
	<p class="clan">Члан 3.</p>
	<p>Правно лице, предузетник или физичко лице испуњава услове за испитивање сорте пољопривредног биља у погледу земљишта, ако:</p>
	<p>1) је власник земљишта или има уговор о закупу земљишта закључен на више година;</p>
	<p>2) пољопривредно земљиште задовољава услове у погледу плодности и просторне изолације.</p>
	<p class="clan">Члан 4.</p>
	<p>Када се испитивање сорте пољопривредног биља врши на огледном пољу правно лице, предузетник или физичко лице испуњава услове за испитивање сорте у погледу техничке и технолошке опремљености, ако има:</p>
	<p>1) опрему и уређаје за основну обраду и припрему земљишта;</p>
	<p>2) опрему и уређаје за припрему сетве и садњу семена односно садног материјала сорте која је у поступку испитивања;</p>
	<p>3) опрему и уређаје специјализованe за сетву појединих биљних врста на микропарцели;</p>
	<p>4) опрему и уређаје за култивацију и негу усева;</p>
	<p>5) опрему и уређаје за жетву и скидање усева, специјализованe за поједине биљне врсте;</p>
	<p>6) уређаје и опрему за утврђивање приноса биљне врсте;</p>
	<p>7) простор за складиштење семена сорте која је у поступку испитивања;</p>
	<p>8) компјутер за вођење и обраду података у електронској бази података, опремљен са потребним програмом.</p>
	<p class="clan">Члан 5.</p>
	<p>Када се испитивање сорте врши у лабораторији правно лице, односно предузетник испуњава услове у погледу техничке и технолошке опремљености, ако има:</p>
	<p>1) доказ о акредитацији или потврду о обучености лица за вршење испитивања по прописаним методама и процедурама за испитивање појединих биљних врста или групе биљних врста или производа по квалитету, односно производној и употребној вредности;</p>
	<p>2) уређаје и опрему за испитивање квалитета семена пољопривредног биља;</p>
	<p>3) уређаје и опрему за испитивање здравственог стања семена и садног материјала;</p>
	<p>4) уређаје и опрему за испитивање квалитета производа, односно производне и употребне вредности производа који се добијају од сорте која је у поступку испитивања;</p>
	<p>5) уређаје и опрему за испитивање других особина сорте који могу утицати на повећање обима производње или побољшање производних вредности према биљној врсти или групи биљних врста;</p>
	<p>6) компјутер за вођење и обраду података у електронској бази података, опремљен са потребним програмом.</p>
	<p class="clan">Члан 6.</p>
	<p>Правно лице или предузетник испуњава услове за испитивање сорте пољопривредног биља у погледу кадровске оспособљености, ако има:</p>
	<p>1) одговорно лице за испитивање сорти које потписује извештај о обављеном испитивању;</p>
	<p>2) најмање једно лице запослено на неодређено радно време које је стекло високо образовање на студијама другог степена (дипломске академске студије – мастер, специјалистичке академске студије, специјалистичке струковне студије) односно на основним студијама у трајању од најмање четири године, из одговарајуће области у зависности од биљне врсте чије се испитивање врши и које има доказ о радном искуству на пословима испитивања сорти у трајању од најмање једну годину;</p>
	<p>3) најмање једног запосленог помоћног радника, на одређено или неодређено време.</p>
	<p>Физичко лице испуњава услове за испитивање сорте пољопривредног биља у погледу кадровске оспособљености ако има закључен уговор са правним лицем или предузетником које је регистровано за пружање стручних услуга у пољопривреди и које испуњава услове из става 1. овог члана.</p>
	<p class="clan">Члан 7.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00079/2013-09</p>
	<p class="potpis" style="line-height: 150%; margin-top: 0">У Београду, 20. јуна 2013. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Горан Кнежевић, </span>с.р.</p>


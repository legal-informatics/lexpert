


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style>а {color:green} 
.auto-style1 {
	color: #000000;
}
	.auto-style2 {
		text-align: center;
	}
	</style>


	<p class="redakcijskipreciscentekst" style="font-size: 0.75rem;">
		Редакцијски пречишћен текст</p>
	<p>&nbsp;</p>
	<p>&nbsp;</p>
	<p>&nbsp;</p>
	<p>На основу члана 49. Закона о хемикалијама („Службени гласник РС”, бр. 36/09, 88/10, 92/11 и 93/12),</p>
	<p>Министар енергетике, развоја и заштите животне средине доноси</p>
	<p>&nbsp;</p>
	<p class="odluka-zakon">ПРАВИЛНИК</p>
	<p class="odluka-zakon">о ограничењима и забранама производње, стављања у промет и коришћења хемикалија 
	</p>
	<p class="auto-style2">"Службени гласник РС", бр. 90 од 14. 
	октобра 2013, 25 <span lang="hr">од 13. марта 2015</span>, 2 од 8. јануара 
	2016, 44 од 9. маја 2017, 36 од 10. маја 2018, 9 од 4. фебруара 2020.</p>
	<p class="bold">1. Уводнa одредбa</p>
	<p class="clan">Члан 1.</p>
	<p>Овим правилником прописују се ограничења и забране производње, стављања у промет и коришћења хемикалија (у даљем тексту: ограничења и забране), забрањени односно дозвољени начини коришћења, као и други услови за производњу, стављање у промет и коришћење супстанци, смеша или производа који представљају неприхватљив ризик по здравље људи и животну средину. 
	</p>
	<p>Ограничења и забране из става 1. овог члана односе се на: одређене опасне супстанце, смеше или производе; дуготрајне органске загађујуће супстанце; укупан садржај испарљивих органских једињења у одређеним премазима (боје и лакови) који се наносе на зграде, њихову опрему и уградне делове као и у одређеним средствима и премазима за репарацију друмских возила или њихових делова при поправљању, конзервацији или декорацији ван производних погона. 
	</p>
	<p class="bold">2. Значење појмова</p>
	<p class="clan">Члан 2.</p>
	<p>Поједини изрази употребљени у овом правилнику имају следеће значење: </p>
	<p>1) <span class="italik">интермедијер</span> јесте супстанца која се производи да би се у хемијском процесу синтезе (у даљем тексту: синтеза) употребила за добијање друге супстанце, а интермедијер може бити: 
	</p>
	<p>(1) <span class="italik">неизоловани интермедијер</span> је интермедијер који се током синтезе не уклања из опреме у којој се одвија синтеза (осим у случају узорковања). Ова опрема укључује реакциону посуду и припадајућу опрему као и сву опрему кроз коју супстанца пролази током континуалног или шаржног поступка, укључујући цевовод који се користи за пребацивање из једне посуде у другу ради спровођења наредне фазе синтезе, осим посуда за складиштење и других посуда у којима се супстанца чува након производње; 
	</p>
	<p>(2) <span class="italik">интерно изоловани интермедијер</span> је интермедијер који не испуњава критеријуме неизолованог интермедијера, а чија се производња као и синтеза друге супстанце из тог интермедијера одвија на истој локацији коју користи једно или више правних лица; 
	</p>
	<p>(3) <span class="italik">изоловани интермедијер</span> који се транспортује је интермедијер који не испуњава критеријуме неизолованог интермедијера и који се превози између локација или испоручује на друге локације; 
	</p>
	<p>2) <span class="italik">испарљиво органско једињење</span> (<span class="italik">Volatile organic compound, 
	</span>у даљем тесту:<span class="italik"> </span>VOC) јесте било које органско једињење које има почетну тачку кључања једнаку или мању од 250°C на стандардном притиску од 101,3 kPa; 
	</p>
	<p>3) <span class="italik">VOC</span> <span class="italik">садржај</span> јесте маса испарљивих органских једињења приказана у грам/литру (g/l), која улази у састав смеше која је припремљена за коришћење, осим масе испарљивих органских једињења у смеши која хемијски реагују у току сушења тако да учествују у формирању филма премаза; 
	</p>
	<p>4) <span class="italik">органско једињење</span> јесте било које једињење које се састоји од угљеника и једног или више других елемената као што су: водоник, кисеоник, сумпор, фосфор, силицијум, азот или халогени елементи, осим оксида угљеника, неорганских карбоната и бикарбоната; 
	</p>
	<p>5) <span class="italik">органски растварач</span> јесте било које испарљиво органско једињење, које се користи самостално или у комбинацији са другим средствима за растварање или разређивање сировина, смеша, или отпадног материјала, а користи се и као средство за чишћење при растварању загађујућих супстанци, као дисперзионо средство, као средство за регулацију вискозности, као сурфактант, као омекшивач или као конзерванс; 
	</p>
	<p>6) <span class="italik">премаз</span> јесте било која смеша која укључује све органске раствараче или смеше које садрже органске раствараче, потребне за његову примену при формирању филма за декоративне, заштитне или друге функционалне површинске ефекте; 
	</p>
	<p>7) <span class="italik">премаз на бази воде</span> (<span class="italik">Water-borne coatings</span>, у даљем тексту: WB) јесте премаз чији се вискозитет регулише употребом воде; 
	</p>
	<p>8) <span class="italik">премаз на бази растварача</span> (<span class="italik">Solvent-borne coatings</span>, у даљем тексту: SB) јесте премаз чији се вискозитет регулише употребом органских растварача; 
	</p>
	<p>9) <span class="italik">филм</span> јесте непрекидан слој премаза настао као резултат једног или више слојева премаза на подлози; 
	</p>
	<p>10) <span class="italik">екстендер уља</span> јесу процесна уља или уља за омекшавање која се додају при производњи аутомобилских гума или других гумених производа; 
	</p>
	<p>11) <span class="italik">Bay protons </span>јесу одређени водоникови атоми (<span class="italik">Bay Region Hydrogens</span>) ароматских једињења, који су показатељи ароматичности екстендер уља; 
	</p>
	<p>12) <span class="italik">репарација </span>означава поправку филма премаза са заштитном и декоративном функцијом која се обавља ван индустријских постројења; 
	</p>
	<p>13) <span class="italik">мастербач</span> (<span class="italik">masterbatch</span>) јесте концентрат смеше пигмената и адитива који се загревањем инкапсулира у полимерни материјал, чијим се хлађењем и сечењем добија гранулат који се користи у производњи пластике;</p>
	<p>14) <span class="italik">реактивни растварач</span> јесте органско једињење које током процеса сушења односно очвршћавања реагује са другим компонентама смеша и улази у састав филма односно масе средстава за репарацију возила; 
	</p>
	<p>15) <span class="italik">лемљење </span>јесте процес спајања коришћењем легура и загревањем на температури изнад 450°C; 
	</p>
	<p>16) <span class="italik">прво стављање у промет</span> јесте прво достављање хемикалије за дистрибуцију и коришћење на тржишту Републике Србије, са или без накнаде.</p>
	<p class="bold">3. Ограничења и забране производње, стављања у промет и коришћења одређених опасних супстанци, смеша или производа</p>
	<p class="clan">Члан 3.</p>
	<p>Ограничења и забране за одређене опасне супстанце, смеше или производе дати су у Листи ограничења и забрана производње, стављања у промет и коришћења одређених опасних супстанци, смеша и производа (у даљем тексту: Листа ограничења и забрана). 
	</p>
	<p>Листа ограничења и забрана из става 1. овог члана садржи: редни број ограничења и забране; назив супстанце, групе супстанци или смеша, CAS број и EC број супстанце; ограничења или забране (и то: опис ограничења или забране, изузетке од прописаних одредби, услове за производњу, стављање у промет и коришћење хемикалија и производа, као и рокове од када ограничења и забране које се из техничких, социјалних и економских разлога не могу одмах применити постају обавезне за примену). 
	</p>
	<p class="clan">Члан 4.</p>
	<p>Ако се ограничења и забране из члана 3. овог правилника односе на групу супстанци које су класификоване у одређену класу опасности или припадају истој групи једињења, уместо назива супстанце, у Листи ограничења и забрана наведена је класа опасности или назив групе једињења којој супстанце припадају. 
	</p>
	<p>Поједине супстанце из става 1. овог члана дате су у Списку супстанци које су класификоване у одређене класе опасности или припадају истој групи једињења (у даљем тексту: Списак супстанци). 
	</p>
	<p class="clan">Члан 5.</p>
	<p>Списак супстанци састоји се из табела које се односе на одређену класу и категорију опасности и одређени редни број ограничења и забрана (Табеле 1–7) или на одређену групу једињења и одређени редни број ограничења и забрана (Табеле 8. и 9) и Листу метода за тестирање азобоја (Табела 10). 
	</p>
	<p>Табеле из става 1. овог члана које се односе на одређену класу и категорију опасности садрже:</p>
	<p>1) Табеле 1–6: хемијски назив супстанце (а где је потребно ради идентификације супстанце и њен ближи опис); индекс број; ЕC број; CAS број и словну ознаку напомене која ближе одређује супстанцу на коју се односи ограничење односно забрана, а чије значење је дато у пропису којим се уређује списак класификованих супстанци;</p>
	<p>2) Табела 7: хемијски назив супстанце, ЕC број и CAS број.</p>
	<p>Табеле које се односе на одређену групу једињења (Табеле 8. и 9) садрже: редни број; хемијски назив супстанце или смеше; индекс број; ЕC број и CAS број. 
	</p>
	<p>Табела 10. садржи: редни број; наслов стандарда и ознаку стандарда. </p>
	<p class="clan">Члан 6.</p>
	<p>Ограничења и забране из члана 3. овог правилника не примењују се на супстанце, смеше и производе ако се они користе у научно-истраживачке сврхе или као референтни стандарди у лабораторијским испитивањима. 
	</p>
	<p class="clan">Члан 7.</p>
	<p>Листа ограничења и забрана из члана 3. овог правилника дата је у Прилогу 1. Део 1, а Списак супстанци из члана 4. овог правилника дат је у Прилогу 1. Део 2. овог правилника.</p>
	<p><em>Брисан је ранији став 2. (види члан 1. Правилника - 2/2016-15)</em></p>
	<p>Прилог 1. одштампан је уз овај правилник и чини његов саставни део.</p>
	<p class="bold">4. Ограничења и забране производње, стављања у промет и коришћења дуготрајних органских загађујућих супстанци</p>
	<p class="clan">Члан 8.</p>
	<p>Ограничења и забране за дуготрајне органске загађујуће супстанце (у даљем тексту: POPs супстанце) дати су у Листи ограничења и забрана POPs супстанци. 
	</p>
	<p>Листа из става 1. овог члана дата је у Прилогу 2. који овог правилника и садржи: назив супстанце; CAS број; EC број и изузетке и напомене.</p>
	<p>Прилог 2. одштампан је уз овај правилник и чини његов саставни део.</p>
	<p class="clan">Члан 9.</p>
	<p>Изузетно од члана 8. овог правилника ограничења и забране се не примењују на POPs супстанце које се користе у научно-истраживачке сврхе или као референтни стандарди у лабораторијским испитивањима или су присутне као ненамерно произведене загађујуће супстанце у супстанцама, смешама или производима. 
	</p>
	<p class="bold">5. Ограничења укупног садржаја испарљивих органских једињења</p>
	<p class="clan">Члан 10.</p>
	<p>Ограничења укупног садржаја испарљивих органских једињења (у даљем тексту: VOC) у одређеним премазима (боје и лакови) који се наносе на зграде, њихову опрему и уградне делове, као и у одређеним средствима и премазима за репарацију друмских возила или њихових делова при поправљању, конзервацији или декорацији ван производних погона дата су у Листи А: максимално дозвољене вредности садржаја VOC у премазима (боје и лакови) који се наносе на зграде, њихову опрему и уградне делове (у даљем тексту: Листа А) и у Листи Б: максимално дозвољене вредности садржаја VOC у средствима и премазима за репарацију возила (у даљем тексту: Листа Б). 
	</p>
	<p>Листа А садржи: ознаку подкатегорије; подкатегорију премаза; базу премаза (премази на бази воде – WB и премази на бази органских растварача – SB); максимално дозвољене вредности садржаја VOC у премазима припремљеним за коришћење изражене у g/l са датумима почетка примене ограничења од 1. јуна 2012. године (Фаза I) и од 1. децембра 2013. године (Фаза II). 
	</p>
	<p>Листа Б садржи: ознаку подкатегорије; подкатегорију средства и премаза; врсту средства и премаза; максимално дозвољене вредности садржаја VOC у средствима и премазима припремљеним за коришћење изражене у g/l са датумом почетка примене ограничења од 1. јуна 2012. године. 
	</p>
	<p>Листе из става 1. овог члана дате су у Прилогу 3. Део 1. </p>
	<p>У Прилогу 3. Део 2. дате су дефиниције подкатегорија премаза (боје и лакови) који се наносе на зграде, њихову опрему и уградне делове и дефиниције подкатегорија смеша (средстава и премаза) који се користе за репарацију друмских возила. 
	</p>
	<p>Прилог 3. одштампан је уз овај правилник и чини његов саставни део.</p>
	<p class="clan">Члан 11.</p>
	<p>За сваки премаз и средство из члана 10. став 1. овог правилника припремљено за коришћење одређује се садржај VOC у оквиру максимално дозвољених вредности садржаја VOC датих у листама из члана 10. став 1. овог правилника. 
	</p>
	<p>У премазима који садрже мање од 15% VOC и који не садрже реактивне раствараче, садржај VOC одређује се методом SRPS ISO 11890-2.</p>
	<p>У премазима који садрже једнако или више од 15% VOC и који не садрже реактивне раствараче, садржај VOC одређује се методом SRPS ISO 11890-2 и SRPS ISO 11890-1. 
	</p>
	<p>Садржај VOC када је у премазу присутан реактивни разређивач одређује се методом SRPS H.C8.065.</p>
	<p class="clan">Члан 12.</p>
	<p>Изузетно од члана 10. овог правилника ограничења се не примењују на аеросол и премаз који се користи само у индустријским постројењима. 
	</p>
	<p>Изузетно од члана 10. овог правилника за намене рестаурације и одржавања зграда и возила означених од стране надлежних органа као историјске и културне вредности, министарство надлежно за заштиту животне средине може дати сагласност за продају и куповину у ограниченим количинама за премазе који не испуњавају захтеве дате у Листама А и Б овог правилника. 
	</p>
	<p class="clan">Члан 13.</p>
	<p>Етикета односно амбалажа за премазе (боје и лакови) и средства и премазе за репарацију друмских возила из члана 10. став 1. овог правилника, поред података утврђених прописом о класификацији, паковању, обележавању и оглашавању хемикалија садржи и податке о: 
	</p>
	<p>1) словној ознаци Листе из члана 10. став 1. овог правилника; </p>
	<p>2) подкатегорији премаза (боја и лакова) или словној ознаци те подкатегорије написаној ћириличким или латиничким писмом по азбучном или абецедном редоследу;</p>
	<p>3) подкатегорији средстава и премаза за репарацију возила или словној ознаци те подкатегорије написаној ћириличким или латиничким писмом по азбучном или абецедном редоследу; 
	</p>
	<p>4) максимално дозвољеним вредностима садржаја VOC датим у листама из члана 10. став 1. овог правилника; 
	</p>
	<p>5) укупном садржају VOC у смеши припремљеној за коришћење одређеном у складу са чланом 11. овог правилника.</p>
	<p class="bold">6. Прелазнa одредбa</p>
	<p class="clan">Члан 14.</p>
	<p>Премази (боје и лакови) који се наносе на зграде, њихову опрему и уградне делове који су произведени пре датума почетка примене ограничења из члана 10. став 2. овог правилника могу се стављати у промет годину дана од почетка примене ових ограничења за Фазу II.</p>
<p style="font-family: Verdana, Arial, sans-serif; font-size: 0.75rem; line-height: 1.05rem; margin-bottom: 0rem; white-space: normal; text-indent: 2.4rem;">
<span class="v2-clan-left-1">Супстанце, смеше и производи за које су прописана ограничења и забране могу 
остати у промету најдуже годину дана од датума наведеног у колони Ограничења и 
забране у Прилогу 1, Део 1. – Листа ограничења и забрана.</span></p>
<p style="font-family: Verdana, Arial, sans-serif; font-size: 0.75rem; line-height: 1.05rem; margin-bottom: 0rem; white-space: normal; text-indent: 2.4rem;" class="hide-change">
<span class="Apple-converted-space">*Службени гласник РС, број 25/2015</span></p>
	<p class="bold">7. Завршне одредбе</p>
	<p class="clan">Члан 15.</p>
	<p>Даном ступања на снагу овог правилника престаје да важи Правилник о ограничењима и забранама производње, стављања у промет и коришћења хемикалија које представљају неприхватљив ризик по здравље људи и животну средину („Службени гласник РС”, бр. 89/10, 71/11, 90/11 и 56/12).</p>
	<p class="clan">Члан 16.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p class="potpis" style="margin-top: 0">Број 110-00-59/1/2012-07</p>
	<p class="potpis" style="margin-top: 0">У Београду, 7. октобра 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Зорана Михајловић, </span>с.р.</p>
	<p class="potpis">&nbsp;</p>
<p class="potpis" style="text-align: left"><i><span lang="hr">НАПОМЕНА ИЗДАВАЧА: 
</span></i></p>
	<p class="potpis" style="text-align: left"><i><span lang="hr">Правилником о изменама и допунама Правилника о ограничењима и забранама 
производње, стављања у промет и коришћења хемикалија ("Службени гласник РС", 
број 25/2015), измењен је Прилог 1. Део 1. - Листа ограничења и забрана 
производње, стављања у промет и коришћења одређених опасних супстанци, смеша или 
производа, а Прилог 2 - Листа забрањених </span>POPs <span lang="hr">супстанци 
замењен је новим Прилогом 2. (види члан 3. Правилника - 25/2015-83).</span></i></p>
	<p class="potpis" style="text-align: left"><i><span lang="hr">Правилником о изменама и допунама Правилника о ограничењима и забранама 
производње, стављања у промет и коришћења хемикалија ("Службени гласник РС", 
број 2/201</span>6<span lang="hr">), измењен</span>и<span lang="hr"> </span>су<span lang="hr"> 
	Прилог 1. Део 1. - Листа ограничења и забрана производње, стављања у промет 
	и коришћења одређених опасних супстанци, смеша или производа </span>и<span lang="hr"> Прилог 2 - Листа забрањених </span>POPs <span lang="hr">супстанци</span>, 
	а Прилог 1. Део 3. - Посебна правила за обележавање производа који садрже 
	азбест брисан је<span lang="hr"> (види чл</span>. 2<span lang="hr">.</span> 
	и 3.<span lang="hr"> Правилника - </span>2/2016-15<span lang="hr">).</span></i></p>
	<p><i><span lang="hr">Правилником о изменама и допунама Правилника о ограничењима и забранама 
производње, стављања у промет и коришћења хемикалија ("Службени гласник РС", 
број </span>44<span lang="hr">/201</span>7<span lang="hr">), измењен</span>и<span lang="hr"> </span>су<span lang="hr"> 
	Прилог 1. Део 1. - Листа ограничења и забрана производње, стављања у промет 
	и коришћења одређених опасних супстанци, смеша или производа</span>, Прилог 
	1. Део 2. - </i><span lang="hr"> 
	<i>Списак супстанци које су класификоване у одређене класе опасности или 
	припадају истој групи једињења </i> </span><i>и<span lang="hr"> Прилог 2 - Листа забрањених </span>POPs <span lang="hr">супстанци</span> <span lang="hr">(види чл</span>. 
	1-3.<span lang="hr"> Правилника - </span>44/2017-50<span lang="hr">).</span></i></p>
	<p><i><span lang="hr">Правилником о измен</span>и<span lang="hr"> и допунама Правилника о ограничењима и забранама 
производње, стављања у промет и коришћења хемикалија ("Службени гласник РС", 
број </span>9/2020<span lang="hr">), </span>допуњен је<span lang="hr"> 
	Прилог 1. Део 1. - Листа ограничења и забрана производње, стављања у промет 
	и коришћења одређених опасних супстанци, смеша или производа</span> и 
	измењен <span lang="hr"> Прилог 2 - Листа забрањених </span>POPs <span lang="hr">супстанци</span> <span lang="hr">(види чл</span>. 
	1. и 2.<span lang="hr"> Правилника - </span>9/2020-164<span lang="hr">).</span></i></p>
<p class="potpis">&nbsp;</p>
<p class="clan" style="text-align:right">Прилози</p>
<table border="1" width="99%">
	<tbody><tr>
		<td style="width: 10%" valign="top"><p>Прилог 1.</p></td>
		<td valign="top"><p><span style="font-size: 0.75rem"><a target="_blank" href="http://www.pravno-informacioni-sistem.rs/SlGlasnikPortal/prilozi/p1-d1.htm&amp;doctype=reg&amp;abc=cba&amp;eli=true&amp;eliActId=429840&amp;regactid=429840">
		<font color="#008000">Део 
		1. Листа ограничења и забрана производње, стављања у промет и коришћења 
		одређених опасних супстанци, смеша или производа</font></a></span></p></td>
	</tr>
	<tr>
		<td style="width: 10%" valign="top">&nbsp;</td>
		<td valign="top"><p><span style="font-size: 0.75rem">
		<a target="_blank" href="http://www.pravno-informacioni-sistem.rs/SlGlasnikPortal/prilozi/p1-d2.htm&amp;doctype=reg&amp;abc=cba&amp;eli=true&amp;eliActId=429840&amp;regactid=429840"><font color="#008000">Део 2. Списак супстанци које 
		су класификоване у одређене класе опасности или припадају истој групи 
		једињења</font></a></span></p></td>
	</tr>
	<tr>
		<td style="width: 10%" valign="top">&nbsp;</td>
		<td valign="top">
	<p class="clan" style="text-align: left; margin-top: 0">
	<em>Део 3. </em> <span class="auto-style1"><em>Посебна правила за обележавање производа који садрже азбест</em></span><em> 
	(брисан је - види члан 3. Правилника - 2/2016-15)</em></p>
		</td>
	</tr>
	<tr>
		<td style="width: 10%" valign="top">&nbsp;</td>
		<td valign="top">&nbsp;</td>
	</tr>
	<tr>
		<td style="width: 10%" valign="top"><p><span style="font-size: 0.75rem">Прилог 2. </span></p></td>
		<td valign="top">
	<p class="clan" style="text-align: left; margin-top: 0">
	<a target="_blank" href="http://www.pravno-informacioni-sistem.rs/SlGlasnikPortal/prilozi/p2.htm&amp;doctype=reg&amp;abc=cba&amp;eli=true&amp;eliActId=429840&amp;regactid=429840"><font color="#008000">Листа забрањених РОРѕ супстанци 
	</font> </a> </p>
		</td>
	</tr>
	<tr>
		<td style="width: 10%" valign="top">&nbsp;</td>
		<td valign="top">&nbsp;</td>
	</tr>
	<tr>
		<td style="width: 10%" valign="top"><span style="font-size: 0.75rem" lang="hr"><p>Прилог 3. </p></span></td>
		<td valign="top"><p><span style="font-size: 0.75rem">
		<a target="_blank" href="http://www.pravno-informacioni-sistem.rs/SlGlasnikPortal/prilozi/p3-d1.htm&amp;doctype=reg&amp;abc=cba&amp;eli=true&amp;eliActId=429840&amp;regactid=429840"><font color="#008000">Део 1. Листа А: максимално дозвољене вредности садржаја VOC у премазима (боје и лакови) који се наносе на зграде, њихову опрему и уградне делове и Листа Б: максимaлно дозвољене вредности садржаја VOC у средствима и премазима за репарацију друмских возила 
 
		</font> 
 
		</a></span></p></td>
	</tr>
	<tr>
		<td style="width: 10%" valign="top">
	<p class="potpis" style="text-align: left; margin-top: 0">&nbsp;</p>
		</td>
		<td valign="top">
	<p class="clan" style="text-align: left; margin-top: 0">
	<a target="_blank" href="http://www.pravno-informacioni-sistem.rs/SlGlasnikPortal/prilozi/p3-d2.htm&amp;doctype=reg&amp;abc=cba&amp;eli=true&amp;eliActId=429840&amp;regactid=429840"><font color="#008000">Део 2. Дефиниције подкатегорија премаза (боје и лакови) који се наносе на зграде, њихову опрему и уградне делове 
	</font> 
	</a> 
	</p>
		</td>
	</tr>
</tbody></table>
<p class="potpis" style="text-align: left">&nbsp; </p>


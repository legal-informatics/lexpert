


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 52. став 6. Закона о становању и одржавању зграда („Службени гласник РС”, број 104/16), </p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК</p>
				<p class="odluka-zakon">о програму испита и начину полагања испита, условима за стицање и одузимање лиценце за професионалног управника и садржини регистра професионалних управника</p>
				<p class="centar">"Службени гласник РС", број 41 од 28. априла 
				2017.</p>
				<p class="clan">I. ОПШТЕ ОДРЕДБЕ </p>
				<p class="bold">Предмет уређивања</p>
				<p class="clan">Члан 1.</p>
				<p>Овим правилником се уређује програм испита и начин полагања испита, услови за стицање и одузимање лиценце за обављање послова професионалног управника, као и садржина регистра професионалних управника.</p>
				<p class="clan">II. ПРОГРАМ ИСПИТА И НАЧИН ПОЛАГАЊА ИСПИТА ЗА ПРОФЕСИОНАЛНОГ УПРАВНИКА</p>
				<p class="bold">Програм испита</p>
				<p class="clan">Члан 2.</p>
				<p>Испит за професионалног управника обухвата проверу знања из следећих тематских области:</p>
				<p>1) правни оквир у вези са коришћењем, управљањем и одржавањем зграда;</p>
				<p>2) административни и финансијски аспекти управљања зградом;</p>
				<p>3) карактеристике зграде, одржавање зграде и безбедносне процедуре;</p>
				<p>4) комуникација.</p>
				<p>Детаљна садржина испита за професионалног управника утврђена је програмом испита за обављање послова професионалног управника (у даљем тексту: Програм испита), у Прилогу 1, који је одштампан уз овај правилник и чини његов саставни део.</p>
				<p>Списак правних извора и литературе на основу којих се припрема програм испитаи програм обуке дат је у Прилогу 2, који је одштампан уз овај правилник и чини његов саставни део.</p>
				<p class="bold">Начин полагања испита </p>
				<p class="clan">Члан 3.</p>
				<p>Полагање испита за професионалног управника, организује Привредна комора Србије најмање два пута годишње. </p>
				<p>Обавештење о испитним роковима, начину и року за подношење пријаве за испит, као и информације о доказима који се подносе уз пријаву, износу таксе за полагање испита са подацима за уплату и друге податке у вези са полагањем испита, Привредна комора Србије објављује на својој интернет страници.</p>
				<p>Испит за професионалног управника се полаже у два дела, писмено и усмено.</p>
				<p>Укупан број бодова на писменом делу испита је 100. </p>
				<p>Писмени део испита има 40 питања, односно по десет за сваку тематску област. </p>
				<p>Кандидат је положио писмени део испита уколико је остварио 70% од укупног броја бодова на том делу испита.</p>
				<p>Усмени део испита полаже кандидат који је претходно положио писмени део.</p>
				<p>Усмени део испита има најмање по три питања из сваке тематске области из члана 2. став 1. овог правилника.</p>
				<p>Кандидат је положио усмени део испита уколико је положио сваку тематску област, односно тачно одговорио на најмање два питања из сваке тематске области.</p>
				<p>Кандидат који је положио писмени део испита, а није положио усмени, односно једну тематску област на усменом делу испита, у првом наредном испитном року полаже само усмени део, односно тематску област коју није положио.</p>
				<p class="bold">Испитна комисија </p>
				<p class="clan">Члан 4.</p>
				<p>Испит за професионалног управника полаже се пред комисијом, коју чине председник и четири члана односно испитивача, по један из сваке тематске области из члана 2. став 1. овог правилника.</p>
				<p>Листу испитивача, коју утврђује Привредна комора Србије, чине стручњаци из релевантних тематских области.</p>
				<p>Испитивачи морају имати стечено високо образовање најмање првог степена и професионално искуство у тематским областима из члана 2. став 1. овог правилника.</p>
				<p>Чланови комисије и по потреби њихови заменици бирају се са Листе испитивача из става 2. овог члана за сваки испитни рок.</p>
				<p class="bold">Записник о испиту</p>
				<p class="clan">Члан 5.</p>
				<p>За сваког кандидата посебно води се записник о току испита, у који се уписује име и презиме кандидата, датум и време полагања писменог, односно усменог дела испита, састав комисије пред којом је полагао, оцене постигнуте на писменом, односно усменом делу испита и коначна оцена или назнака да кандидат није положио испит.</p>
				<p>Записник потписују сви чланови комисије пред којом је кандидат полагао испит.</p>
				<p class="clan">III. УСЛОВИ ЗА СТИЦАЊЕ И ОДУЗИМАЊЕ ЛИЦЕНЦЕ ЗА ОБАВЉАЊЕ ПОСЛОВА ПРОФЕСИОНАЛНОГ УПРАВНИКА</p>
				<p class="bold">Услови за стицање лиценце</p>
				<p class="clan">Члан 6.</p>
				<p>Физичко лице стиче лиценцу за обављање послова професионалног управника ако испуни следеће услове:</p>
				<p>1) има најмање средње образовање у четворогодишњем трајању;</p>
				<p>2) положи испит за професионалног управника у складу са законом којим се уређује област становања и одржавања зграда и овим правилником.</p>
				<p>Лице из става 1. овог члана приликом пријаве испита доставља оверену копију јавне исправе којом се доказује ниво образовања.</p>
				<p class="bold">Издавање лиценце и упис у регистар</p>
				<p class="clan">Члан 7.</p>
				<p>Лиценцу за обављање послова професионалног управника издаје Привредна комора Србије, лицу које је испунило услове из члана 6. овог правилника и доставило следећа документа:</p>
				<p>1) доказ да није осуђиван правноснажном одлуком на казну затвора за кривично дело које га чини недостојним или неподобним за обављање послова професионалног управника;</p>
				<p>2) доказ о положеном испиту из члана 6. став 1. тачка 2) овог правилника;</p>
				<p>3) оригинал уговора о осигурању од професионалне одговорности са периодом важења од најмање три године;</p>
				<p>4) доказ о уплати накнаде за издавање лиценце.</p>
				<p>Рок за издавање лиценце је пет дана од дана подношења потпуног захтева.</p>
				<p>Лице коме је издата лиценца уписује се у регистар професионалних управника, чиме стиче квалификацију професионалног управника у складу са законом којим се уређује област становања и одржавања зграда.</p>
				<p class="bold">Разлози за одузимање лиценце за професионалног управника</p>
				<p class="clan">Члан 8.</p>
				<p>Лиценца за професионалног управника се одузима уколико:</p>
				<p>1) лиценцирани професионални управник након издавања, односно обнављања лиценце пропусти да Привредној комори Србије најмање једном годишње достави важећу полису осигурања, односно информацију о свакој промени у закљученом уговору о осигурању;</p>
				<p>2) суд части Привредне коморе Србије утврди да је професионални управник учинио тежу повреду професионалних стандарда и норматива, односно етичких норми понашања у обављању послова професионалног управника и изрекне одговарајућу меру друштвене дисциплине организатору професионалног управљања који је ангажовао то лице;</p>
				<p>3) у поступку пред надлежним органима буде утврђено да је професионални управник својим радом намерно, односно очигледном непажњом нанео штету током и у вези са обављањем посла професионалног управника.</p>
				<p>Лице којем је одузета лиценца за професионалног управника брише се из регистра професионалних управника.</p>
				<p class="clan">IV. РЕГИСТАР ПРОФЕСИОНАЛНИХ УПРАВНИКА</p>
				<p class="bold">Садржина Регистра</p>
				<p class="clan">Члан 9.</p>
				<p>Регистар се води у писаном и електронском облику, као јединствена, централна и јавна база података о професионалним управницима и садржи следеће податке: </p>
				<p>1) број и датум уписа у Регистар; </p>
				<p>2) име и презиме професионалног управника;</p>
				<p>3) јединствени матични број грађана (ЈМБГ) професионалног управника;</p>
				<p>4) место пребивалишта (општина/град) професионалног управника;</p>
				<p>5) ниво образовања професионалног управника;</p>
				<p>6) датум издавања лиценце за професионалног управника;</p>
				<p>7) контакт податке (број телефона, електронска адреса) професионалног управника;</p>
				<p>8) матични број и контакт податке о организатору професионалног управљања код кога је ангажован професионални управник;</p>
				<p>9) списак активних уговора организатора професионалног управљања са стамбеним заједницама;</p>
				<p>10) списак истеклих уговора организатора професионалног управљања са стамбеним заједницама;</p>
				<p>11) списак раскинутих уговора организатора професионалног управљања са стамбеним заједницама.</p>
				<p class="clan">V. ЗАВРШНА ОДРЕДБА</p>
				<p class="bold">Ступање на снагу</p>
				<p class="clan">Члан 10.</p>
				<p>Овај правилник ступа на снагу осмoг дана од дана објављивања у „Службеном гласнику Републике Србије”.</p>
				<p class="potpis">Број 110-00-78/2017-12</p>
				<p class="potpis">У Београду, 27. априла 2017. године</p>
				<p class="potpis">Министар,</p>
				<p class="potpis">проф. др <span class="bold">Зорана З. Михајловић,</span> с.р.</p>
				<p class="clan">ПРИЛОГ 1</p>
				<p class="clan">ПРОГРАМ ИСПИТА ЗА ОБАВЉАЊЕ ПОСЛОВА ПРОФЕСИОНАЛНОГ УПРАВНИКА </p>
				<p class="clan">1) ПРАВНИ ОКВИР У ВЕЗИ СА КОРИШЋЕЊЕМ, УПРАВЉАЊЕМ И ОДРЖАВАЊЕМ ЗГРАДА </p>
				<p class="centar">Модул 1 – Делови зграде и својинско право</p>
				<p>1.1. Појам својине и својина над деловима зграде </p>
				<p>1.2. Својина на земљишту</p>
				<p>1.3. Правни основ за коришћење посебних делова</p>
				<p>1.4. Делови зграде</p>
				<p>1.5. Располагање заједничким деловима зграде</p>
				<p>1.6. Права власника посебних и самосталних делова зграде</p>
				<p>1.7. Обавезе власника посебних и самосталних делова зграде</p>
				<p>1.8. Право пречег преноса</p>
				<p>1.9. Имовина правних лица и стицање имовине</p>
				<p class="centar">Модул 2 – Управљање зградом</p>
				<p>2.1. Појам управљања</p>
				<p>2.2. Организација управљања и надлежности за вршење послова управљања</p>
				<p>2.3. Правни статус стамбене заједнице и појам правног лица</p>
				<p>2.4. Органи стамбене заједнице</p>
				<p>2.5. Скупштина стамбене заједнице и сазивање седнице </p>
				<p>2.6. Надлежности скупштине стамбене заједнице</p>
				<p>2.7. Рад скупштине стамбене заједнице и начин одлучивања</p>
				<p>2.8. Правила о међусобним односима власника посебних делова</p>
				<p>2.9. Права и обавезе управника стамбене заједнице </p>
				<p>2.10. Професионално управљање</p>
				<p>2.11. Поверавање управљања професионалном управнику</p>
				<p>2.12. Надлежности професионалног управника</p>
				<p>2.13. Регистар професионалних управника</p>
				<p>2.14. Принудна управа</p>
				<p>2.15. Инспекцијски надзор над применом закона и подзаконских аката из области становања </p>
				<p class="centar">Модул 3 – Правни аспект одржавања зграде</p>
				<p>3.1. Појам одржавања и активности на одржавању зграде</p>
				<p>3.2. Обавеза одржавања зграде и одговорност због неиспуњења обавезе одржавања</p>
				<p>3.3. Начин утврђивања и плаћања трошкова за управљање и одржавање зграде</p>
				<p>3.4. Уговор о одржавању зграде</p>
				<p>3.5. Одржавање зграде и унапређење својстава зграде ради остваривања јавног интереса</p>
				<p>3.6. Право регреса стамбене заједнице</p>
				<p>3.7. Обавеза управника поводом права на регрес</p>
				<p class="clan">2) АДМИНИСТРАТИВНИ И ФИНАНСИЈСКИ АСПЕКТИ УПРАВЉАЊА ЗГРАДОМ</p>
				<p class="centar">Модул 1 – Административни аспекти управљања зградом</p>
				<p>1.1. Регистрација стамбене заједнице</p>
				<p>1.2. Оснивање удружења за зграде пословне намене</p>
				<p>1.3. Комуникација са надлежним органима у процесу управљања зградом</p>
				<p>1.4. Облигациони односи: појам и значај уговора у пословима управљања и одржавања зграде (врсте уговора, садржина и елементи уговора, предуговор, пуномоћје, овера потписа)</p>
				<p>1.5. Бесправно усељење</p>
				<p>1.6. Начин коришћења и заштита личних података</p>
				<p>1.7. Евиденција и означавање посебних, заједничких и самосталних делова</p>
				<p>1.8. Извештај о раду професионалног управника</p>
				<p class="centar">Модул 2 – Финансијски аспекти управљања зградом</p>
				<p>2.1. Текући рачун стамбене заједнице – евиденција прихода и расхода стамбене заједнице</p>
				<p>2.2. Фонд стамбене заједнице</p>
				<p>2.3. Основни појмови везани за платни промет</p>
				<p>2.4. Трансакције плаћања и налози за плаћање</p>
				<p>2.5. Финансијске анализе, калкулације и набавке</p>
				<p>2.6. Извори финансирања радова на одржавању заједничких делова зграде</p>
				<p>2.7. Плаћање услуга, радова и материјала на одржавању зграде</p>
				<p>2.8. Осигурање од одговорности стамбене заједнице за штету причињену трећим лицима </p>
				<p>2.9. Осигурање од професионалне одговорности професионалног управника </p>
				<p>2.10. Финансијски извештај</p>
				<p class="clan">3) КАРАКТЕРИСТИКЕ ЗГРАДЕ, ОДРЖАВАЊЕ ЗГРАДЕ И БЕЗБЕДНОСНЕ ПРОЦЕДУРЕ</p>
				<p class="centar">Модул 1 – Култура и квалитет становања</p>
				<p>1.1. Култура становања</p>
				<p>1.2. Типови стамбених објеката и стамбена изградња</p>
				<p>1.3. Однос према стамбеном простору</p>
				<p>1.4. Живот у стамбеној заједници и суживот са суседима </p>
				<p>1.5. Кућни ред у зградама</p>
				<p class="centar">Модул 2 – Архитектонске карактеристике зграде</p>
				<p>2.1. Локација зграде</p>
				<p>2.2. Степен завршености објеката</p>
				<p>2.3. Опремљеност зграде</p>
				<p>2.4. Технички стандарди приступачност</p>
				<p>2.5. Партерно уређење локације – зеленило</p>
				<p>2.6. Културно добро</p>
				<p class="centar">Модул 3 – Одржавање зграде и техничке карактеристике зграде </p>
				<p>3.1. Видови одржавања зграде</p>
				<p>3.2. Анализа стања зграде (годишњи преглед зграде)</p>
				<p>3.3. Програм одржавања зграде</p>
				<p>3.4. Хитне интервенције</p>
				<p>3.5. Текуће одржавање</p>
				<p>3.6. Инвестиционо одржавање</p>
				<p>3.7. Унапређење својстава зграде</p>
				<p>3.8. Извођење радова на одржавању</p>
				<p>3.9. Техничка документација</p>
				<p>3.10. Инсталације у згради</p>
				<p>3.11. Врсте лифтова у згради</p>
				<p>3.12. Одржавање гасних котларница</p>
				<p>3.13. Радови на реконструкцији, адаптацији, санацији, претварању и припајању</p>
				<p>3.14. Решење о одобрењу за извођење радова и пријава радова</p>
				<p>3.15. Извођач радова и одговорни извођач радова</p>
				<p>3.16. Употребна дозвола</p>
				<p>3.17. База података катастра непокретности, катастарски план, лист непокретности</p>
				<p>3.18. Упис у катастар непокретности</p>
				<p>3.19. Комунална инфраструктура</p>
				<p class="centar">Модул 4 – Енергетска ефикасност зграде</p>
				<p>4.1. Унапређење својстава зграде кроз енергетску ефикасност</p>
				<p>4.2. Енергетски пасош зграде</p>
				<p>4.3. Поступак издавања енергетског пасоша зграде</p>
				<p>4.4. Елаборат енергетске ефикасности</p>
				<p class="centar">Модул 5 – Безбедоносне процедуре у згради</p>
				<p>5.1. Безбедоносни аспекти у згради</p>
				<p>5.2. Заштита од пожара (опрема и системи)</p>
				<p>5.3. Контрола приступа згради (видео надзор и интерфони)</p>
				<p>5.4. Громобранске инсталације</p>
				<p>5.5. Врста склоништа у згради</p>
				<p>5.6. Обавезе стамбене заједнице у случајевима хитних интервенција и ванредних ситуација</p>
				<p class="clan">4) КОМУНИКАЦИЈА</p>
				<p>1.1. Појам комуникације</p>
				<p>1.1.1. Основни појмови</p>
				<p>1.1.2. Комуникација и значење</p>
				<p>1.2. Структура комуникативног процеса</p>
				<p>1.3. Типови комуникације</p>
				<p>1.4. Интерперсонална комуникација</p>
				<p>1.4.1. Стилови комуникације</p>
				<p>1.4.2. Невербална комуникација</p>
				<p>1.4.3. Слушање као вештина комуникације</p>
				<p>1.5. Групна комуникација</p>
				<p>1.5.1. Карактеристике група</p>
				<p>1.5.2. Групно доношење одлука</p>
				<p>1.5.3. Групни конфликт</p>
				<p>1.5.4. Вођење састанака</p>
				<p class="clan">ПРИЛОГ 2</p>
				<p class="clan">СПИСАК ПРАВНИХ ИЗВОРА И ЛИТЕРАТУРЕ НА ОСНОВУ КОЈИХ СЕ ПРИПРЕМА ПРОГРАМ ИСПИТА И ПРОГРАМ ОБУКЕ </p>
				<p class="clan">1) ПРАВНИ ОКВИР У ВЕЗИ СА КОРИШЋЕЊЕМ, УПРАВЉАЊЕМ И ОДРЖАВАЊЕМ ЗГРАДА</p>
				<p class="centar">Модул 1 – Делови зграде и својинско право</p>
				<p>1. Закон о становању и одржавању зграда („Службени гласник РС”, број 104/16), чл. 1–14, 70.</p>
				<p>2. Закон о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС), чл. 2, 69, 104–106, 135–135а, 140–143, 145.</p>
				<p>3. Закон о основама својинско-правних односа („Службени лист СФРЈ”, бр. 6/80 и 36/90, „Службени лист СРЈ”, број 29/96 и „Службени гласник РС”, број 115/05 – др. закон), чл. 9, 13–14, 18–19.</p>
				<p>4. Закон о државном премеру и катастру („Службени гласник РС”, бр. 72/09, 18/10, 65/13, 15/15 – одлука УС и 96/15), чл. 41–44, 59–66, 73–89.</p>
				<p>5. Гамс, Андрија: Увод у грађанско право (Београд: Савремена администрација, 1994), стр. 112, 128–135.</p>
				<p>6. Станковић, Обрен: Стварно право (Београд: НОМОС, 1996), стр. 56–60, 143, 161–162.</p>
				<p class="centar">Модул 2 – Управљање зградом</p>
				<p>1. Закон о становању и одржавању зграда („Службени гласник РС”, број 104/16), чл. 15–17, 40–57, 122–134.</p>
				<p>2. Закон о удружењима („Службени гласник РС”, бр. 51/09 и 99/11 – др. закони), чл. 2–9.</p>
				<p>3. Закон о привредним друштвима („Службени гласник РС”, бр. 36/11, 99/11, 83/14 – др. закон и 5/15), чл. 1–2, 83.</p>
				<p>4. Акт којим се прописује програм испита и начин полагања испита, услови за стицање и одузимање лиценце за професионалног управника и садржина регистра професионалних управника</p>
				<p>5. Гамс, Андрија: Увод у грађанско право (Београд: Савремена администрација, 1994), стр. 73–98.</p>
				<p>6. Марковић, Бранислав: „Појам управљања, систем управљања и теорија управљања”, у: Наука о управљању (Крагујевац: Правни факултет Универзитета у Крагујевцу, 2003).</p>
				<p class="centar">Модул 3 – Правни аспект одржавања зграде</p>
				<p>1. Закон о становању и одржавању зграда („Службени гласник РС”, број 104/16), чл. 42, 58, 60–61, 63–69.</p>
				<p>2. Закон о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС), чл. 2, 144–145, 159–160, 175–179, 181–184.</p>
				<p>3. Одлуке локалних самоуправа о: утврђивању урбанистичких зона и блокова за обавезе извршавања одређених активности одржавања зграде (инвестиционог одржавања и унапређења својстава зграде), минималној висини износа о текућем одржавању зграде, висини износа накнаде коју плаћају власници посебних делова у случају принудно постављеног професионалног управника, минималној висини износа издвајања на име трошкова инвестиционог одржавања заједничких делова зграде, бесповратном суфинансирању активности на инвестиционом одржавању и унапређењу својстава зграде.</p>
				<p class="clan">2) АДМИНИСТРАТИВНИ И ФИНАНСИЈСКИ АСПЕКТИ УПРАВЉАЊА ЗГРАДОМ</p>
				<p class="centar">Модул 1 – Административни аспекти управљања зградом</p>
				<p>1. Закон о становању и одржавању зграда („Службени гласник РС”, број 104/16), чл. 18–39, 77, 137–138.</p>
				<p>2. Закон о државном премеру и катастру („Службени гласник РС”, бр. 72/09, 18/10, 65/13, 15/15 – одлука УС и 96/15), члан 111.</p>
				<p>3. Закон о удружењима („Службени гласник РС”, бр. 51/09 и 99/11 – др. закони), чл. 10–29. </p>
				<p>4. Закон о облигационим односима („Службени лист СФРЈ”, бр. 29/78, 39/85, 45/89 – УСЈ и 57/89 и „Службени лист СРЈ”, број 31/93), чл. 1, 3, 5, 8, 10–12, 16, 19, 44.</p>
				<p>5. Закон о заштити података о личности („Службени гласник РС”, бр. 97/08, 104/09 – др. закон, 68/12 – одлука УС и 107/12), чл. 1, 3, 5, 8, 10–12, 16, 19, 44.</p>
				<p>6. Акт којим се прописује садржина регистра, документација потребна за регистрацију и евиденцију података о стамбеним заједницама, као и начину подношења пријаве и докумената. </p>
				<p>7. Гамс, Андрија: Увод у грађанско право (Београд: Савремена администрација, 1994), стр. 123–128.</p>
				<p class="centar">Модул 2 – Финансијски аспекти управљања зградом</p>
				<p>1. Закон о становању и одржавању зграда („Службени гласник РС”, број 104/16), чл. 42, 48, 50, 53, 64–66.</p>
				<p>2. Закон о рачуноводству („Службени гласник РС”, број 62/13), члан 4.</p>
				<p>3. Закон о обављању плаћања правних лица, предузетника и физичких лица која не обављају делатност („Службени гласник РС”, број 68/15), чл. 1–7.</p>
				<p>4. Закон о порезу на добит правних лица („Службени гласник РС”, бр. 25/01, 80/02, 80/02 – др. закон, 43/03, 84/04, 18/10, 101/11, 119/12, 47/13, 108/13, 68/14 – др. закон, 142/14, 91/15 – аутентично тумачење и 112/15), чл. 1, 6, 39, 63.</p>
				<p>5. Закон о платном промету („Службени лист СРЈ”, бр. 3/02 и 5/03 и „Службени гласник РС”, бр. 43/04, 62/06, 111/09 – др. закон и 31/11), чл. 3, 4, 8, 9, 10, 14, 25, 32, 47–50.</p>
				<p>6. Закон о облигационим односима („Службени лист СФРЈ”, бр. 29/78, 39/85, 45/89 – УСЈ и 57/89 и „Службени лист СРЈ”, број 31/93), чл. 154–155, 177, 185, 380, 611, 940–941.</p>
				<p>7. Одлука о облику, садржини и начину коришћења образаца платних налога за извршење платних трансакција у динарима („Службени гласник РС”, бр. 55/15 и 78/15), чл. 1–11.</p>
				<p>8. Одлука о облику, садржини и начину коришћења јединствених инструмената платног промета („Службени гласник РС”, бр. 57/04, 82/04 и 98/13).</p>
				<p class="clan">3) КАРАКТЕРИСТИКЕ ЗГРАДЕ, ОДРЖАВАЊЕ ЗГРАДЕ И БЕЗБЕДНОСНЕ ПРОЦЕДУРЕ</p>
				<p class="centar">Модул 1 – Култура и квалитет становања</p>
				<p>1. Закон о становању и одржавању зграда („Службени гласник РС”, број 104/16), члан 76.</p>
				<p>2. Милутиновић, Слободан: Одрживо становање (Ниш: Факултет заштите на раду, 2001), стр. 15–60. </p>
				<p>3. Ракочевић, Милан: 24 Часа архитектуре. Увод у архитектонско пројектовање (Београд: Орион Арт, Архитектонски факултет, 2003), стр. 15–23, 63–68, 165–172, 189–195.</p>
				<p>4. Одлука локалне самоуправе о кућном реду.</p>
				<p class="centar">Модул 2 – Архитектонске карактеристике зграде</p>
				<p>1. Закон о културним добрима („Службени гласник РС”, бр. 71/94, 52/11 – др. закон, 52/11 – др. закон и 99/11 – др. закон), чл. 2, 5–8, 19–20.</p>
				<p>2. Закон о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС), чл. 2, 5, 133, 145.</p>
				<p>3. Правилник о класификацији објеката („Службени гласник РС”, број 22/15), чл. 6–7 (Стамбени објекти).</p>
				<p>4. Правилник о техничким стандардима планирања, пројектовања и изградње објеката, којима се осигурава несметано кретање и приступ особама са инвалидитетом, деци и старим особама („Службени гласник РС”, број 22/15), чл. 1, 3, 5–6.</p>
				<p class="centar">Модул 3 – Одржавање зграде и техничке карактеристике зграде </p>
				<p>1. Закон о становању и одржавању зграда („Службени гласник РС”, број 104/16), чл. 58–62.</p>
				<p>2. Закон о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС), чл. 2, 69, 104–106, 135–135а, 140–143, 145.</p>
				<p>3. Закон о комуналним делатностима („Службени гласник РС”, бр. 88/11 и 104/16), чл. 2, 3, 5, 13–21, 25–26, 31, 32–37, 41–43.</p>
				<p>4. Закон о државном премеру и катастру („Службени гласник РС”, бр. 72/09, 18/10 и 65/13), чл. 4, 59–62, 70–72.</p>
				<p>5. Акт којим се прописује врста, обим и динамика одржавања зграда. </p>
				<p>6. Правилник о условима и нормативима за пројектовање стамбених зграда и станова („Службени гласник РС”, бр. 58/12, 74/15 и 82/15), чл. 2, 9, 15, 27–52.</p>
				<p>7. Правилник о безбедности лифтова („Службени гласник РС”, број 15/17), Прилог 1: пог. 1–4.</p>
				<p>8. Правилник о прегледима лифтова у употреби („Службени гласник РС”, број 15/17), чл. 5–7, 9–10, 11–13.</p>
				<p>9. Правилник о техничким нормативима за пројектовање, грађење, погон и одржавање гасних котларница („Службени лист СФРЈ”, бр. 10/90 и 52/90), чл. 1, 3–4, 73.</p>
				<p>10. Одлуке локалне самоуправе о комуналном реду.</p>
				<p class="centar">Модул 4 – Енергетска ефикасност зграде</p>
				<p>1. Закон о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС), члан 4.</p>
				<p>2. Правилник о енергетској ефикасности зграда („Службени гласник РС”, број 61/11), чл. 2–7.</p>
				<p>3. Правилник о условима, садржини и начину издавања сертификата о енергетским својствима зграда („Службени гласник РС”, број 69/12), чл. 3–6, 8–9, 13, 15–16.</p>
				<p class="centar">Модул 5 – Безбедоносне процедуре у згради</p>
				<p>1. Закон о заштити од пожара („Службени гласник РС”, бр. 111/09 и 20/15), чл. 4, 23–24, 27а, 28, 33.</p>
				<p>2. Закон о ванредним ситуацијама („Службени гласник РС”, бр. 111/09, 92/11 и 93/12), чл. 4, 8, 51–52, 96, 110.</p>
				<p>3. Уредба о обавезним средствима и опреми за личну, узајамну и колективну заштиту од елементарних непогода и других несрећа („Службени гласник РС”, број 3/11), чл. 1–2, 6.</p>
				<p>4. Правилник о техничким нормативима за заштиту високих објеката од пожара („Службени гласник РС”, број 80/15), чл. 2, 5.</p>
				<p>5. Правилник о техничким нормативима за хидрантску мрежу за гашење пожара („Службени лист СФРЈ”, број 30/91), чл. 1–2, 12, 32.</p>
				<p>6. Правилник о техничким нормативима за заштиту објеката од атмосферског пражњења („Службени лист СРЈ”, број 11/96), чл. 3, 15, 16.</p>
				<p>7. Правилник о начину коришћења јавних и блоковских склоништа („Службени гласник РС”, бр. 61/01 и 69/01), чл. 1–4.</p>
				<p class="clan">4) КОМУНИКАЦИЈА</p>
				<p>1. Tomić, Zorica: Komunikologija (Beograd: Čigoja štampa, 2003), стр. 27–73.</p>
				<p>2. Lehman, M. Carol, DuFrene, D. Debbie: Poslovna komunikacija (Beograd, Data status, 2015), стр. 22–52.</p>
				<p>3. Mandić, Tijana: Komunikologija – psihologija komunikacije (Beograd: Clio, 2003).</p>
	</div>


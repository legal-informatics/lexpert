


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 129. Закона о спорту („Службени гласник РС”, бр. 24/11 и 99/11 – др. закон), 
	</p>
	<p>Министар омладине и спорта доноси</p>
	<p style="margin-top: 0">&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о ближим условима и критеријумима за стипендирање врхунских спортиста аматера за спортско усавршавање и за доделу новчане помоћи врхунским спортистима са посебним заслугама</p>
	<p class="naslov" style="margin-top: 0"><span style="font-weight: 400">
	"Службени гласник РС", број 124 од 29. децембра 2012.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником утврђују се ближи услови и критеријуми за стипендирање врхунских спортиста аматера за спортско усавршавање и за доделу новчане помоћи врхунским спортистима са посебним заслугама, као и критеријуми за утврђивање висине месечног износа стипендије и висине новчане помоћи.</p>
	<p class="clan">Члан 2.</p>
	<p>Врхунски спортиста аматер може добити стипендију за спортско усавршавање ако су испуњени следећи услови:</p>
	<p>1) да је у текућој години важећом Националном категоризацијом спортиста категорисан као врхунски спортиста;</p>
	<p>2) да нема статус професионалног спортисте у складу са Законом о спорту (у даљем тексту: Закон); 
	</p>
	<p>3) да је члан надлежног националног гранског спортског савеза чијим се програмима остварује општи интерес у области спорта, односно организације у области спорта чланице тог гранског савеза;</p>
	<p>4) да га надлежни национални грански спортски савез предложи у годишњем програму за добијање стипендија за спортско усавршавање врхунских спортиста аматера у оквиру броја стипендија на који тај грански спортски савез има право у складу са овим правилником;</p>
	<p>5) да се у текућој години активно бави спортским активностима у организацији у области спорта у Републици Србији;</p>
	<p>6) да је у последњих пет година најмање једну годину наступао за домаћу организацију у области спорта; 
	</p>
	<p>7) да испуњава обавезе према националној спортској репрезентацији; </p>
	<p>8) у погледу година живота, и то: </p>
	<p>– да има од 15 до 26 година – врхунски спортиста – национални ранг, а до 30 година – спортиста у параолимпијским спортовима; 
	</p>
	<p>– да није навршио 30 година – врхунски спортиста – међународни ранг, а до 40 година – спортиста у параолимпијским спортовима; 
	</p>
	<p>– да није навршио 45 година – врхунски спортиста – заслужни спортиста; 
	</p>
	<p>9) да у текућој години има статус ученика и да је у претходној школској години остварио минимално врло добар успех – за спортисте узраста од 15 до 19 година; 
	</p>
	<p>10) да му је утврђена здравствена способност за обављање спортских активности, у складу са Законом;</p>
	<p>11) да поштује антидопинг правила прописана Законом о спречавању допинга у спорту („Службени гласник РС”, број 101/05).</p>
	<p>Право на стипендију престаје спортисти стицањем националног признања за посебан допринос развоју и афирмацији спорта у складу са Законом или престанком испуњавања услова из става 1. овог члана.</p>
	<p class="clan">Члан 3.</p>
	<p>Број стипендија које могу добити врхунски спортисти аматери за спортско усавршавање истог националног гранског спортског савеза одређује се према рангу спорта утврђеном Националном категоризацијом спортова, и то:</p>
	<p>1) прва категорија спортова – 15 стипендија по савезу;</p>
	<p>2) друга категорија спортова – 10 стипендија по савезу;</p>
	<p>3) трећа категорија спортова – пет стипендија по савезу;</p>
	<p>4) четврта категорија спортова – три стипендије по савезу. </p>
	<p>За екипне спортове, прве и друге категорије спортова, утврђује се квота по селекцијама, на предлог надлежног националног гранског спортског савеза, у складу са буџетом и постигнутим резултатима.</p>
	<p>У четвртој категорији спортова стипендију може добити само врхунски спортиста аматер који је категорисан као врхунски спортиста – заслужни спортиста или врхунски спортиста – међународни ранг. 
	</p>
	<p class="clan">Члан 4.</p>
	<p>Висина месечног износа стипендија за спортско усавршавање врхунских спортиста аматера утврђује се према следећим критеријумима:</p>
	<p>1) врхунски спортиста – заслужни спортиста – једна и по просечна нето зарада у Републици Србији за месец децембар претходне године, према подацима органа надлежног за послове статистике;</p>
	<p>2) врхунски спортиста – међународни ранг – једна просечна нето зарада у Републици Србији за месец децембар претходне године, према подацима органа надлежног за послове статистике;</p>
	<p>3) врхунски спортиста – национални ранг – 70% просечне нето зараде у Републици Србији за месец децембар претходне године, према подацима органа надлежног за послове статистике. 
	</p>
	<p class="clan">Члан 5.</p>
	<p>Стипендија за спортско усавршавање врхунског спортисте аматера утврђује се за период од годину дана и исплаћује у складу са уговором који закључују надлежни национални грански спортски савез и министарство надлежно за послове спорта, у складу са Законом.</p>
	<p class="clan">Члан 6.</p>
	<p>Новчану помоћ може добити врхунски спортиста са посебним заслугама за развој спорта у Републици Србији, који је Националном категоризацијом спортиста рангиран као врхунски спортиста – заслужни спортиста.</p>
	<p>Врхунски спортиста из става 1. овог члана може добити новчану помоћ ако су испуњени следећи услови:</p>
	<p>1) да је у претходним годинама постигао спортске резултате предвиђене за категорисање у ранг врхунски спортиста – заслужни спортиста;</p>
	<p>2) да нема статус професионалног спортисте, у складу са Законом;</p>
	<p>3) да је члан надлежног националног гранског спортског савеза чијим се програмима остварује општи интерес у области спорта, односно организације у области спорта чланице тог националног гранског спортског савеза;</p>
	<p>4) да се новчаном помоћу покривају трошкови које је спортиста лично имао за припреме или учешће на такмичењу или за лечење проузроковано повредом насталом на такмичењу;</p>
	<p>5) да је надлежни национални грански спортски савез утврдио да постоји оправдана потреба за новчаном помоћи врхунском спортисти, односно да трошкови из става 2. тачка 4) овог члана нису већ покривени давањима организације у области спорта, гранског спортског савеза, спонзора или донатора;</p>
	<p>6) да трошкови лечења нису покривени здравственим осигурањем, у складу са законом;</p>
	<p>7) да га надлежни национални грански спортски савез предложи у годишњем програму за доделу новчане помоћи врхунским спортистима са посебним заслугама.</p>
	<p>Изузетно од става 1. овог члана, новчану помоћ може добити и врхунски спортиста који је члан националне спортске репрезентације, а који је услед несрећног случаја трајно спречен за бављење спортским активностима.</p>
	<p>Врхунски спортиста из става 1. овог члана који је био освајач медаље на Олимпијским играма, светском или европском првенству и спортиста из става 2. овог члана, може добити новчану помоћ и ако нису испуњени услови из става 2. тач. 1) – 4) овог члана ако у последњих шест месеци остварује просечни месечни приход испод просечне нето зараде у Републици Србији, или постоји неки други посебно оправдани разлог за давање помоћи (лечење и сл.).</p>
	<p class="clan">Члан 7.</p>
	<p>Критеријуми за утврђивање висине новчане помоћи врхунском спортисти који испуњава услове из члана 6. став 2. овог правилника су:</p>
	<p>1) за покриће трошкова припрема и учешћа на такмичењу – до пет просечних нето зарада у Републици Србији за месец децембар претходне године, према подацима органа надлежног за послове статистике, у зависности од стварних потреба врхунског спортисте, категорије спорта и процене у којој мери ће давање накнаде утицати на његове будуће спортске резултате и развој спорта у Републици Србији;</p>
	<p>2) за покриће трошкова лечења – до десет просечних нето зарада у Републици Србији за месец децембар претходне године, према подацима органа надлежног за послове статистике, у зависности од стварних потреба врхунског спортисте, категорије спорта и процене у којој мери ће давање накнаде утицати на његове будуће спортске резултате и развој спорта у Републици Србији.</p>
	<p>Новчана помоћ врхунском спортисти из члана 6. ст. 3. и 4. овог правилника одређује се према следећим критеријумима:</p>
	<p>1) ако спортиста не остварује приходе – једна просечна нето зарада у Републици Србији за месец децембар претходне године, према подацима органа надлежног за послове статистике;</p>
	<p>2) ако спортиста остварује приходе испод половине просечне нето зараде у Републици Србији – износ до просечне нето зараде у Републици Србији за месец децембар претходне године, према подацима органа надлежног за послове статистике, у зависности од стварних потреба врхунског спортисте, ранга у оквиру спортског статуса врхунског спортисте и категорије спорта;</p>
	<p>3) за трошкове лечења и сличне потребе – до пет просечних нето зарада у Републици Србији за месец децембар претходне године, према подацима органа надлежног за послове статистике, у зависности од стварних потреба врхунског спортисте, ранга у оквиру спортског статуса врхунског спортисте и категорије спорта.</p>
	<p class="clan">Члан 8.</p>
	<p>Даном ступања на снагу овог правилника престаје да важи Правилник о ближим условима и критеријумима за стипендирање врхунских спортиста и за новчану помоћ врхунским спортистима („Службени гласник РС”, бр. 18/00, 12/09 и 1/11).</p>
	<p class="clan">Члан 9.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p style="margin-top: 0">&nbsp;</p>
	<p class="potpis" style="margin-top: 0">Број 66-00-3/61/2012-03</p>
	<p class="potpis" style="margin-top: 0">У Београду, 14. децембра 2012. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Алиса Марић,</span> с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		color: #008000;
	}
	</style>


	<div class="story">
			<p class="Basic-Paragraph">На основу члана 56. став 4. Закона о безбедности и здрављу на раду („Службени гласник РС”, бр. 101/05, 91/15 и 113/17 – др. закон),</p>
			<p class="Basic-Paragraph">Министар за рад, запошљавање, борачка и социјална питања доноси</p>
			<p class="odluka-zakon">ПРАВИЛНИК</p>
			<p class="odluka-zakon">о условима за издавање лиценци за обављање послова у области безбедности и здравља на раду </p>
			<p class="centar">"Службени гласник РС", број 16 од 5. марта 2018.</p>
			<p class="clan">Члан 1.</p>
			<p class="Basic-Paragraph">Овим правилником прописују се услови за издавање лиценци: </p>
			<p class="Basic-Paragraph">1) правном лицу или предузетнику за обављање послова безбедности и здравља на раду; </p>
			<p class="Basic-Paragraph">2) правном лицу и одговорном лицу за обављање послова прегледа и провере опреме за рад и испитивања услова радне околине.</p>
			<p class="clan">Члан 2.</p>
			<p class="Basic-Paragraph">Лиценце из члана 1. овог правилника издају се на захтев правног лица,  предузетника или физичког лица – за обављање послова одговорног лица, у зависности од послова које намерава да обавља подносилац захтева. </p>
			<p class="clan">Члан 3.</p>
			<p class="Basic-Paragraph">По утврђивању испуњености услова за издавање лиценце, лиценцу решењем издаје министар надлежан за послове рада (у даљем тексту: министар), у складу са законом. </p>
			<p class="clan">Члан 4.</p>
			<p class="Basic-Paragraph">Трошкове издавања лиценце, што укључује и трошкове утврђивања испуњености услова за њено издавање или обнављање, сноси подносилац захтева за издавање лиценце.</p>
			<p class="bold">Издавање лиценце правном лицу или предузетнику за обављање послова безбедности и здравља на раду</p>
			<p class="clan">Члан 5.</p>
			<p class="Basic-Paragraph">Лиценца за обављање послова безбедности и здравља на раду може се издати на захтев правног лица или предузетника, под условом да правно лице, односно предузетник има у радном односу најмање два запослена на неодређено време са пуним радним временом који имају стечено високо образовање на основним академским студијама у обиму од најмање 240 ЕСПБ бодова, мастер академским студијама, специјалистичким академским студијама, специјалистичким струковним студијама, односно на основним студијама у трајању од најмање четири године или специјалистичким студијама на факултету из научне, односно стручне области у оквиру образовно-научног поља техничко-технолошких наука, природно-математичких наука или медицинских наука, положеним стручним испитом о практичној оспособљености за обављање послова безбедности и здравља на раду и најмање три године радног искуства на пословима безбедности и здравља на раду, односно заштите на раду и ако оснивачу или са њим повезаном лицу, односно предузетнику или са њим повезаном лицу у смислу прописа о привредним друштвима лиценца издата у складу са законом није одузета у претходне три године.</p>
			<p class="clan">Члан 6.</p>
			<p class="Basic-Paragraph">Захтев за издавање или обнављање лиценце за обављање послова безбедности и здравља на раду садржи:</p>
			<p class="Basic-Paragraph">1) назив (пословно име) правног лица, односно предузетника;</p>
			<p class="Basic-Paragraph">2) седиште и адресу правног лица, односно предузетника;</p>
			<p class="Basic-Paragraph">3) матични број правног лица, односно предузетника.</p>
			<p class="Basic-Paragraph">Уз захтев правно лице, односно предузетник подноси: </p>
			<p class="Basic-Paragraph">1) препис или оверену копију уговора о раду и дипломе којом се потврђује стручна спрема, односно уверење о специјалистичком испиту запослених из члана 5. овог правилника;</p>
			<p class="Basic-Paragraph">2) доказ о радном искуству запослених из члана 5. овог правилника;</p>
			<p class="Basic-Paragraph">3) доказ о уплати трошкова издавања или обнављања лиценце.</p>
			<p class="bold">Издавање лиценце правном и одговорном лицу за обављање послова прегледа и провере опреме за рад и испитивања услова радне околине</p>
			<p class="clan">Члан 7.</p>
			<p class="Basic-Paragraph">Лиценца за обављање послова прегледа и провере опреме за рад и испитивања услова радне околине издаје се, посебно, за сваку врсту послова утврђену у чл. од 8. до 11. овог правилника.</p>
			<p class="clan">Члан 8.</p>
			<p class="Basic-Paragraph">Лиценца за обављање послова прегледа и провере опреме за рад може се издати на захтев правног лица које:</p>
			<p class="Basic-Paragraph">1) може ефикасно да примени методологије прегледа и провере опреме за рад утврђене прописима у области безбедности и здравља на раду;</p>
			<p class="Basic-Paragraph">2) у радном односу има најмање по једног запосленог:</p>
			<p class="Basic-Paragraph">(1) дипломираног инжењера машинства или специјалисту струковног инжењера машинства или дипломираног инжењера рударства или специјалисту струковног инжењера рударства,</p>
			<p class="Basic-Paragraph">(2) дипломираног инжењера електротехнике и рачунарства или специјалисту струковног инжењера електротехнике и рачунарства,</p>
			<p class="Basic-Paragraph">(3) дипломираног инжењера технологије или специјалисту струковног инжењера технологије, </p>
			<p class="Basic-Paragraph">(4) дипломираног инжењера заштите на раду или специјалисту струковног инжењера заштите на раду,</p>
			<p class="Basic-Paragraph">(5) са лиценцом за обављање послова прегледа и провере опреме за рад (одговорно лице), на неодређено време са пуним радним временом;</p>
			<p class="Basic-Paragraph">3) по основу права својине, закупа или лизинга поседује инструменте и уређаје за прегледе и провере опреме за рад, у складу са прописима у области безбедности и здравља на раду, техничким прописима и стандардима.</p>
			<p class="Basic-Paragraph">Запослени из става 1. тачка 2) подтач. од (1) до (4) овог члана морају да имају најмање три године радног искуства на пословима прегледа и провере опреме за рад, у складу са прописима у области безбедности и здравља на раду или најмање пет година радног искуства у струци.</p>
			<p class="clan">Члан 9.</p>
			<p class="Basic-Paragraph">Лиценца за обављање послова испитивања услова радне околине – хемијских и физичких штетности (осим јонизујућих зрачења), микроклиме и осветљености, може се издати на захтев правног лица које:</p>
			<p class="Basic-Paragraph">1) може ефикасно да примени методологије испитивања хемијских штетности квалитативном и квантитативном анализом, у складу са прописима у области безбедности и здравља на раду, техничким прописима и стандардима;</p>
			<p class="Basic-Paragraph">2) може ефикасно да примени методологије испитивања физичких штетности (буке, вибрација и штетних зрачења – осим јонизујућих зрачења), у складу са прописима у области безбедности и здравља на раду, техничким прописима и стандардима;</p>
			<p class="Basic-Paragraph">3) може ефикасно да примени методологије испитивања микроклиме и одређивања квалитета микроклиматских параметара, у складу са прописима у области безбедности и здравља на раду, техничким прописима и стандардима;</p>
			<p class="Basic-Paragraph">4) може ефикасно да примени методологије испитивања и мерења квалитета осветљења у радним просторијама и на радним местима, у складу са прописима у области безбедности и здравља на раду, техничким прописима и стандардима;</p>
			<p class="Basic-Paragraph">5) у радном односу има најмање по једног запосленог:</p>
			<p class="Basic-Paragraph">(1) дипломираног инжењера технологије или дипломираног хемичара или дипломираног физикохемичара или специјалисту струковног инжењера технологије или специјалисту струковног хемичара или специјалисту струковног физикохемичара,</p>
			<p class="Basic-Paragraph">(2) лекара специјалисту медицине рада или лекара специјалисту хигијене,</p>
			<p class="Basic-Paragraph">(3) дипломираног инжењера машинства или дипломираног инжењера електротехнике и рачунарства или дипломираног физичара или специјалисту струковног инжењера машинства или специјалисту струковног инжењера електротехнике и рачунарства или специјалисту струковног физичара или дипломираног инжењера рударства или специјалисту струковног инжењера рударства,</p>
			<p class="Basic-Paragraph">(4) дипломираног инжењера заштите на раду или специјалисту струковног инжењера заштите на раду,</p>
			<p class="Basic-Paragraph">(5) са лиценцом за обављање послова испитивања услова радне околине (одговорно лице), на неодређено време са пуним радним временом;</p>
			<p class="Basic-Paragraph">6) по основу права својине, закупа или лизинга поседује инструменте и уређаје, односно лабораторије за испитивања и анализе у складу са прописима у области безбедности и здравља на раду, техничким прописима и стандардима.</p>
			<p class="Basic-Paragraph">Запослени из става 1. тачка 5) подтач. од (1) до (4) овог члана морају да имају најмање три године радног искуства на пословима испитивања услова радне околине, у складу са прописима у области безбедности и здравља на раду или најмање пет година радног искуства у струци.</p>
			<p class="clan">Члан 10.</p>
			<p class="Basic-Paragraph">Лиценца за обављање послова испитивања услова радне околине – биолошких штетности може се издати на захтев правног лица које:</p>
			<p class="Basic-Paragraph">1) може ефикасно да примени методологије испитивања присутности биолошких штетности у радној околини, и то квантитативном и квалитативном анализом узорка присутности биолошких штетности;</p>
			<p class="Basic-Paragraph">2) у радном односу има најмање једног запосленог дипломираног биолога или дипломираног еколога или дипломираног молекуларног биолога и физиолога или специјалисту струковног биолога или специјалисту струковног еколога; </p>
			<p class="Basic-Paragraph">3) у радном односу има најмање једног запосленог са лиценцом за обављање послова испитивања услова радне околине (одговорно лице), на неодређено време са пуним радним временом;</p>
			<p class="Basic-Paragraph">4) по основу права својине, закупа или лизинга поседује инструменте и уређаје, односно лабораторије за испитивања и анализе, у складу са прописима у области безбедности и здравља на раду, техничким прописима и стандардима.</p>
			<p class="Basic-Paragraph">Запослени из става 1. тачка 2) овог члана морају да имају најмање три године радног искуства на пословима испитивања биолошких штетности или најмање пет година радног искуства у струци.</p>
			<p class="clan">Члан 11.</p>
			<p class="Basic-Paragraph">Лиценца за обављање послова одговорног лица може се издати на захтев правног лица које у радном односу има запосленог са стеченим високим образовањем на основним академским студијама у обиму од најмање 240 ЕСПБ бодова, мастер академским студијама, специјалистичким академским студијама, специјалистичким струковним студијама, односно на основним студијама у трајању од најмање четири године или специјалистичким студијама на факултету из научне, односно стручне области у оквиру образовно-научног поља техничко-технолошких наука, природно-математичких наука или медицинских наука, утврђеним у члану 8. став 1. тачка 2) подтач. од (1) до (4), члану 9. став 1. тачка 5) подтач. од (1) до (4) и члану 10. став 1. тачка 2) овог правилника, које, у складу са прописима у области безбедности и здравља на раду, има положен стручни испит о практичној оспособљености за обављање послова прегледа и провере опреме за рад, односно испитивања услова радне околине и које има најмање три године радног искуства на тим пословима или најмање пет година радног искуства у струци и ако том лицу лиценца издата у складу са законом није одузета у претходне три године.</p>
			<p class="Basic-Paragraph">Лиценца за обављање послова одговорног лица може се издати и на захтев лица које испуњава услове утврђене у  ставу 1. овог члана.</p>
			<p class="clan">Члан 12.</p>
			<p class="Basic-Paragraph">Захтев за издавање или обнављање лиценце из чл. од 8. до 10. овог правилника, садржи:</p>
			<p class="Basic-Paragraph">1) назив правног лица;</p>
			<p class="Basic-Paragraph">2) седиште и адресу правног лица;</p>
			<p class="Basic-Paragraph">3) матични број правног лица.</p>
			<p class="Basic-Paragraph">Уз захтев правно лице подноси:</p>
			<p class="Basic-Paragraph">1) методологије прегледа и провере опреме за рад и испитивања услова радне околине из члана 8. став 1. тачка 1), члана 9. став 1. тач. од 1) до 4) и члана 10. став 1. тачка 1) овог правилника, које намерава да користи;</p>
			<p class="Basic-Paragraph">2) доказ да по основу права својине, закупа или лизинга поседује инструменте и уређаје, односно лабораторије за испитивања и анализе, у складу са прописима у области безбедности и здравља на раду, техничким прописима и стандардима, које му обезбеђују да ефикасно може да примени методологију;</p>
			<p class="Basic-Paragraph">3) препис или оверену копију уговора о раду, дипломе којом се потврђује стручна спрема, односно уверења о положеном специјалистичком испиту за запослене из члана 8. став 1. тачка 2) подтач. од (1) до (4), члана 9. став 1. тачка 5) подтач. од (1) до (4) и члана 10. став 1. тачка 2) овог правилника;</p>
			<p class="Basic-Paragraph">4) доказе о радном искуству за запослене из тачке 4) овог става;</p>
			<p class="Basic-Paragraph">5) личне податке (име, презиме и лични број – јединствени матични број грађана) запосленог који обавља послове одговорног лица;</p>
			<p class="Basic-Paragraph">6) доказ о уплати трошкова издавања или обнављања лиценце.</p>
			<p class="clan">Члан 13.</p>
			<p class="Basic-Paragraph">Захтев за издавање лиценце из члана 11. овог правилника садржи:</p>
			<p class="Basic-Paragraph">1) назив, седиште и адресу, матични број правног лица и личне податке лица за које се тражи издавање лиценце (име, презиме и лични број – јединствени матични број грађана), ако захтев подноси правно лице;</p>
			<p class="Basic-Paragraph">2) име, презиме, лични број – јединствени матични број грађана, пребивалиште и  адресу становања, ако захтев подноси физичко лице.</p>
			<p class="Basic-Paragraph">Уз захтев се подноси:</p>
			<p class="Basic-Paragraph">1) препис или оверена копија дипломе којом се потврђује стручна спрема лица за које се тражи издавање лиценце;</p>
			<p class="Basic-Paragraph">2) доказ о радном искуству лица за које се тражи издавање лиценце у обављању послова прегледа и провере опреме за рад и испитивања услова радне околине;</p>
			<p class="Basic-Paragraph">3) доказ о уплати трошкова издавања лиценце.</p>
			<p class="clan">Члан 14.</p>
			<p class="Basic-Paragraph">Захтев за издавање лиценце подноси се министарству надлежном за послове рада. </p>
			<p class="Basic-Paragraph">На основу решења издаје се лиценца – на одговарајућем обрасцу који је одштампан уз овај правилник и чини његов саставни део (обрасци од 1. до 6).</p>
			<p class="clan">Члан 15.</p>
			<p class="Basic-Paragraph">Правно лице, предузетник или одговорно лице коме је решењем министра одузета лиценца може поново да поднесе захтев за издавање лиценце након истека три године од дана одузимања лиценце.</p>
			<p class="clan">Члан 16.</p>
			<p class="Basic-Paragraph">Даном ступања на снагу овог правилника престаје да важи Правилник о условима и висини трошкова за издавање лиценци за обављање послова у области безбедности и здравља на раду („Службени гласник РС”, бр. 112/13, 57/14, 102/15 и 113/17 – др. закон). </p>
			<p class="clan">Члан 17.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00001/2018-01 </p>
			<p class="potpis">У Београду, 20. фебруара 2018. године </p>
			<p class="potpis">Министар,</p>
			<p class="potpis"><span class="bold">Зоран Ђорђевић, </span>с.р.</p>
			<p class="clan" style="text-align: right">Прилози</p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=424935&amp;regactid=424935" target="_blank">Образац 1 - Лиценца за обављање послова 
			безбедности и здравља на раду</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=424935&amp;regactid=424935" target="_blank">Образац 2 - Лиценца за обављање послова прегледа и провере опреме за рад</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=424935&amp;regactid=424935" target="_blank">Образац 3 - Лиценца за обављање послова испитивања услова радне околине – хемијских и физичких штетности (осим јонизујућих зрачења), микроклиме и осветљености</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=424935&amp;regactid=424935" target="_blank">Образац 4 - Лиценца за обављање послова испитивања услова радне околине – биолошких штетности 
			</a> </p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=424935&amp;regactid=424935" target="_blank">Образац 5 - Лиценца за обављање послова прегледа и провере опреме за рад</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=424935&amp;regactid=424935" target="_blank">Образац 
			6 - Лиценца за обављање послова испитивања услова радне околине</a></p>
	</div>


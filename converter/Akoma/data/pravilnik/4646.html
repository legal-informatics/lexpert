


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style2 {
	text-align: right;
	font-weight: bold;
	border-style: solid;
	position: absolute;
	right: 0.375000093750023rem;
	top: 0.375000093750023rem;
	padding: 0.150000037500009rem 0.375000093750023rem;
	border-width: 0.0750000187500047rem;
	margin-right: 0.375000093750023rem;
	margin-top: 0.375000093750023rem;
	font-size: 0.750000187500047rem;
}
</style>


	<p class="broj">&nbsp;</p>
	<div class="auto-style2">
		Редакцијски пречишћен текст</div>
	<p class="broj">&nbsp;</p>
	<p>На основу члана 17. став 5. Закона о буџетском систему („Службени гласник РС”, бр. 54/09, 73/10, 101/10, 101/11 и 93/12), 
	</p>
	<p>Mинистар финансија и привреде доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о методологији и начину утврђивања трошкова пружања јавне услуге</p>
	<p class="naslov" style="margin-top: 0"><span style="font-weight: 400">"Службени 
	гласник РС", бр. 14 од 13. фебруара 2013, <span lang="hr">25 од 15. 
	марта 2013 - исправка</span>, 99 од 15. новембра 2013.</span></p>
	<p class="naslov" style="margin-top: 0">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Овим правилником уређује се методологија и <b>начин утврђивања трошкова 
	пружања јавне услуге*</b> за коју се наплаћује такса (у даљем тексту: Методологија).</p>
	<p style="margin-top: 0">&nbsp;</p>
	<p style="margin-top: 0"><span style="font-size: 0.583333333333333rem">*Службени гласник РС, 
	број 25/2013</span></p>
	<p style="margin-top: 0">&nbsp;</p>
	<p class="clan">Члан 2.</p>
	<p>Методологија oбухвата принципе на којима се заснива, елементе за утврђивање висине таксе за непосредно пружену јавну услугу, односно спроведен поступак или радњу (у даљем тексту: такса) коју је пружио, односно спровео надлежни субjект, формулу за утврђивање висине таксе, евиденцију о плаћеној такси, као и одступања од правила утврђивања висине таксе.</p>
	<p>Надлежни субјект из става 1. овог члана је субјект коме је законом дато право да утврди висину таксе. 
	</p>
	<p>Методологија се примењује на утврђивање висине таксе чија висина није утврђена законом.</p>
	<p>У случају када су законом непосредно уређена одређена питања од значаја за утврђивање висине таксе из става 3. овог члана, у погледу тих питања примењиваће се одговарајуће законске одредбе. 
	</p>
	<p>Применом Методологије не може се утврдити висина таксе у износу вишем од највишег износа утврђеног законом за одговарајућу таксу.</p>
	<p class="clan">Члан 3.</p>
	<p>Методологија се заснива на:</p>
	<p>1) принципу стварних трошкова, који подразумева обавезу приказивања свих трошкова надлежног субјекта насталих за пружену јавну услугу, односно спроведен поступак или радњу (у даљем тексту: јавна услуга), по свим активностима и процесима који учествују у пружању конкретне врсте јавне услуге, као и по свим носиоцима трошкова ради обухватања свих насталих расхода;</p>
	<p>2) принципу доступности јавне услуге, који налаже да се висина таксе одреди тако да обезбеди доступност јавне услуге корисницима;</p>
	<p>3) принципу проверљивости података, којим се омогућава органу из члана 17. став 6. Закона о буџетском систему („Службени гласник РС”, бр. 54/09, 73/10, 101/10, 101/11 и 93/12 – у даљем тексту: Закон) надлежном за давање сагласности на акт којим се утврђује висина таксе (у даљем тексту: надлежни орган) увид у одговарајуће документе и податке на основу којих је могуће утврдити усклађеност таксе са Методологијом.</p>
	<p class="clan">II. МЕТОДОЛОГИЈА УТВРЂИВАЊА ВИСИНЕ ТАКСЕ</p>
	<p class="clan">Члан 4.</p>
	<p>Утврђивање висине таксе заснива се на стварним трошковима надлежног субјекта у пружању јавне услуге, по врсти јавне услуге, који су настали у претходних 12 месеци, рачунајући од почетка другог полугодишта календарске године која претходи години у којој се утврђују таксе.
	</p>
	<p class="clan">Члан 5.</p>
	<p>Елементи за утврђивање висине таксе су:</p>
	<p>1) трошкови рада;</p>
	<p>2) остали трошкови који директно учествују у пружању јавне услуге;</p>
	<p>3) коефицијент доступности.</p>
	<p>Трошкови рада утврђују се множењем ефективног радног времена утрошеног за пружање конкретне јавне услуге и цене часа рада запосленог/извршиоца који пружа ту јавну услугу.</p>
	<p>Ефективно време потребно за пружање конкретне јавне услуге представља просечно време које је запослени/извршилац ефективно утрошио на пружању те јавне услуге у претходних 12 месеци.
	</p>
	<p>Цена часа рада запосленог/извршиоца који пружа јавну услугу представља количник бруто зараде тог запосленог/извршиоца и броја часова рада, у периоду из члана 4. овог правилника.
	</p>
	<p>Остали трошкови јесу сви трошкови који настају у пружању јавне услуге, осим трошкова рада из става 2. овог члана.</p>
	<p>Коефицијент доступности надлежни субјект утврђује на основу процене утицаја висине таксе на доступност јавне услуге.
	</p>
	<p class="clan">Члан 6.</p>
	<p>Висина таксе утврђује се према следећој формули:</p>
	<p align="center"><img border="0" src="http://www.pravno-informacioni-sistem.rs/SlGlasnikPortal/slike/slika.jpg&amp;doctype=reg&amp;abc=cba&amp;eli=true&amp;eliActId=418450&amp;regactid=418450"></p>
	<p>где је:</p>
	<p><span class="italik">Tv </span>– висина таксе;</p>
	<p><span class="italik">k </span>– коефицијент доступности;</p>
	<p><span class="italik">n</span><span class="subscript">i</span><span class="italik">
	</span>– број часова ефективног времена једног запосленог/извршиоца потребног за пружање јавне услуге;
	</p>
	<p><span class="italik">t</span><span class="subscript">i</span> – цена часа рада једног запосленог/извршиоца;</p>
	<p><span class="italik">o</span><span class="subscript">tr</span> – остали трошкови који учествују у пружању јавне услуге (гориво, излазак на терен, ангажовање трећих лица, ако се користе посебни материјали или реагенси и сл.).</p>
	<p>Коефицијент доступности је број вредности између 0,1 и 1 чију конкретну висину у датом распону утврђује надлежни субјект који пружа јавну услугу, а на основу процене утицаја висине таксе на доступност јавне услуге.</p>
	<p>Остали трошкови израчунавају се дељењем укупних осталих трошкова који су учествовали у пружању јавне услуге у периоду из члана 4. овог правилника са укупно пруженим јавним услугама (укупни учинак), и то по врсти јавне услуге.</p>
	<p>Ако у пружању јавне услуге учествује више запослених/извршиоца, трошкови рада утврђују се као збир производа броја часова ефективног рада и цене часа рада за све запослене/извршиоце који пружају јавну услугу, по врсти јавне услуге.</p>
	<p>Пример:</p>
	<p><span class="italik">Tv = 0,8 (n</span><span class="subscript">1</span><span class="italik"> t</span><span class="subscript">1</span><span class="italik">+ n</span><span class="subscript">2</span><span class="italik"> t</span><span class="subscript">2</span><span class="italik"> + . . . n</span><span class="subscript">m</span><span class="italik"> t</span><span class="subscript">m</span><span class="italik"> + o</span><span class="subscript">tr</span><span class="italik">) 
	</span></p>
	<p class="clan">Члан 7.</p>
	<p>Висина таксе утврђује се у апсолутном износу.</p>
	<p>Уколико се актом о утврђивању висине таксе, чија је висина претходно утврђена у складу са Методологијом, не врши повећавање висине таксе већ само њено усклађивање индексом потрошачких цена у Републици Србији према подацима републичког органа надлежног за послове статистике у претходних 12 месеци или се врши смањење висине таксе, сматра се да је дата сагласност надлежног органа.</p>
	<p class="clan">Члан 8.</p>
	<p>Надлежни субјект у својој евиденцији обезбеђује податке о пруженим јавним услугама, по врсти јавне услуге.</p>
	<p>Подацима из става 1. овог члана сматрају се нарочито подаци о трошковима пружања јавне услуге, броју пружених јавних услуга у периоду из члана 4. овог правилника, као и подаци о наплаћеној такси.</p>
	<p class="clan">Члан 9.</p>
	<p>Уз акт о утврђивању висине такси надлежни субјект доставља и образложење које садржи објашњење примене Методологије при утврђивању висине такси, укључујући и податке о трошковима за пружање јавних услуга за период из члана 4. овог правилника, за сваку таксу посебно, поштујући принцип проверљивости података.</p>
	<p>Надлежни орган може захтевати од надлежног субјекта и друге податке у циљу провере усклађености висине таксе са Методологијом.</p>
	<p class="clan">Члан 10.</p>
	<p>Ако је надлежном субјекту у току календарске године дата надлежност за вршење нове јавне услуге, висина таксе за ту услугу утврђује се изменом, односно допуном акта о утврђивању висине такси за ту календарску годину на основу образложених процењених трошкова, применом формуле из члана 6. овог правилника, уз прибављену сагласност надлежног органа.</p>
	<p>Одредба става 1. овог члана сходно се примењује и у случају кад не постоји акт о висини такси за календарску годину у којој се надлежном органу даје надлежност за вршење јавне услуге.</p>
	<p class="clan">III. РОКОВИ ЗА УТВРЂИВАЊЕ И ОБЈАВЉИВАЊЕ ВИСИНЕ ТАКСИ</p>
	<p class="clan">Члан 11.</p>
	<p>Висина таксе утврђује се и доставља на сагласност најкасније до 30. септембра текуће године за наредну годину. 
	</p>
	<p>Акт о утврђивању висине таксе на коју је дата сагласност у смислу овог правилника, објављује се „Службеном гласнику Републике Србије”, односно другом службеном гласилу у коме се објављују акти о утврђивању висине таксе, најкасније до 31. октобра текуће године за наредну годину.</p>
	<p>Ако се до истека рока из става 2. овог члана не објави висина таксе за наредну годину, у наредној години примењиваће се њена висина утврђена за текућу годину.</p>
	<p>У случајевима из члана 10. овог правилника акт о утврђивању висине таксе објављује се одмах по добијању сагласности надлежног органа.</p>
	<p class="clan">IV. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 12.</p>
	<p>Висина такси за 2013. годину, утврдиће се у складу са одредбама овог правилника применом формуле из члана 6. овог правилника, на основу образложених процењених трошкова, а по добијању сагласности надлежног органа објавиће се у „Службеном гласнику Републике Србије”, односно другом службеном гласилу у коме се објављују акти о утврђивању висине такси, најкасније до 30. априла 2013. године.</p>
	<p>Процену трошкова из става 1. овог члана врши надлежни субјект на основу података о трошковима за пружање јавне услуге у 2012. години, са којим располаже, а за јавне услуге за које му је дата надлежност од 1. јануара 2013. године – на основу процене трошкова у смислу члана 10. овог правилника.</p>
	<p class="clan" style="font-weight: bold">Члан 12а*</p>
	<p><b>Изузетно од члана 11. став 1. овог правилника, висина таксе за 2014. 
	годину утврђује се и доставља на сагласност најкасније до 22. новембра 2013. 
	године.*</b></p>
	<p><b>Изузетно од члана 11. став 2. овог правилника, акт о утврђивању висине 
	таксе за 2014. годину, на који је дата сагласност надлежног органа у складу 
	са овим правилником, објављује се „Службеном гласнику Републике Србије”, 
	односно другом службеном гласилу у коме се објављују акти о утврђивању 
	висине таксе, најкасније до 20. децембра 2013. године.*</b></p>
	<p><b>Ако се до истека рока из става 2. овог члана не објави висина таксе за 
	2014. годину, у 2014. години примењиваће се њена висина утврђена актом за 
	2013. годину на који је дата сагласност надлежног органа у складу са чланом 
	12. овог правилника.*</b></p>
	<p class="clan" style="text-align: left">*Службени гласник РС, број 99/2013</p>
	<p class="clan">Члан 13.</p>
	<p>Акт о утврђивању висине такси за 2013. годину са образложењем процењених трошкова надлежни субјект доставља на сагласност надлежном органу из члана 17. став 6. Закона најкасније до 1. марта 2013. године
	</p>
	<p class="clan">Члан 14.</p>
	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-43/2013-04</p>
	<p class="potpis" style="margin-top: 0">У Београду, 5. фебруара 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Млађан Динкић,
	</span>с.р.</p>


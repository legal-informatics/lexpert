
<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html; charset=UTF-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="redakcijskipreciscentekst">Редакцијски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 71. став 2. Закона о основама система образовања и васпитања („Службени гласник РС”, број 88/17), </p>
			<p class="Basic-Paragraph">Министар просвете, науке и технолошког развоја доноси</p>
			<p class="odluka-zakon">ПРАВИЛНИК </p>
			<p class="odluka-zakon">о остваривању образовно-васпитног рада у иностранству</p>
			<p class="centar">"Службени гласник РС", бр. 28 од 12. априла 2018, 
			48 од 5. јула 2019.</p>
			<p><em>НАПОМЕНА ИЗДАВАЧА: <span lang="SR-CYRL-RS">Правилник
			</span></em><em>о изменама Правилника о остваривању образовно-васпитног рада у иностранству 
			("Службени гласник РС", број 48/2019) </em><span lang="SR-CYRL-RS">
			<em>ступио</em></span><em> је</em><span lang="SR-CYRL-RS"><em> на 
			снагу наредног дана од дана објављивања у „Службеном гласнику 
			Републике Србије”, односно 6. јула 2019. године, а примењује се од 
			1. септембра 2019. године (види члан 3. Правилника - 48/2019-87)</em></span><em> 
			(текст Правилника пре измена из броја 48/2019 можете погледати са 
			десне стране у делу "Верзије пречишћеног текста").</em></p>
			<p class="clan">I. ОСНОВНЕ ОДРЕДБЕ </p>
			<p class="bold"><span class="bold">Предмет правилника </span></p>
			<p class="clan">Члан 1. </p>
			<p class="Basic-Paragraph">Овим правилником уређује се посебан 
програм основног образовања и васпитања у иностранству, начин вођења 
евиденције и издавање јавних исправа, посебни услови за наставнике и 
координаторе, обезбеђивање и начин исплате средстава за плате наставника
 и координатора и друга питања од значаја за остваривање 
образовно-васпитног рада у иностранству.</p>
			<p class="clan">II. ОРГАНИЗАЦИЈА ОБРАЗОВНО-ВАСПИТНОГ РАДА </p>
			<p class="clan">Члан 2. </p>
			<p class="Basic-Paragraph">Основно образовање и васпитање по посебном
 програму основног образовања и васпитања у иностранству на српском 
језику изводи се за ученике српског порекла, који привремено или трајно 
живе у иностранству, а који су се изјаснили за овај вид наставе.</p>
			<p class="Basic-Paragraph">Посебан програм основног образовања и 
васпитања у иностранству реализује се у складу са планом и програмом 
наставе и учења за сваки предмет, а у зависности од реалних могућности 
организације наставе, као и њене усклађености са редовном наставом у 
страној држави.</p>
			<p class="Basic-Paragraph">Настава се изводи у групама за:</p>
			<p class="Basic-Paragraph">− млађи узраст ученика (први, други и трећи разред);</p>
			<p class="Basic-Paragraph">− средњи узраст ученика (четврти, пети и шести разред);</p>
			<p class="Basic-Paragraph">− старији узраст ученика (седми и осми разред).</p>
			<p class="Basic-Paragraph">Број ученика у групи  је 15. </p>
			<p class="Basic-Paragraph">Изузетно, број ученика у групи може да 
буде мањи, односно већи уз сагласност координатора, с тим да број 
ученика у групи из става 4. овог члана не може да буде већи од 20.</p>
			<p class="Basic-Paragraph">Овај вид образовања остварује се, по 
правилу, после редовних часова ученика, зависно од обавеза ученика у 
систему редовног образовања у страној држави.</p>
			<p class="Basic-Paragraph">Изузетно, може да се остварује и у оквиру дневног распореда часова редовне наставе ученика. </p>
			<p class="Basic-Paragraph">Родитељи ученика на крају текуће школске 
године пријављују надлежном дипломатско-конзуларном представништву 
ученике за похађање наставе по посебном програму основног образовања и 
васпитања у иностранству на српском језику и потписују изјаву којом се 
обавезују да ће њихово дете редовно похађати наставу у наредној  
школској години.</p>
			<p class="Basic-Paragraph">Настава се организује у 
образовно-васпитним установама стране државе или у простору који одреди 
административни орган стране државе у чијој је надлежности обавезно 
образовање ученика.</p>
			<p class="Basic-Paragraph">Током викенда настава може бити 
организована и у просторијама Српске православне цркве, клубова или 
других удружења наших грађана у иностранству или, у просторијама 
дипломатско-конзуларног представништва.</p>
			<p class="Basic-Paragraph">Недељни фонд часова основног образовања и васпитања у иностранству износи четири школска часа по групи. </p>
			<p class="Basic-Paragraph">Часови наставе се организују у блоку, у складу са програмом.</p>
			<p class="bold">Посебан програм основног образовања и васпитања у иностранству </p>
			<p class="clan">Члан 3. </p>
			<p class="Basic-Paragraph">Посебан програм основног образовања и васпитања у иностранству садржи план  и програм наставе и учења, из следећих предмета:</p>
			<p class="Basic-Paragraph">1) Српски језик.</p>
			<p class="Basic-Paragraph">2) Моја отаџбина Србија.</p>
			<p class="Basic-Paragraph">3) Основи културе српског народа. </p>
			<p class="Basic-Paragraph">Посебан програм основног образовања и васпитања у иностранству одштампан је уз овај правилник и чини његов саставни део.</p>
			<p class="bold">Оцењивање ученика </p>
			<p class="clan">Члан 4. </p>
			<p class="Basic-Paragraph">Ученик се оцењује из наставних предмета прописаних посебним програмом основног образовања и васпитања у иностранству и владања.</p>
			<p class="Basic-Paragraph">Успех ученика из наставних предмета 
прописаних посебним програмом основног образовања и васпитања у 
иностранству исказује се бројчаним оценама, осим за ученике првог 
разреда, чије се оцене исказују описно.</p>
			<p class="Basic-Paragraph">За ученике првог разреда описне оцене из 
наставних предмета прописаних посебним програмом основног образовања и 
васпитања у иностранству јесу: веома успешан и успешан.</p>
			<p class="Basic-Paragraph">Бројчану скалу оцењивања из наставних 
предмета прописаних посебним програмом основног образовања и васпитања у
 иностранству чине оцене: одличан (5), врло добар (4), добар (3) и 
довољан (2).</p>
			<p class="Basic-Paragraph">Закључна оцена из наставних предмета 
прописаних посебним програмом основног образовања и васпитања у 
иностранству на крају првог и другог полугодишта утврђује се на основу 
свих описних, односно бројчаних оцена у току образовно-васпитног рада, 
уз сагледавање развоја, напредовања и ангажовања ученика.</p>
			<p class="Basic-Paragraph">Владање се оцењује на крају првог и другог полугодишта описном оценом и то: примерно, врло добро, добро и задовољавајуће.</p>
			<p class="bold">Уџбеници</p>
			<p class="clan">Члан 5.</p>
			<p class="Basic-Paragraph">У остваривању циљева и задатака посебног 
програма основног образовања и васпитања у иностранству користе се 
уџбеници и наставна средства, који су решењем министра одобрени за 
употребу у иностранству. У остваривању циљева и задатака посебног 
програма основног образовања и васпитања у иностранству могу се 
користити и уџбеници који су решењем министра одобрени за употребу у 
Републици Србији.</p>
			<p class="Basic-Paragraph">Листу уџбеника и наставних средстава из 
става 1, који ће се користити, на предлог наставника, Министарству 
доставља координатор, најкасније до 30. септембра текуће школске године.</p>
			<p class="bold">Савет родитеља</p>
			<p class="clan">Члан 6. </p>
			<p class="Basic-Paragraph">Савет родитеља је саветодавно тело које 
даје мишљења и предлоге за организацију, остваривање и унапређивање 
наставе; стара се о обезбеђивању услова за безбедност ученика; даје 
сагласност за коришћење средстава родитеља, сарађује са клубовима и 
удружењима наше дијаспоре и другим организацијама од значаја за извођење
 наставе.</p>
			<p class="Basic-Paragraph">Савет родитеља бира се за сваку школску 
годину на првом родитељском састанку, а чине га по један представник 
родитеља сваке групе, на нивоу града где се изводи настава. Савет 
родитеља бира председника, заменика председника савета родитеља и 
записничара.</p>
			<p class="clan">III. ИЗБОР НАСТАВНИКА </p>
			<p class="clan">Члан 7. </p>
			<p class="Basic-Paragraph">Образовно-васпитни рад у иностранству 
изводи наставник  којег министар надлежан за послове образовања (у даљем
 тексту: министар) решењем упућује на рад у иностранство.</p>
			<p class="Basic-Paragraph">Министарство надлежно за послове 
образовања (у даљем тексту: Министарство), објављује конкурс за 
наставнике у јавном гласилу и на званичној интернет страници 
Министарства и о томе обавештава надлежна дипломатско-конзуларна 
представништва Републике Србије у иностранству.</p>
			<p class="Basic-Paragraph">Јавни позив објављује се за наставнике и координаторе до 15. априла текуће године ради ангажовања за наредну школску годину.</p>
			<p class="Basic-Paragraph">Комисију за избор наставника који се упућују у иностранство (у даљем тексту: комисија) именује министар.</p>
			<p class="Basic-Paragraph">Комисија спроводи поступак пријема и обраде конкурсне документације и води интервју са кандидатом.</p>
			<p class="Basic-Paragraph">Комисија доставља министру предлог кандидата који испуњава услове за упућивање на рад у иностранство, са образложењем.</p>
			<p class="Basic-Paragraph">Изузетно, комисија може да предложи 
министру да у иностранство упути и кандидата који не испуњава све 
услове, уколико се на конкурс не пријави довољан број кандидата који 
испуњавају услове, али најдуже на једну школску годину.</p>
			<p class="Basic-Paragraph">Наставник се решењем министра упућује на 
рад у иностранство на период од годину дана, уз могућност продужења, а 
најдуже на период од четири године.</p>
			<p class="Basic-Paragraph">Министар сваке године доноси одлуку о продужењу рада наставника у иностранству до краја марта.</p>
			<p class="Basic-Paragraph">Решење министра о упућивању наставника на 
рад у иностранство, односно о продужењу рада, доставља се надлежном 
дипломатско-конзуларном представништву, установи у којој лице има 
заснован радни однос и наставнику упућеном у иностранство.</p>
			<p class="bold">Услови за наставника који обавља образовно-васпитни рад на српском језику у иностранству</p>
			<p class="clan">Члан 8.</p>
			<p class="Basic-Paragraph">На рад у иностранство ради извођења 
наставе може се упутити лице које  је у радном односу на  неодређено 
време у школи у Републици Србији, а које:</p>
			<p class="Basic-Paragraph">− поседује дозволу за рад – лиценцу;</p>
			<p class="Basic-Paragraph">− има најмање пет година радног искуства у области основног образовања и васпитања; </p>
			<p class="Basic-Paragraph">− поседује уверења и потврде којима 
доказује стално стручно усавршавање у области образовања, у складу са 
правилником којим се прописује стручно усавршавање;</p>
			<p class="Basic-Paragraph">− поседује основно знање за рад на рачунару;</p>
			<p class="Basic-Paragraph">− зна језик стране државе у коју се упућује или други светски језик, на нивоу Б1 Заједничког европског језичког оквира;</p>
			<p class="Basic-Paragraph">− испуњава услове прописане законом и 
правилником којим се прописује врста стручне спреме наставника и 
стручног сарадника у основној школи за остваривање наставе из 
одговарајућих предмета, и то за:</p>
			<p class="Basic-Paragraph">− наставника разредне наставе; </p>
			<p class="Basic-Paragraph">− наставника српског језика и књижевности.</p>
			<p class="Basic-Paragraph">Изузетно, уколико се на конкурс не пријави
 довољан број лица који испуњавају услове у погледу степена и врсте 
образовања, на рад у  иностранство може се упутити и лице које испуњава 
услове у погледу степена и врсте образовања за наставника страног језика
 и књижевности.</p>
			<p class="clan">Члан 9. </p>
			<p class="Basic-Paragraph">Наставник, упућен решењем министра на рад у
 иностранство, закључује са Министарством уговор о уређивању међусобних 
права и обавеза, у складу са законом.</p>
			<p class="Basic-Paragraph">Уговором из става 1. овог члана уређују се
 права наставника, а нарочито: плата, укључујући и припадајуће порезе и 
доприносе; накнада за време привремене спречености за рад – боловање; 
плаћено и неплаћено одсуство и друга права, у складу са законом и 
међународним конвенцијама.</p>
			<p class="Basic-Paragraph">Уговором из става 1. овог члана уређују се
 обавезе наставника, а нарочито да: на достојанствен начин представља 
своју државу; поштује законе, обичаје и кодексе понашања државе у коју 
је упућен; припрема сопствени глобални и оперативни план рада који 
доставља руководиоцу актива и координатору; обавља припреме за 
остваривање наставе и редовно остварује наставу у складу са прописаним 
планом и програмом наставе и учења; организује ваннаставне активности; 
редовно води евиденцију о одржаним часовима и ваннаставним активностима;
 редовно присуствује састанцима стручних актива и другим стручним 
састанцима, које организује координатор; достави извештај координатору о
 раду у претходном месецу; сарађује са родитељима, организује родитељске
 састанке и уредно води записник о одржаним састанцима; извршава 
финансијске и друге обавезе према страној држави у којој остварује 
образовно-васпитни рад; доприноси развоју наставе на српском језику у 
иностранству и јачању веза земље матице и дијаспоре.</p>
			<p class="Basic-Paragraph">Министарство може, у складу са 
финансијским могућностима, наставнику који се први пут упућује на рад у 
иностранство да исплати аконтацију у висини једне месечне плате.</p>
			<p class="bold">Ангажовање наставника</p>
			<p class="clan">Члан 10.</p>
			<p class="Basic-Paragraph">Наставник може бити ангажован уколико има 
најмање четири часа недељно и уколико су обезбеђен простор, опрема и 
наставна средства.</p>
			<p class="Basic-Paragraph">Пун фонд часова има наставник који изводи 
наставу у страној држави, са недељним фондом од 24 школска часа 
непосредног рада са ученицима. Непосредни рад са ученицима обухвата 
обавезну наставу и ваннаставне активности.</p>
			<p class="bold">Обавезе наставника</p>
			<p class="clan">Члан 11.</p>
			<p class="Basic-Paragraph">Наставник је обавезан да 
образовно-васпитни рад на српском језику у иностранству реализује у 
складу са посебним програмом основног образовања и васпитања у 
иностранству.</p>
			<p class="Basic-Paragraph">Наставник je обавезан да у складу са овим правилником:</p>
			<p class="Basic-Paragraph">− организује образовно-васпитни рад;</p>
			<p class="Basic-Paragraph">− припрема сопствени глобални и оперативни план рада који доставља руководиоцу актива и координатору;</p>
			<p class="Basic-Paragraph">− остварује фонд часова наставе и ваннаставних активности;</p>
			<p class="Basic-Paragraph">− оцењује ученике;</p>
			<p class="Basic-Paragraph">− користи одобрене уџбенике;</p>
			<p class="Basic-Paragraph">− води евиденције образовно-васпитног рада;</p>
			<p class="Basic-Paragraph">− издаје јавне исправе;</p>
			<p class="Basic-Paragraph">− сарађује са Саветом родитеља;</p>
			<p class="Basic-Paragraph">− сарађује са дипломатско-конзуларним 
представништвом Републике Србије и другим институцијама и организацијама
 од значаја за унапређивање квалитета наставе на српском језику у 
иностранству;</p>
			<p class="Basic-Paragraph">− испуњава и друге обавезе прописане овим правилником.</p>
			<p class="bold">Координатор </p>
			<p class="clan"><span class="v2-clan-1">Члан 12.</span></p>
			<p class="v2-clan-left-1">Координатор је лице које у целини 
			организује и прати извођење образовно-васпитног рада на српском 
			језику у иностранству и изводи наставу у својству наставника са 
			недељним фондом од 12 часова.</p>
			<p class="v2-clan-left-1">Координатор је такође обавезан да:</p>
			<p class="v2-clan-left-1">– води евиденцију ученика по групама, 
			односно по месту организовања;</p>
			<p class="v2-clan-left-1">– остварује увид у образовно-васпитни рад;</p>
			<p class="v2-clan-left-1">– потписује месечну обрачунску листу за 
			ангажоване наставнике;</p>
			<p class="v2-clan-left-1">– ради анализу података и на основу 
			резултата предлаже мере за унапређивање рада;</p>
			<p class="v2-clan-left-1">– редовно информише Министарство и 
			дипломатско-конзуларно представништво о реализацији и активностима 
			образовно-васпитног рада у иностранству;</p>
			<p class="v2-clan-left-1">– организује и води Наставничко веће;</p>
			<p class="v2-clan-left-1">– сарађује са образовним и другим 
			институцијама земље домаћина;</p>
			<p class="v2-clan-left-1">– сарађује са Министарством и 
			дипломатско-конзуларним представништвима;</p>
			<p class="v2-clan-left-1">– обавља друге послове по налогу министра.</p>
			<p class="v2-clan-left-1">Послове координатора обавља лице које је у 
			радном односу на неодређено време на пословима образовања и 
			васпитања у Републици Србији, а које:</p>
			<p class="v2-clan-left-1">– поседује дозволу за рад – лиценцу;</p>
			<p class="v2-clan-left-1">– има најмање десет година радног искуства 
			у области образовања и васпитања, од тога осам година у 
			образовно-васпитној установи (школи);</p>
			<p class="v2-clan-left-1">– поседује компетенције за праћење и 
			вредновање квалитета образовно-васпитног рада;</p>
			<p class="v2-clan-left-1">– поседује искуство на пословима 
			стручно-педагошког и инструктивно-педагошког надзора;</p>
			<p class="v2-clan-left-1">– поседује уверења и потврде којима 
			доказује стално стручно усавршавање у области образовања и 
			васпитања;</p>
			<p class="v2-clan-left-1">– зна један светски језик, на нивоу Б1 
			Заједничког европског језичког оквира;</p>
			<p class="v2-clan-left-1">– испуњава услове прописане законом и 
			правилником којим се прописује врста стручне спреме наставника и 
			стручног сарадника у основној школи за остваривање наставе.</p>
			<p class="v2-clan-left-1">Изузетно, послове координатора, на основу 
			одлуке министра, може обављати и лице које је у претходном периоду, 
			континуирано четири школске године, било ангажовано на пословима 
			остваривања образовно-васпитног рада на српском језику у 
			иностранству.</p>
			<p class="v2-clan-left-1">Министар упућује координатора на рад у 
			иностранство решењем у земљу у којој је ангажовано најмање пет 
			наставника, на период од годину дана, са могућношћу продужења, а 
			најдуже до четири године, осим за лице из става 4. овог члана.</p>
			<p class="v2-clan-left-1">Лице из става 4. овог члана упућује се на 
			рад у иностранство решењем у земљу у којој је ангажовано најмање пет 
			наставника, на период од годину дана, са могућношћу продужења, а 
			најдуже до две године.</p>
			<p class="v2-clan-left-1">Изузетно, лице на пословима координатора 
			може да буде ангажовано и за више земаља у којима је организован 
			образовно-васпитни рад на српском језику, по решењу министра.</p>
			<p class="v2-clan-left-1">Решење министра о упућивању лица на рад у 
			иностранство, на пословима координатора, односно о продужењу рада, 
			доставља се надлежном дипломатско-конзуларном представништву, 
			установи у којој лице има заснован радни однос, као и лицу упућеном 
			у иностранство.</p>
			<p><span class="hide-change">*Службени гласник РС, број 48/2019</span></p>
			<p class="bold">Отварање нових и укидање постојећих група ученика </p>
			<p class="clan">Члан 13. </p>
			<p class="Basic-Paragraph">Нове групе ученика отварају се на захтев 
родитеља ако постоји довољан број ученика и наставника и ако су 
обезбеђени простор, опрема и наставна средства за извођење наставе.</p>
			<p class="Basic-Paragraph">Захтев родитеља за отварање нових група 
ученика, са мишљењем надлежног дипломатско-конзуларног представништва, 
доставља се Министарству након одржаног родитељског састанка и 
прикупљених изјава родитеља да ће њихово дете редовно похађати наставу. </p>
			<p class="Basic-Paragraph">Министарство одобрава отварање нове групе ако постоји: </p>
			<p class="Basic-Paragraph">− најмање 20 ученика;</p>
			<p class="Basic-Paragraph">− стручно заступљена настава;</p>
			<p class="Basic-Paragraph">− простор за извођење наставе;</p>
			<p class="Basic-Paragraph">− сагласност родитеља да учествују у финансирању образовања на српском језику током прве школске године.</p>
			<p class="Basic-Paragraph">Средства која се обезбеђују учешћем 
родитеља уплаћују се на рачун дипломатско-конзуларног представништва и 
намењена су за обезбеђивање вишег педагошког стандарда у извођењу 
наставе у иностранству, и то за: </p>
			<p class="Basic-Paragraph">− трошкове изнајмљивања учионице;</p>
			<p class="Basic-Paragraph">− набавку уџбеника и дидактичког материјала;</p>
			<p class="Basic-Paragraph">− помоћ у организацији наставе, приредаба, прослава и других ваннаставних активности;</p>
			<p class="Basic-Paragraph">− учешће у финансирању путних трошкова ученика у домовину и опремање простора за извођење наставе;</p>
			<p class="Basic-Paragraph">− трошкове путовања наставника од места становања до места одржавања наставе, у износу цене возне карте.</p>
			<p class="Basic-Paragraph">Ако се у групи током школске године смањи 
број ученика на половину, настава се одржава два пута месечно до краја 
школске године. Ако група има мање од половине прописаног броја ученика и
 ако у року од шест месеци од отварања нових група није формирана група у
 складу са овим правилником, ученици се распоређују у најближе групе. </p>
			<p class="Basic-Paragraph">Група се укида ако не постоји довољан број
 ученика или ако не постоји наставник одговарајуће врсте стручне спреме 
за извођење наставе. </p>
			<p class="clan">IV. ЕВИДЕНЦИЈЕ</p>
			<p class="bold">Начин вођења евиденције образовно-васпитног рада </p>
			<p class="clan">Члан 14. </p>
			<p class="Basic-Paragraph">Евиденцију о остваривању образовно-васпитног рада у иностранству води наставник упућен на рад у иностранство.</p>
			<p class="Basic-Paragraph">Обрасци евиденције су матична књига за 
ученике који похађају наставу   основног образовања и васпитања у 
иностранству (у даљем тексту: матична књига) и дневник 
образовно-васпитног рада у иностранству (у даљем тексту: дневник рада). </p>
			<p class="Basic-Paragraph">Матична књига води се на Обрасцу бр. 1, у 
облику спољног табака и унутрашњег листа величине 21 x 29,5 cm и штампа 
се на 100-грамској хартији.  Унутрашњи лист посебан је за сваког ученика
 и попуњава се од уписа у први до завршетка осмог разреда.</p>
			<p class="Basic-Paragraph">Матична књига је трајни документ и чува се у складу са законом.</p>
			<p class="Basic-Paragraph">Дневник рада води се на Обрасцу бр. 2,  у 
облику је књиге са тврдим корицама, тегет боје, величине 21 x 29,5 cm и 
штампа се на 80-грамској хартији. </p>
			<p class="Basic-Paragraph">Министарство благовремено доставља дневник
 рада надлежном дипломатско-конзуларном представништву од кога га 
преузима наставник, односно председник актива наставника на почетку 
школске године.</p>
			<p class="Basic-Paragraph">Наставник је задужен за чување дневника 
рада и вођења евиденције о остваривању образовно-васпитног рада у току 
школске године. По истеку школске године, дневници рада предају се 
дипломатско-конзуларном представништву на чување, у складу са законом.</p>
			<p class="Basic-Paragraph">Обрасци евиденција из ст. 3. и 5. овог члана, одштампани су уз овај правилник и чине његов саставни део.</p>
			<p class="bold">Издавање јавних исправа </p>
			<p class="clan">Члан 15. </p>
			<p class="Basic-Paragraph">Јавне исправе издају се на основу 
евиденције о остваривању образовно-васпитног рада у иностранству, и то 
су: ђачка књижица и уверење о завршеном посебном програму основног 
образовања и васпитања у иностранству (у даљем тексту: уверење).</p>
			<p class="Basic-Paragraph">Ђачка књижица издаје се ученику приликом 
уписа ученика. Ђачка књижица садржи податке о оствареном успеху ученика 
из предмета из члана 3. овог правилника и из владања. </p>
			<p class="Basic-Paragraph">Ђачку књижицу, приликом уписа и у току 
школовања, потписују наставник и овлашћено лице дипломатско-конзуларног 
представништва, а оверава се печатом дипломатско-конзуларног 
представништва.</p>
			<p class="Basic-Paragraph">Ако ученик изгуби ђачку књижицу, наставник
 то уписује у матичну књигу, у рубрици: „напомена”, а ученику се издаје 
дупликат ђачке књижице.</p>
			<p class="Basic-Paragraph">Ђачка књижица води се на Обрасцу бр. 3, у 
облику је књиге, чврстих корица, тегет боје, величине 10 x 14 cm и 
штампа се на 80-грамској хартији, у позадини текста са грбом Републике 
Србије на свакој десној страници. </p>
			<p class="Basic-Paragraph">Уверење води се на Обрасцу бр. 4 , у 
облику је листа, величине 21 x 29,5 cm и штампа се на 120-грамској 
хартији, на светло плавој подлози, у позадини текста са грбом Републике 
Србије. </p>
			<p class="Basic-Paragraph">Уверење се издаје након завршетка осмог 
разреда по посебном програму основног образовања и васпитања у 
иностранству. Уверење потписују наставник и овлашћено лице 
дипломатско-конзуларног представништва, а оверава се печатом 
дипломатско-конзуларног представништва.</p>
			<p class="Basic-Paragraph">Обрасци јавних исправа из ст. 2. и 6. овог члана, одштампани су уз овај правилник и чине његов саставни део.</p>
			<p class="clan">V. ФИНАНСИРАЊЕ ОБРАЗОВНО-ВАСПИТНОГ РАДА У ИНОСТРАНСТВУ </p>
			<p class="clan">Члан 16. </p>
			<p class="Basic-Paragraph">У буџету Републике Србије обезбеђују се средства за плате наставника упућених у иностранство и координатора.</p>
			<p class="Basic-Paragraph">Министарство исплаћује плату наставнику и 
координатору преко надлежног дипломатско-конзуларног представништва, на 
основу решења министра о упућивању у иностранство и месечне обрачунске 
листе. </p>
			<p class="Basic-Paragraph">Месечну обрачунску листу наставника потписује координатор. </p>
			<p class="Basic-Paragraph">Плата се исплаћује у валути државе у којој  наставник остварује образовно-васпитни рад.</p>
			<p class="bold">Исплата трошкова наставникa и координатора</p>
			<p class="clan">Члан 17. </p>
			<p class="Basic-Paragraph">Наставнику упућеном на рад у иностранство 
припада право на путне трошкове за одлазак у страну државу и повратак у 
Републику Србију, у висини возне карте другог разреда, као и право на 
трошкове телефона, и то: у државама чланицама Европске уније до 25,00 
EUR месечно, а у Швајцарској до 40,00 CHF месечно, односно Великој 
Британији до 40,00 GBP. </p>
			<p class="Basic-Paragraph">Наставнику упућеном на рад у иностранство 
припада право на путне трошкове и то: у државама чланицама Европске 
уније 200,00 EUR месечно, у Швајцарској 300,00 CHF месечно, односно 
Великој Британији до 300,00 GBP. </p>
			<p class="Basic-Paragraph">Координатору упућеном на рад у 
иностранство припада право на путне трошкове у висини путних трошкова 
наставника, у земљи у којој остварује образовно-васпитни рад, увећанe за
 50 посто, као и право на трошкове телефона у износу до 100 EUR месечно.</p>
			<p class="Basic-Paragraph">У буџету Републике Србије обезбеђују се и 
средства за трошкове за извођење наставе, и то: за набавку јавних 
исправа и образаца за вођење прописане евиденције; стручно усавршавање и
 организовање узајамних посета ученика из земље матице и дијаспоре у 
оквиру пројеката Министарства.</p>
			<p class="bold">Исплата зарада  наставникa и координатора</p>
			<p class="clan">Члан 18. </p>
			<p class="Basic-Paragraph">Висина плате наставника одређује се према броју ученика са којима се остварује образовно-васпитни рад. </p>
			<p class="Basic-Paragraph">Плата наставника за остварен пун фонд 
часова, за шест група, односно 90 ученика у држави чланици Европске 
уније износи 1.620,00 EUR, <span class="v2-clan-left-1">у Швајцарској 3.300,00 
			CHF, односно Великој Британији 3.300,00 GBP</span>.</p>
			<p class="Basic-Paragraph">Уколико наставник има мањи број ученика од
 90, за број који недостаје до пуног фонда, плата му се смањује за 18 
EUR, односно 28 CHF/ GBP, по ученику.</p>
			<p class="Basic-Paragraph">Уколико наставник који остварује пун фонд 
часова, а реализује наставу са више од 90 ученика, добија накнаду за 
сваког ученика преко прописаног броја, у држави чланици Европске уније 
10,00 EUR, у Швајцарској  и Великој Британији 18 CHF/ GBP, с тим да број
 ученика који се плаћа преко прописаног броја може да буде највише до 
120 уписаних ученика. </p>
			<p class="Basic-Paragraph">Лице ангажовано на пословима координатора 
има право на плату наставника који остварује пун фонд часова у земљи у 
којој је ангажован, увећану за 20 посто. Висина плате координатора је 
фиксна.</p>
			<p class="Basic-Paragraph"><span class="hide-change">*Службени 
			гласник РС, број 48/2019</span></p>
			<p class="bold">Исплата закључне плате и почетак примања плате наставника  и координатора у образовној институцији у Републици Србији</p>
			<p class="clan">Члан 19.</p>
			<p class="Basic-Paragraph">Наставнику, односно координатору, 
ангажовање престаје закључно са истеком месеца у којем се завршава 
школска година за коју је ангажован.</p>
			<p class="Basic-Paragraph">Наставник, односно координатор, плату за 
наредни месец прима у матичној образовно-васпитној установи, у динарском
 износу и у висини редовне плате у матичној образовно-васпитној 
установи.</p>
			<p class="bold">Престанак рада наставника и координатора</p>
			<p class="clan">Члан 20. </p>
			<p class="Basic-Paragraph">Наставнику, односно координатору, може да 
престане рад у иностранству, на лични захтев, пре истека времена на које
 је упућен ако поднесе писмени захтев министру преко 
дипломатско-конзуларног представништва, најмање три месеца пре времена 
престанка рада.</p>
			<p class="Basic-Paragraph">Наставнику, односно координатору, који не 
извршава обавезе из уговора о међусобним правима и обавезама престаје 
рад у иностранству пре истека времена на који је упућен, решењем 
министра.</p>
			<p class="Basic-Paragraph">Наставнику, односно координатору, који 
остварује рад у иностранству, престаје рад истеком периода на који је 
упућен решењем министра.</p>
			<p class="Basic-Paragraph">По престанку рада у иностранству, лица 
која су била ангажована (наставник, односно координатор) дужна су да 
доставе Министарству и координатору, односно Министарству све 
информације у вези са организацијом и остваривањем васпитно-образовног 
рада, а нарочито: податке о броју група, броју ученика, месту и времену 
одржавања наставе и податке од значаја за остваривање сарадње са школом,
 односно другим институцијама и организацијама где се остварује настава.</p>
			<p class="bold">Обавезе наставника и координатора у вези са финансијским пословањем</p>
			<p class="clan">Члан 21. </p>
			<p class="Basic-Paragraph">Наставници су обавезни да најкасније 30 
дана од дана почетка школске године, доставе надлежном 
дипломатско-конзуларном представништву пријаве за упис које су потписане
 од стране родитеља, односно законског заступника.</p>
			<p class="Basic-Paragraph">Пријава за упис попуњава се за сваког 
уписаног ученика појединачно и садржи име ученика, име родитеља, односно
 законског заступника, адресу и контакт телефон.</p>
			<p class="Basic-Paragraph">Пријаве за упис оверава својим потписом сваки наставник.</p>
			<p class="Basic-Paragraph">Координатор и надлежни службеник 
дипломатско-конзуларног представништва прегледају пријаве за упис, врше 
контролу над тачношћу унетих података и оверавају је својим потписима.</p>
			<p class="Basic-Paragraph">Уколико у току школске године дође до 
промена у броју ученика, наставник је обавезан да достави пријаве за 
упис за нове ученике, односно да пријави да је одређени ученик одустао 
од похађања наставе.</p>
			<p class="bold">Завршне одредбе</p>
			<p class="clan"> Члан 22. </p>
			<p class="Basic-Paragraph">Даном почетка примене овог правилника 
престаје да важи Правилник о остваривању образовно-васпитног рада у 
иностранству („Службени гласник РС”, бр. 30/09 и 69/15).</p>
			<p class="clan">Члан 23. </p>
			<p class="Basic-Paragraph">Овај правилник ступа на снагу осмог дана 
од дана објављивања у „Службеном гласнику Републике Србије”, а 
примењиваће се почев од школске 2018/2019. године.</p>
			<p class="potpis">Број  119-01-391/2017-07</p>
			<p class="potpis">У Београду, 15. марта 2018. године</p>
			<p class="potpis">Министар,</p>
			<p class="potpis"><span class="bold">Младен Шарчевић, </span>с.р.</p>
			<p class="clan" style="text-align: right">Прилози</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/0.html&amp;doctype=reg&amp;abc=cba&amp;eli=true&amp;eliActId=428704&amp;regactid=428704" target="_blank">
			Програм основног образовања и васпитања у иностранству</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=428704&amp;regactid=428704" target="_blank">Образац 
			1 - Матична књига за ученике који похађају наставу посебног програма 
			основног образовања и васпитања у иностранству</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=428704&amp;regactid=428704" target="_blank">Образац 
			2 - Дневник образовно-васпитног рада у иностранству</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=428704&amp;regactid=428704" target="_blank">Образац 
			3 - Ђачка књижица</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=428704&amp;regactid=428704" target="_blank">Образац 
			4 - Уверење о завршеном посебном програму основног образовања и 
			васпитања у иностранству</a></p>
	</div>


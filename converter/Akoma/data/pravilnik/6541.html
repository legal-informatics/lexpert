


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 22. став 14. и члана 24. став 6. Закона о уџбеницима („Службени гласник РС”, број 68/15), </p>
				<p>Министар просвете, науке и технолошког развоја доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о начину и поступку давања стручне оцене и стручног мишљења о квалитету рукописа уџбеника, приручника и наставног материјала, додатних наставних средстава, наставних помагала, дидактичких средстава и дидактичких игровних средстава</p>
				<p class="auto-style1">"Службени гласник РС", број 75 од 7. септембра 
				2016.</p>
				<p class="naslov">&nbsp;</p>
				<p class="bold">Предмет правилника</p>
				<p class="clan">Члан 1.</p>
				<p>Овим правилником прописује се начин и поступак по којем Комисија за оцену рукописа уџбеника (у даљем тексту: Комисија), даје стручну оцену квалитета рукописа уџбеника (у даљем тексту: Стручна оцена).</p>
				<p>Овим правилником прописује се и начин и поступак по којем Комисија коју из реда запослених формира Завод за унапређивање образовања и васпитања (у даљем тексту: Завод), односно установа надлежна за послове унапређења и развоја стручно-истраживачког рада у области предшколског, основног и средњег образовања и васпитања на територији аутономне покрајине (у даљем тексту: Покрајински завод) даје стручно мишљење о квалитету рукописа приручника и наставних материјала, додатних наставних средстава, наставних помагала, дидактичких средстава и дидактичких игровних средстава (у даљем тексту: Стручно мишљење).</p>
				<p class="bold">Достављање материјала</p>
				<p class="clan">Члан 2.</p>
				<p>Координатор Комисије доставља свим члановима Комисије по један примерак рукописа уџбеника у штампаној и електронској форми.</p>
				<p>Уколико Комисија има више од четири члана, координатор Комисије се стара да свим члановима Комисије прибави примерке рукописа уџбеника у штампаној и електронској форми. </p>
				<p class="bold">Начин рада Комисије</p>
				<p class="clan">Члан 3.</p>
				<p>Комисија даје Стручну оцену, која садржи позив на испуњеност стандарда прописаних актом који утврђује стандарде квалитета уџбеника и упутство о њиховој употреби. </p>
				<p>Сваки члан Комисије даје образложену појединачну стручну оцену рукописа уџбеника, којом утврђује испуњеност стандарда квалитета рукописа уџбеника по показатељима, и то:</p>
				<p>1) лице са одговарајућим високим образовањем, које поседује компетенције из одређеног предмета односно стручне области (стручњак):</p>
				<p>(1) стандард број 1. – Садржај уџбеника је релевантан за остваривање наставног плана и програма;</p>
				<p>(2) стандард број 4. – Језик уџбеника је одговарајући и функционалан;</p>
				<p>(3) стандард број 5. – Ликовно-графичка и техничка опремљеност уџбеника омогућавају његово једноставно коришћење;</p>
				<p>2) лице са одговарајућим високим образовањем које поседује компетенције из методике струке/одговарајућег предмета/стручне области (методичар):</p>
				<p>(1) стандард број 2. – Уџбеник подстиче развој ученика и омогућава самостално учење;</p>
				<p>(2) стандард број 3. – Уџбеник је обликован у складу са дидактичко-методичким захтевима;</p>
				<p>(3) стандард број 5. – Ликовно-графичка и техничка опремљеност уџбеника омогућавају његово једноставно коришћење;</p>
				<p>3) лице са одговарајућим образовањем које реализује образовно-васпитни рад из одређеног предмета, односно стручне области (наставник – практичар):</p>
				<p>(1) стандард број 1. – Садржај уџбеника је релевантан за остваривање наставног плана и програма;</p>
				<p>(2) стандард број 2. – Уџбеник подстиче развој ученика и омогућава самостално учење;</p>
				<p>(3) стандард број 3. – Уџбеник је обликован у складу са дидактичко-методичким захтевима;</p>
				<p>(4) стандард број 4. – Језик уџбеника је одговарајући и функционалан;</p>
				<p>(5) стандард број 5. – Ликовно-графичка и техничка опремљеност уџбеника омогућавају његово једноставно коришћење;</p>
				<p>4) члан који је запослен у Заводу, односно Покрајинском заводу:</p>
				<p>(1) стандард број 1. – Садржај уџбеника је релевантан за остваривање наставног плана и програма;</p>
				<p>(2) стандард број 2. – Уџбеник подстиче развој ученика и омогућава самостално учење;</p>
				<p>(3) стандард број 3. – Уџбеник је обликован у складу са дидактичко-методичким захтевима; </p>
				<p>(4) стандард број 4. – Језик уџбеника је одговарајући и функционалан;</p>
				<p>(5) стандард број 5. – Ликовно-графичка и техничка опремљеност уџбеника омогућавају његово једноставно коришћење.</p>
				<p>Члан Комисије који се именује у складу са специфичним потребама одређеног предмета, стручне области, односно нивоа образовања, врсте уџбеника, узраста и потреба и могућности деце, ученика и одраслих, у оквиру своје појединачне Стручне оцене, утврђује испуњеност стандарда квалитета рукописа уџбеника сходно прописаним показатељима Стандарда, и то:</p>
				<p>1) психолог: </p>
				<p>(1) стандард број 2. – Уџбеник подстиче развој ученика и омогућава самостално учење; </p>
				<p>2) дефектолог:</p>
				<p>(1) додатне показатеље за уџбеник са прилагођеним садржајем/форматом/писмом за образовање ученика са сметњама у развоју и инвалидитетом; </p>
				<p>3) стручњак за одговарајући језик и писмо националне мањине</p>
				<p>(1) стандард 4. – Језик уџбеника је одговарајући и функционалан;</p>
				<p>4) стручњак за информационо-комуникационе технологије</p>
				<p>(1) стандард 1. у оквиру тачке 2.2. – Електронски додатак је подршка самосталном учењу и праћењу напредовања. </p>
				<p>Сваки члан Комисије, у оквиру своје појединачне Стручне оцене, поред стандарда чију испуњености оцењује, утврђује и испуњеност показатеља 2.6. – Показатељи изузетног стандарда квалитета уџбеника.</p>
				<p>Појединачна стручна оцена садржи нумеричку и описну оцену задовољености показатеља у оквиру посматраног стандарда. Нумеричке оцене су 1 – показатељ није у довољној мери задовољен; 2 – показатељ је задовољен у минималном обиму; 3 – показатељ је задовољен у великом обиму; 4 – показатељ је задовољен у потпуности. Описна оцена представља образложење нумеричке оцене показатеља. </p>
				<p>Уколико је један од показатеља оцењен оценом 1 сматра се да стандард није испуњен. </p>
				<p>Појединачну стручну оцену рукописа уџбеника, члан Комисије мора описно да образложи. </p>
				<p class="bold">Принцип једнаких могућности и забрана дискриминације</p>
				<p class="clan">Члан 4.</p>
				<p>Комисија пре доношења Стручне оцене процењује да ли рукопис омогућава остваривање принципа једнаких могућности, односно да ли има дискриминаторни садржај и/или облик, у складу са чланом 11. Закона о уџбеницима, о чему Завод, односно Покрајински завод, могу затражити мишљење државног органа надлежног за равноправност и заштиту од дискриминације.</p>
				<p>Уколико Комисија процени, односно надлежни државни орган утврди да рукопис уџбеника не омогућава спровођење принципа једнаких могућности, односно да има дискриминаторни садржај и/или облик, прекида се поступак давања стручне оцене рукописа уџбеника, о чему Завод, односно Покрајински завод, истовремено обавештава издавача и Министарство просвете, науке и технолошког развоја (у даљем тексту: Министарство), односно орган аутономне покрајине надлежан за послове образовања (у даљем тексту: Покрајински секретаријат).</p>
				<p class="bold">Враћање рукописа издавачу на дораду</p>
				<p class="clan">Члан 5.</p>
				<p>Комисија може да, пре доношења Стручне оцене, једном врати издавачу рукопис уџбеника на дораду, ради отклањања мањих недостатака, уз детаљно образложење уочених недостатака.</p>
				<p>Примедбе Комисије на рукопис уџбеника, Завод доставља на дораду издавачу у писаној и електронској форми.</p>
				<p>По пријему исправке рукописа уџбеника од стране издавача, Комисија након процене, у писаној форми констатује да ли је издавач уклонио уочене недостатке, након чега доноси Стручну оцену.</p>
				<p class="bold">Појединачна стручна оцена и Стручна оцена Комисије</p>
				<p class="clan">Члан 6.</p>
				<p>Сваки члан Комисије доставља своју појединачну стручну оцену председнику Комисије.</p>
				<p>Председник Комисије на основу достављеног материјала сачињава предлог Стручне оцене, који доставља осталим члановима Комисије ради давања сагласности. Стручна оцена садржи описну оцену сваког појединачног стандарда.</p>
				<p>Уколико су оцене чланова Комисије о испуњености стандарда различите, одлука о испуњености стандарда доноси се гласањем, а уколико је број гласова изједначен, глас председника Комисије је одлучујући. </p>
				<p>Појединачна стручна оцена мора бити потписана од стране сваког члана Комисије, а Стручну оцену потписују сви чланови Комисије. </p>
				<p>На основу Стручне оцене, Завод, односно Покрајински завод у законом прописаном року, истовремено доставља Министарству, односно Покрајинском секретаријату и издавачу предлог да се прихвати или одбије захтев за одобравање уџбеника.</p>
				<p>Предлог из става 5. овог правилника садржи образложену Стручну оцену без потписа чланова Комисије.</p>
				<p>Координатор Комисије се стара о законским роковима прописаним за доношење Стручне оцене.</p>
				<p>Стручна оцена из става 4. овог члана, без потписа чланова Комисије, објављује се на званичној интернет страници Завода, истовремено са објављивањем Листе одобрених уџбеника.</p>
				<p class="bold">Стручно мишљење </p>
				<p class="clan">Члан 7. </p>
				<p>Комисија из члана 1. став 2. овог правилника има три члана, који се именују из реда запослених у Заводу односно Покрајинском заводу.</p>
				<p>Уколико у Заводу, односно Покрајинском заводу нису запослена лица са одговарајућим образовањем, могу се ангажовати лица са Листе оцењивача.</p>
				<p>Чланови Комисије из става 1. овог члана дају појединачно стручно мишљење по свим показатељима, прописаним правилником којим се утврђују стандарди квалитета уџбеника и упутство о њиховој употреби.</p>
				<p>На начин и поступак давања Стручног мишљења сходно се примењују одредбе овог правилника које се односе на давање Стручне оцене. </p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 110-00-000305/2016-04 </p>
				<p class="potpis">У Београду, 23. августа 2016. године </p>
				<p class="potpis">Министар, </p>
				<p class="potpis"><span class="bold">Младен Шарчевић,</span> с.р.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 60. став 4. и члана 66. став 10. Закона о накнадама за коришћење јавних добара („Службени гласник РС”, број 95/18),</p>
			<p class="Basic-Paragraph">Министар пољопривреде, шумарства и водопривреде доноси</p>
			<p class="odluka-zakon">ПРАВИЛНИК</p>
			<p class="odluka-zakon">о садржини обрасца за обрачун накнаде за коришћење дрвета и обрасца за вођење евиденције о коришћењу шумског земљишта у државној својини у нешумске намене и утврђеној накнади</p>
			<p class="centar">"Службени гласник РС", број 18 од 15. марта 2019.</p>
			<p class="clan">Члан 1.</p>
			<p class="Basic-Paragraph">Овим правилником ближе се прописује садржина обрасца за обрачун накнаде за коришћење дрвета и обрасца за вођење евиденције о коришћењу шумског земљишта у државној својини у нешумске намене и утврђеној накнади.</p>
			<p class="clan">Члан 2.</p>
			<p class="Basic-Paragraph">Накнада за коришћење дрвета обрачунава се за месечни период на Обрасцу 1 – Обрачун накнаде за коришћење дрвета за месец ________________20__. године, који је одштампан уз овај правилник и чини његов саставни део (у даљем тексту: Образац 1).</p>
			<p class="Basic-Paragraph">Образац 1 нарочито садржи: назив корисника, односно сопственика шума који обрачунава износ накнаде за коришћење дрвета; месец и годину за који се врши обрачун накнаде; територију општине на којој је дрво посечено; врсту дрвета; врсту сортимента; количину у m³; јединичну цену према ценовнику корисника шума на шумском камионском путу у дин./m³; укупну вредност основице за обрачун накнаде; износ обрачунате накнаде (3% од основице); име и презиме лица које је унело податке и потпис одговорног лица.</p>
			<p class="clan">Члан 3.</p>
			<p class="Basic-Paragraph">Евиденција о коришћењу шумског земљишта у државној својини у нешумске намене и утврђеној накнади води се на Обрасцу 2 – Евиденција о коришћењу шумског земљишта у државној својини у нешумске намене и утврђеној накнади за месец ___________________20__. године, који је одштампан уз овај правилник и чини његов саставни део (у даљем тексту: Образац 2).</p>
			<p class="Basic-Paragraph">Образац 2 нарочито садржи: назив корисника шума; месец и годину за који се доставља евиденција; шифру намене за коју је закључен уговор или донето решење о коришћењу шумског земиљшта у нешумске намене, која се формира од два броја између којих је тачка, на основу Прилога 3. Закона о накнадама за коришћење јавних добара (први број је број табеле из Прилога 3, а други број је редни број намене из те табеле); име и презиме, односно пословно име предузетника или правног лица које је обвезник плаћања накнаде; ПИБ предузетника или правног лица које је обвезник плаћања накнаде; број уговора о коришћењу шумског земљишта у нешумске намене; датум закључења уговора о коришћењу шумског земљишта у нешумске намене; период коришћења шумског земљишта у нешумске намене; број решења којим је утврђена висина накнаде за коришћење шумског земљишта у нешумске намене; датум доношења решења;  подаци о основици из Прилога 3. Закона о накандама за коришћење јавних добара (јединица мере и вредност по јединици мере); површина земљишта која се користи у нешумске намене, односно обим (дужина, број комада и сл.); локација земљишта које се користи у нешумске намене (газдинска јединица, одељење/одсек, или КО и бр. кат. парцеле) и укупан износ обрачунате накнаде.</p>
			<p class="clan">Члан 4.</p>
			<p class="Basic-Paragraph">Образац 1 и Образац 2 попуњавају се у Excel формату и достављају електронски и у писаној форми министарству надлежном за послове шумарства, односно надлежном органу аутономне покрајине, у складу са законом којим се уређују накнаде за коришћење јавних добара. </p>
			<p class="clan">Члан 5.</p>
			<p class="Basic-Paragraph">Овај правилник ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">Број 110-00-00015/2019-09</p>
			<p class="potpis">У Београду, 6. марта 2019. године</p>
			<p class="potpis">Министар,</p>
			<p class="potpis"><span class="bold">Бранислав Недимовић, </span>с.р.</p>
			<p class="clan" style="text-align: right">Прилози</p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=428017&amp;regactid=428017" target="_blank">Образац 1 - Обрачун накнаде за коришћење дрвета 
			за месец ________________20__. године</a></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=428017&amp;regactid=428017" target="_blank">Образац 2 - Евиденција о коришћењу шумског земљишта у државној 
			својини у нешумске намене и утврђеној накнади за месец 
			___________________20__. године</a></p>
	</div>


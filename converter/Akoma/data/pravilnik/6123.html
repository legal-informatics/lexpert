


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 37. Закона о јавним агенцијама („Службени гласник РС”, бр. 18/05 и 81/05) и на основу члана 239. став 3. Закона о безбедности саобраћаја на путевима („Службени гласник РС”, бр. 41/09, 53/10 и 101/11),</p>
	<p>Управни одбор Агенције за безбедност саобраћаја, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о спровођењу испита, организацији семинара унапређења знања и вођењу регистра издатих дозвола (лиценци) за испитивача</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 53 од 24. маја 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником се прописују евиденције о спровођењу стручног испита, организацији обавезних семинара унапређења знања, полагању испита провере знања и вођење регистра издатих дозвола (лиценци) за испитивача.</p>
	<p class="clan">Члан 2.</p>
	<p>Председник и чланови испитне комисије за полагање стручног испита, односно испитне комисије за полагање испита провере знања за обнављање дозволе (лиценце) морају испуњавати следеће услове: 
	</p>
	<p>1) да имају најмање високу стручну спрему саобраћајне струке – смер друмски саобраћај или најмање високу стручну спрему друге струке чијим је студијским програмом обухваћена бар једна област прописана чланом 239. став 1. Закона о безбедности саобраћаја на путевима (у даљем тексту: Закон),</p>
	<p>2) да имају најмање пет година радног искуства у области безбедности саобраћаја на путевима, 
	</p>
	<p>3) да имају више од десет година возачку дозволу за возила најмање B категорије и</p>
	<p>4) да у последње четири године нису правноснажно осуђивани за кривична дела: тешка дела против безбедности јавног саобраћаја, из групе против живота и тела, против службене дужности као и да се против њих не води истрага за ова кривична дела, односно није подигнута оптужница за ова кривична дела.</p>
	<p>Агенција за безбедност саобраћаја (у даљем тексту: Агенција) води евиденције о раду председника и чланова испитне комисије за полагање стручног испита, односно испитне комисије за полагање испита провере знања за обнављање дозволе (лиценце).</p>
	<p class="clan">Члан 3.</p>
	<p>Лице које положи стручни испит за испитивача уз Захтев за издавање дозволе (лиценце) за испитивача на Обрасцу 1, који је одштампан уз овај правилник и чини његов саставни део, прилаже: 
	</p>
	<p>1) фотокопију уверења о положеном стручном испиту за испитивача и</p>
	<p>2) доказ о уплати трошкова за издавање дозволе (лиценце) за испитивача, по важећој тарифи. 
	</p>
	<p class="clan">Члан 4.</p>
	<p>Испитивач уз Захтев за обнављање дозволе (лиценце) за испитивача на Обрасцу 1, који је одштампан уз овај правилник и чини његов саставни део, прилаже:</p>
	<p>1) евиденциону књижицу испитивача,</p>
	<p>2) фотокопију дозволе (лиценце) за инструктора вожње, </p>
	<p>3) две идентичне фотографије у боји, димензија 25x30mm, које нису старије од шест месеци и</p>
	<p>4) доказ о уплати трошкова за издавање дозволе (лиценце) за испитивача, по важећој тарифи.</p>
	<p class="clan">Члан 5.</p>
	<p>Замена дозволе (лиценце) за испитивача врши се у случају изгубљене, украдене, оштећене или уништене дозволе (лиценце), односно допуне дозволе (лиценце) за испитивача другом категоријом или категоријама. 
	</p>
	<p>Испитивач уз Захтев за замену дозволе (лиценце) за испитивача на Обрасцу 1, који је одштампан уз овај правилник и чини његов саставни део, прилаже:</p>
	<p>1) дозволу (лиценцу) за испитивача, осим у случају ако је дозвола (лиценца) изгубљена или украдена,</p>
	<p>2) изјаву о разлозима и околностима због којих се тражи замена дозволе (лиценце) за испитивача, потписана од стране подносиоца захтева,</p>
	<p>3) оверену фотокопију стечене (јавне школске исправе) школске дипломе за инструктора вожње за другу (додатну) категорију или категорије, у случају допуне дозволе (лиценце) за испитивача другом категоријом или категоријама и</p>
	<p>4) доказ о уплати трошкова за издавање дозволе (лиценце) за испитивача, по важећој тарифи.</p>
	<p>У обрасцу замењене дозволе (лиценце) за испитивача преписује се датум издавања и рок важења из претходно издате дозволе (лиценце).</p>
	<p>Заменом дозволе (лиценце) за испитивача, претходно издата дозвола (лиценца) сматра се неважећом и не може се користити.</p>
	<p>Изгубљена или украдена дозвола (лиценца) за испитивача оглашава се неважећом.</p>
	<p class="clan">Члан 6.</p>
	<p>Примљени захтеви за издавање, односно обнављање, односно замену дозволе (лиценце) за испитивача и подаци о издатим дозволама (лиценцама) евидентирају се у Регистру издатих дозвола (лиценци) за испитивача (у даљем тексту: Регистар) који води Агенција.</p>
	<p>Регистар се састоји из досијеа испитивача и регистра у електронском облику.</p>
	<p>Досије испитивача чине захтеви за издавање, односно обнављање, односно замену дозволе (лиценце) за испитивача и уз њих приложени докази. 
	</p>
	<p>Електронски регистар издатих дозвола (лиценци) за испитивача садржи најмање: редни број, ЈМБГ испитивача, име (име једног родитеља) презиме и пребивалиште испитивача, датум и место рођења испитивача, податке о стручном испиту (датум и место полагања стручног испита, оцена на стручном испиту и број уверења о положеном стручном испиту и датум издавања), податке о првом издавању дозволе (лиценце) за испитивача (број/серијски број дозволе (лиценце) за инструктора вожње, категорије за које је дозвола (лиценца) за инструктора вожње издата, број/серијски број дозволе (лиценце) за испитивача, датум издавања дозволе (лиценце) за испитивача, број/ серијски број евиденционе књижице испитивача и датум издавања евиденционе књижице испитивача), податке о испиту провере знања (датум и место полагања испита провере знања и оцена на испиту провере знања), податке о обнављању дозволе (лиценце) за испитивача (редни број, датум обнављања, серијски број дозволе (лиценце) за испитивача, серијски број евиденционе књижице за испитивача, серијски број дозволе (лиценце) за инструктора вожње и датум истека важности), податке о замени дозволе (лиценце) за испитивача (редни број, разлог замене, датум замене, серијски број дозволе (лиценце) за испитивача, допуњена категорија, серијски број дозволе (лиценце) за инструктора вожње и датум истека важности), податке о одузимању дозволе (лиценце) за испитивача (датум и разлог одузимања) и рубрику за напомену. 
	</p>
	<p>Регистар се чува трајно.</p>
	<p class="clan">Члан 7.</p>
	<p>У року од седам дана од одржаног обавезног семинара унапређења знања, руководилац семинара Агенцији доставља извештај који садржи најмање следеће податке: датум, место и време одржавања семинара, назив и шифра семинара, тематске области обухваћене семинаром, име и презиме извођача садржаја на семинару, име и презиме и број дозволе (лиценце) присутних испитивача и напомену.</p>
	<p class="clan">Члан 8. </p>
	<p>Правно лице које се ангажује у складу са чланом 9. став 4. Закона мора бити материјално и стручно оспособљено да организује и извршава поједине послове, као и да поседује кадровске, просторне, организационе, материјално – техничке и друге услове за квалитетно обављање тих послова.</p>
	<p>Ближи услови које мора испунити правно лице из претходног става одређују се у тексту јавног позива.</p>
	<p>Са правним лицем из става 1. овог члана потписује се уговор о ангажовању.</p>
	<p>О ангажовању и активностима правних лица из става 1. овог члана Агенција води одговарајуће евиденције.</p>
	<p class="clan">Члан 9.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 221-011-00-6/2012-01</p>
	<p class="potpis" style="line-height: 150%; margin-top: 0">У Београду, 11. маја 2012. године</p>
	<p class="potpis" style="line-height: 150%; margin-top: 0">Председник Управног одбора</p>
	<p class="potpis" style="line-height: 150%; margin-top: 0">Агенције за безбедност саобраћаја,</p>
	<p class="potpis" style="line-height: 150%; margin-top: 0">проф. др<span class="bold"> Милан Јанић,</span> с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/ispitivaci_Page_1_opt.jpeg&amp;doctype=reg&amp;abc=cba&amp;eli=true&amp;eliActId=423470&amp;regactid=423470" alt="ispitivaci_Page_1.tiff"></p>
	<p align="center">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/ispitivaci_Page_2_opt.jpeg&amp;doctype=reg&amp;abc=cba&amp;eli=true&amp;eliActId=423470&amp;regactid=423470" alt="ispitivaci_Page_2.tiff"></p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 98. став 3. Закона о путевима (,,Службени гласник РСˮ, бр. 41/18 и 95/18 – др. закон),</p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину управљања тунелом</p>
			<p class="centar">"Службени гласник РС", број 68 од 25. септембра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописујe се начин управљања тунелом.</p>
			<p class="clan">Члан 2.</p>
			<p class="Basic-Paragraph">Oвај правилник примењује се на предузимање мера и активности за безбедан саобраћај у тунелима дужине веће од 500 метара.</p>
			<p class="clan">Члан 3.</p>
			<p class="Basic-Paragraph">Изрази употребљени у овом правилнику имају следеће значење:</p>
			<p class="Basic-Paragraph">1) <span class="italik">документација о безбедности за тунел у фази пројектовања </span>је документација у којој се описују превентивне и заштитне мере потребне за постизање пуне безбедности корисника тунела, а нарочито у вези са присуством особа са смањеном покретљивошћу и инвалида, својствима путног правца, структуром грађевине, окружењем, врстом саобраћаја и активностима служби за хитне интервенције;</p>
			<p class="Basic-Paragraph">2) <span class="italik">службе за хитне интервенције </span>су све службе које интервенишу у случају незгоде, односно ванредног догађаја у тунелу, у складу са прописима којима се уређују ванредне ситуације.</p>
			<p class="clan">Члан 4.</p>
			<p class="Basic-Paragraph">Управљање тунелом врши се предузимањем мера и активности:</p>
			<p class="Basic-Paragraph">1) у фази пројектовања тунела;</p>
			<p class="Basic-Paragraph">2) у фази предаје тунела на коришћење и редовним условима коришћења тунела;</p>
			<p class="Basic-Paragraph">3) у условима обављања ванредног превоза у тунелу, односно измене режима саобраћаја за догађаје које је могуће предвидети;</p>
			<p class="Basic-Paragraph">4) приликом настанка ванредних догађаја (саобраћајне незгоде, вожња у супротном смеру, заустављена возила, пожар у тунелу и сл.).</p>
			<p class="clan">Члан 5.</p>
			<p class="Basic-Paragraph">Пре започињања грађевинских радова на тунелу, прикупља се документација о безбедности за тунел у фази пројектовања и доставља се саветнику за безбедност у тунелу. </p>
			<p class="clan">Члан 6.</p>
			<p class="Basic-Paragraph">Управљање тунелом у фази пројектовања обухвата следеће активности:</p>
			<p class="Basic-Paragraph">1) прибављање описа планиране грађевинске конструкције и њених прилаза, заједно са документацијом за сагледавање пројекта и предвиђеним решењима за коришћење тунела;</p>
			<p class="Basic-Paragraph">2) прибављање описа простора са потребним пратећим садржајем за стационирање професионалне ватрогасне јединице у саставу објекта тунела или у његовој непосредној близини, за тунеле дужине веће од 3.000 m;</p>
			<p class="Basic-Paragraph">3) обезбеђивање студије прогнозе саобраћаја којом се прецизирају очекивани услови за транспорт опасног терета, заједно са резултатима анализе ризика за транспорт опасног терета кроз тунеле;</p>
			<p class="Basic-Paragraph">4) обезбеђивање извештаја о истраживању опасности у тунелу, са описом могућих незгода које угрожавају безбедност учесника у саобраћају у тунелима, а до којих би могло доћи током коришћења тунела, са описом врсте и значаја могућих последица и навођењем мера којима се смањује вероватноћа да до незгода дође, односно којима се ублажавају њихове последице;</p>
			<p class="Basic-Paragraph">5) обезбеђивање мишљења о безбедности које даје лице стручно за област безбедносних захтева за тунеле дужине веће од 500 метара.</p>
			<p class="clan">Члан 7. </p>
			<p class="Basic-Paragraph">Управљање тунелом у фази предаје тунела на коришћење и редовних услова коришћења тунела обухвата, поред обезбеђивања документације из члана 6. овог правилника, следеће активности:</p>
			<p class="Basic-Paragraph">1) израду упутства за обезбеђивање коришћења и одржавања тунела;</p>
			<p class="Basic-Paragraph">2) израду плана одзива у хитним ситуацијама сачињеног у сарадњи са службама за хитне интервенције, који обухвата и присуство особа са смањеном покретљивошћу и особа са инвалидитетом;</p>
			<p class="Basic-Paragraph">3) израду извештаја о инцидентима и незгодама и њихову анализу;</p>
			<p class="Basic-Paragraph">4) израду списка безбедносних вежби и анализе сазнања на основу тих вежби.</p>
			<p class="Basic-Paragraph">Пре отварања тунела за саобраћај, документација из става 1. тач. 1) и 2) овог члана доставља се саветнику за безбедност у тунелу, који даје мишљење о отварању тунела за саобраћај.</p>
			<p class="Basic-Paragraph">Документација из става 1. тач. 1) и 2) овог члана доставља се саветнику за безбедност у тунелу и приликом отварања тунела за саобраћај након сваке промене у конструкцији или начину функционисања тунела која утиче на измену појединих саставних делова документације о безбедности.</p>
			<p class="clan">Члан 8.</p>
			<p class="Basic-Paragraph">Управљање тунелом у условима обављања ванредног превоза, односно измене режима саобраћаја за догађаје које је могуће предвидети врши се: </p>
			<p class="Basic-Paragraph">1) утврђивањем и применом посебних оперативних мера ради смањења ризика приликом реализације ванредног превоза;</p>
			<p class="Basic-Paragraph">2) применом посебног режима саобраћаја током трајања ванредног превоза у складу са издатом дозволом за ванредни превоз.</p>
			<p class="clan">Члан 9.</p>
			<p class="Basic-Paragraph">Пре извођења радова на промени у конструкцији или начину функционисања тунела, саветнику за безбедност у тунелу доставља се документација у којој се детаљно излаже предлог промене.</p>
			<p class="Basic-Paragraph">Саветник за безбедност у тунелу сагледава последице промене и сачињава мишљење.</p>
			<p class="Basic-Paragraph">По један примерак мишљења из става 2. овог члана доставља се управнику тунела, министарству надлежном за послове саобраћаја и службама за хитне интервенције.</p>
			<p class="clan">Члан 10.</p>
			<p class="Basic-Paragraph">Управљање тунелом приликом настанка ванредних догађаја обухвата мере и активности садржане у плану хитних интервенција, у складу са прописом којим се уређују минимални безбедносни захтеви које тунел на јавном путу мора да испуњава са гледишта безбедности саобраћаја. </p>
			<p class="clan">Члан 11.</p>
			<p class="Basic-Paragraph">Управник тунела и службе за хитне интервенције, у сарадњи са саветником за безбедност у тунелу, организују заједничке периодичне вежбе запослених лица у тунелу и припадника служби за хитне интервенције.</p>
			<p class="Basic-Paragraph">Периодичне вежбе се организују тако да:</p>
			<p class="Basic-Paragraph">1)  дговарају реалним условима;</p>
			<p class="Basic-Paragraph">2) омогуће јасно вредновање резултата;</p>
			<p class="Basic-Paragraph">3) спрече оштећење тунела;</p>
			<p class="Basic-Paragraph">4) се могу делимично спровести теоријски или компјутерском симулацијом. </p>
			<p class="Basic-Paragraph">Најмање на сваке четири године у тунелу се одржавају свеобухватне вежбе у реалним условима. </p>
			<p class="Basic-Paragraph">Сваке године у тунелу се одржавају делимичне, односно симулационе вежбе, осим у години у којој се одржавају вежбе из става 3. овог члана.</p>
			<p class="Basic-Paragraph">Обустава саобраћаја у тунелу за потребе одржавања периодичних вежби врши се у складу са прописима којима се уређују путеви и безбедност саобраћаја на путевима. </p>
			<p class="Basic-Paragraph">У областима са више тунела који се налазе близу један другом, свеобухватна вежба реализује се у најмање једном од тих тунела. </p>
			<p class="Basic-Paragraph">Саветник за безбедност у тунелу и службе за хитне интервенције заједнички оцењују вежбе из ст. 2–4. овог члана, састављају извештај и подносе одговарајуће предлоге управнику тунела. </p>
			<p class="clan">Члан 12.</p>
			<p class="Basic-Paragraph">Коришћење тунела се организује на начин који обезбеђује непрекидно и безбедно одвијање саобраћаја кроз тунел, на основу плана активности. </p>
			<p class="Basic-Paragraph">План активности обухвата праћење карактеристика, одржавање и проверу геомеханичких параметара, карактеристика утицајне зоне тунела, грађевинске конструкције, електромашинске и остале опреме тунела. </p>
			<p class="Basic-Paragraph">Основ за израду плана активности су аутоматски генерисани подаци из централног система за надзор и управљање тунелом, техничка документација тунела и остали доступни подаци.</p>
			<p class="clan">Члан 13.</p>
			<p class="Basic-Paragraph">Управљање тунелом обухвата мере обавештавања корисника тунела о условима одвијања саобраћаја и опасностима у тунелу, коришћењем техничких информационих система који се изводе у складу са прописом којим се уређују минимални безбедносни захтеви које тунел на јавном путу мора да испуњава са гледишта безбедности саобраћаја. </p>
			<p class="Basic-Paragraph">Технички системи повезују се у систем надзора и управљања у управљачком центру, осим сервиса који пружају добављачи интернет услуга.</p>
			<p class="Basic-Paragraph">За обавештавање корисника тунела користе се стандардизовани комуникациони протоколи.</p>
			<p class="clan">Члан 14.</p>
			<p class="Basic-Paragraph">Овај правилник ступа на снагу осмог дана од дана објављивања у ,,Службеном гласнику Републике Србијеˮ.</p>
			<p class="potpis">Број 110-00-168/2019-03</p>
			<p class="potpis">У Београду, 16. септембра 2019. године</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.</p>
	</div>


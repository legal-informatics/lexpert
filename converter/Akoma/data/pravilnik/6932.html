


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 70. став 7. Закона о медицинским средствима (,,Службени гласник РСˮ, број 105/17),</p>
			<p class="Basic-Paragraph">Министар здравља доноси</p>
			<p class="odluka-zakon">ПРАВИЛНИК</p>
			<p class="odluka-zakon">&nbsp;промету на велико медицинских средстава</p>
			<p class="centar">"Службени гласник РС", број 84 од 2. новембра 
			2018.</p>
			<p class="clan">I. УВОДНЕ ОДРЕДБЕ</p>
			<p class="bold">1. Садржина Правилника</p>
			<p class="clan">Члан 1.</p>
			<p class="Basic-Paragraph">Овим правилником прописују се услови за обављање промета, односно дела промета медицинских средстава на велико (у даљем тексту: промет на велико), начин и услови за поверавање послова другој велепродаји или другом правном или физичком лицу које није велепродаја, начин издавања, као и садржај дозволе за промет медицинских средстава на велико.</p>
			<p class="bold">2. Значење израза</p>
			<p class="clan">Члан 2.</p>
			<p class="Basic-Paragraph">Изрази употребљени у закону којим се уређују медицинска средства (у даљем тексту: Закон) и у овом правилнику имају следеће значење:</p>
			<p class="Basic-Paragraph">1) промет на велико медицинских средстава је куповина и даља продаја физичким или правним лицима за обављање њихове професионалне или регистроване делатности, а обухвата увоз, извоз, набавку, складиштење и дистрибуцију, осим издавања медицинског средства пацијенту за његове личне потребе;</p>
			<p class="Basic-Paragraph">2) носилац дозволе за промет на велико (у даљем тексту: велепродаја) је правно или физичко лице које је добило дозволу за промет на велико издату од министарства надлежног за послове здравља (у даљем тексту: Министарство);</p>
			<p class="Basic-Paragraph">3) обезбеђење квалитета представља следив процес којим се квалитет уводи у све фазе промета на велико и којим се обезбеђује дистрибуција медицинских средстава под сталним надзором, као и складиштење под одговарајућим безбедним условима, тако да се избегне контаминација са другим производима, да се залихе обнављају у складу са животним веком медицинског средства, да се одговарајућа медицинска средства достављају без одлагања и да се неисправан производ или производ са дефектом брзо и ефикасно повуче са тржишта;</p>
			<p class="Basic-Paragraph">4) обавеза континуираног снабдевања тржишта је обавеза велепродаје да континуирано снабдева тржиште потребним количинама оних медицинских средстава и на територији, односно делу територије за коју је добила дозволу за промет на велико од Министарства, односно да на захтев здравствене установе и приватне праксе, односно ветеринарске организације (медицинска средства двоструке намене), достави производ за који је добила дозволу за промет на велико у најкраћем року којим се не угрожава живот и здравље људи;</p>
			<p class="Basic-Paragraph">5) дефект медицинског средства је недостатак медицинског средства у односу на идентитет, квалитет, издржљивост, поузданост, сигурност или перформансе. Недостаци медицинског средства укључују кварове, грешке приликом употребе и неадекватно обележавање;</p>
			<p class="Basic-Paragraph">6) дефект класе I је недостатак медицинског средства који може да проузрокује опасност по живот или представља озбиљну опасност по здравље људи;</p>
			<p class="Basic-Paragraph">7) дефект класе II је недостатак медицинског средства који може да проузрокује стање болести или неодговарајуће лечење, а није обухваћено одступањем од стандарда квалитета класе I;</p>
			<p class="Basic-Paragraph">8) дефект класе III је недостатак медицинског средства који не може да изазове озбиљне последице по здравље људи, али медицинско средство може да се повуче из промета из других разлога.</p>
			<p class="bold">3. Обављање промета на велико</p>
			<p class="clan">Члан 3.</p>
			<p class="Basic-Paragraph">Промет на велико обавља велепродаја која има дозволу за промет на велико одређене класе и категорије медицинских средстава за део или за целу територију Републике Србије коју издаје Министарство (у даљем тексту: дозвола за промет на велико).</p>
			<p class="Basic-Paragraph">Дозвола за промет на велико дата је у Прилогу 1. који је одштампан уз овај правилник и чини његов саставни део.</p>
			<p class="Basic-Paragraph">Произвођач са седиштем у Републици Србији коме у складу са Законом Министарство издаје дозволу за производњу може да врши промет на велико медицинских средстава из сопственог производног програма. Произвођач са седиштем у Републици Србији коме, у складу са Законом, Министарство не издаје дозволу за производњу подноси захтев за издавање дозволе за промет на велико медицинских средстава из сопственог производног програма.</p>
			<p class="Basic-Paragraph">Велепродаја и произвођач из става 3. овог члана обављају промет на велико у складу са смерницама добре праксе у дистрибуцији медицинских средстава, као и у складу са дозволом за промет на велико.</p>
			<p class="clan">Члан 4.</p>
			<p class="Basic-Paragraph">Велепродаја може да повери поједине послове промета на велико из члана 2. тачка 1) овог правилника другој велепродаји, у складу са Законом.</p>
			<p class="Basic-Paragraph">О поверавању послова из става 1. овог члана са другом велепродајом закључује се уговор или се друга велепродаја овлашћује за целу или део територије коју снабдева, о чему се обавештава Министарство.</p>
			<p class="Basic-Paragraph">Послове транспорта медицинских средстава велепродаја може да повери и правном или физичком лицу које није велепродаја, а на основу одобрења Министарства у поступку издавања, обнове, односно измена и допуна дозволе за промет на велико.</p>
			<p class="Basic-Paragraph">Лице из ст. 1. и 3. овог члана испуњава услове за велепродају прописане Законом и овим правилником за посао промета на велико који му је поверен.</p>
			<p class="Basic-Paragraph">Послове повезане са прометом на велико (нпр. одржавања опреме, хигијене, едукације запослених лица, послове одржавања информационих система) велепродаја може да повери правном или физичком лицу које није велепродаја, а које је регистровано за обављање те делатности у складу са законом.</p>
			<p class="Basic-Paragraph">Лице из става 5. овог члана испуњава услове прописане законом за посао повезан са прометом на велико који му је поверен.</p>
			<p class="Basic-Paragraph">Поверавање и обављање послова из ст. 1, 3. и 5. овог члана врши се у складу са смерницама добре праксе у дистрибуцији медицинских средстава.</p>
			<p class="Basic-Paragraph">У случају поверавања послова из ст. 1. и 3. овог члана велепродаја не мора да испуњава услове за промет на велико прописане Законом и овим правилником за послове које је поверила.</p>
			<p class="Basic-Paragraph">У случају из става 8. овог члана, у поступку издавања, обнове, односно измена и допуна дозволе за промет на велико, Министарству се подноси документација којом се доказује да лице коме су поверени послови испуњава услове прописане за обављање тих послова у складу са законом.</p>
			<p class="bold">5. Медицинска средства који су предмет промета на велико</p>
			<p class="clan">Члан 5.</p>
			<p class="Basic-Paragraph">Велепродаја врши промет на велико медицинских средстава која су регистрована у Републици Србији у складу са Законом, као и оних медицинских средстава која нису регистрована, а за које је Агенција за лекове и медицинска средства Србије (у даљем тексту: Агенција) одобрила увоз у складу са Законом и подзаконским прописом којим се уређује увоз нерегистрованих медицинских средстава.</p>
			<p class="bold">6. Набавка медицинских средства</p>
			<p class="clan">Члан 6.</p>
			<p class="Basic-Paragraph">Велепродаја набавља медицинска средства само од правних и физичких лица која имају дозволу за производњу, односно дозволу за промет на велико медицинских средстава издату од Министарства.</p>
			<p class="bold">7. Снабдевање медицинским средствима</p>
			<p class="clan">Члан 7.</p>
			<p class="Basic-Paragraph">Велепродаја снабдева медицинским средствима апотеке, друге здравствене установе, приватну праксу, специјализоване продавнице за промет медицинских средстава на мало, ветеринарске организације, друге велепродаје, као и друга затворена продајна места у којима се обавља промет на мало у складу са прописима којима се уређује трговина.</p>
			<p class="Basic-Paragraph">Велепродаја снабдева ветеринарске организације медицинским средствима двоструке намене (,,dual useˮ), односно које је произвођач наменио за употребу и у хуманој и у ветеринарској медицини.</p>
			<p class="bold">8. Снабдевање медицинским средствима</p>
			<p class="clan">Члан 8.</p>
			<p class="Basic-Paragraph">На основу дозволе за промет на велико велепродаја снабдева медицинским средствима, и то:</p>
			<p class="Basic-Paragraph">1) целу територију Републике Србије или одређени део територије Републике Србије за који је добила дозволу за промет на велико;</p>
			<p class="Basic-Paragraph">2) одређеним класама и категоријама медицинских средстава у складу са дозволом за промет на велико;</p>
			<p class="Basic-Paragraph">3) за која је Агенција одобрила увоз, а која нису регистрована у складу са Законом и подзаконским прописом којим се уређује увоз нерегистрованих медицинских средстава.</p>
			<p class="Basic-Paragraph">Велепродаја у хитним случајевима по захтеву здравствене установе и приватне праксе, врши достављање потребних медицинских средстава у најкраћем року којим се не угрожава живот и здравље људи.</p>
			<p class="Basic-Paragraph">Велепродаја, ради континуираног снабдевања тржишта медицинским средствима, обезбеђује потребне залихе медицинских средстава, односно благовремено започиње набавку, увоз и обезбеђивање сертификата анализе који издаје Агенција, како не би дошло до прекида у снабдевању тржишта медицинским средствима.</p>
			<p class="clan">II. УСЛОВИ У ПОГЛЕДУ ПРОСТОРА, ОДНОСНО ПРОСТОРИЈА ВЕЛЕПРОДАЈЕ</p>
			<p class="clan">Члан 9.</p>
			<p class="Basic-Paragraph">Велепродаја има одговарајући простор, односно просторије и то:</p>
			<p class="Basic-Paragraph">1) за пријем, смештај и складиштење медицинских средстава, под условима складиштења специфицираним од произвођача и са осигураним условима за карантин за производе који су још у поступку техничке процене у складу са Законом;</p>
			<p class="Basic-Paragraph">2) за отпремање медицинских средстава;</p>
			<p class="Basic-Paragraph">3) за смештај медицинских средстава са дефектом или која су повучена из промета;</p>
			<p class="Basic-Paragraph">4) санитарне просторије;</p>
			<p class="Basic-Paragraph">5) гардеробу;</p>
			<p class="Basic-Paragraph">6) канцеларијски простор, односно просторије.</p>
			<p class="Basic-Paragraph">Уколико велепродаја обавља промет и медицинских средстава која су извор јонизујућег зрачења има одвојену просторију за њихов смештај и испуњава услове утврђене прописима којима се уређује заштита од јонизујућег зрачења.</p>
			<p class="Basic-Paragraph">Површина и број простора, односно просторија из става 1. овог члана прилагођене су врсти, односно класи и категорији медицинских средстава чији промет на велико врши велепродаја, као и обиму промета у зависности од територије коју ће велепродаја снабдевати.</p>
			<p class="Basic-Paragraph">Простор за пријем медицинских средстава одвојен је од складишног простора.</p>
			<p class="bold">1. Величина простора велепродаје лекова и медицинских средстава</p>
			<p class="clan">Члан 10.</p>
			<p class="Basic-Paragraph">Простор велепродаје која врши промет на велико и лекова и медицинских средстава испуњава услове утврђене прописима којима се уређује изградња објеката и прописима којима се уређује трговина и има површину од најмање 100 m² за простор из члана 9. став 1. тач. 1)–5) овог правилника.</p>
			<p class="bold">2. Величина простора велепродаје медицинских средстава</p>
			<p class="clan">Члан 11.</p>
			<p class="Basic-Paragraph">Простор велепродаје која врши промет на велико само медицинских средстава испуњава услове утврђене прописима којима се уређује изградња објеката и прописима којима се уређује трговина и има површину од најмање 50 m².</p>
			<p class="bold">3. Седиште велепродаје</p>
			<p class="clan">Члан 12.</p>
			<p class="Basic-Paragraph">Велепродаја у седишту велепродаје има најмање једну канцеларијску просторију.</p>
			<p class="clan">Члан 13.</p>
			<p class="Basic-Paragraph">У поступку утврђивања испуњености услова за издавање дозволе за промет на велико, Министарство процењује површину простора из чл. 10. и 11. овог правилника, а на основу броја заступљених класа и категорија медицинских средстава, врсте лекова наведених у поднетом захтеву, односно од обима планираног промета, као и у зависности од територије коју ће велепродаја снабдевати.</p>
			<p class="bold">4. Просторије велепродаје</p>
			<p class="clan">Члан 14.</p>
			<p class="Basic-Paragraph">Поред услова из чл. 10–12. овог правилника просторије велепродаје испуњавају следеће услове:</p>
			<p class="Basic-Paragraph">1) грађене су од чврстог материјала и грађевинско-технички и по величини су погодне за одређену намену, односно да су зидови, подови и плафони равних и глатких површина израђени од материјала који није подложан пуцању и осипању, као и да се могу брзо и лако чистити, односно прати, а по потреби и дезинфиковати;</p>
			<p class="Basic-Paragraph">2) осветљене су, а температура, влажност и вентилација су одговарајуће и без штетног директног или индиректног утицаја на прописан и безбедан пријем, смештај и складиштење медицинских средстава;</p>
			<p class="Basic-Paragraph">3) просторно и распоредом опреме и уређаја задовољавају потребе несметаног обављања процеса рада, без ризика и могућности замене или мешања различитих производа.</p>
			<p class="Basic-Paragraph">Просторије из става 1. овог члана треба да буду функционално повезане тако да је обезбеђен несметан ток рада и сигурно смештање, складиштење и издавање медицинских средстава.</p>
			<p class="bold">5. Одржавање простора, односно просторија велепродаје</p>
			<p class="clan">Члан 15.</p>
			<p class="Basic-Paragraph">Простор, односно просторије за складиштење медицинских средстава су чисте, без прашине, отпадака, глодара, инсеката и других штеточина,а велепродаја спроводи одговарајуће мере против расипања и ломљења, као и међусобне контаминације производа.</p>
			<p class="Basic-Paragraph">Простор, односно просторије из става 1. овог члана треба редовно да се перу, чисте, дезинфикују и контролишу зависно од њихове намене и у њима на видном месту треба да буду истакнуте ознаке забране пушења, узимања хране и пића, као и друге забране које могу утицати на хигијенске услове.</p>
			<p class="bold">6. Објекат у коме се налази простор велепродаје</p>
			<p class="clan">Члан 16.</p>
			<p class="Basic-Paragraph">Простор велепродаје смештен је у објекту који је намењен за пословни простор и који је повезан са комуналном инфраструктуром (водовод, канализација, електрична мрежа и др.), са одговарајућим приступом за пријем и отпремање медицинских средстава.</p>
			<p class="Basic-Paragraph">На улазним и излазним приступним местима обезбеђује се адекватна заштиту од временских прилика (киша, снег и др.).</p>
			<p class="bold">7. Обезбеђење простора велепродаје</p>
			<p class="clan">Члан 17.</p>
			<p class="Basic-Paragraph">Велепродаја обезбеђује потребне мере осигурања простора како би се онемогућио улаз неовлашћеним лицима у складишни простор, и то:</p>
			<p class="Basic-Paragraph">1) добро осветљен грађевински објекат;</p>
			<p class="Basic-Paragraph">2) алармни систем за детекцију уласка после редовног радног времена, односно електронски сигурносни систем заштите против неовлашћеног уласка.</p>
			<p class="clan">III. УСЛОВИ У ПОГЛЕДУ ОПРЕМЕ ВЕЛЕПРОДАЈЕ</p>
			<p class="clan">Члан 18.</p>
			<p class="Basic-Paragraph">Велепродаја има одговарајућу опрему за пријем, смештање и складиштење медицинских средстава према декларисаним условима складиштења.</p>
			<p class="clan">IV. УСЛОВИ У ПОГЛЕДУ КАДРА ВЕЛЕПРОДАЈЕ</p>
			<p class="bold">1. Одговорно лице за промет на велико медицинских средстава</p>
			<p class="clan">Члан 19.</p>
			<p class="Basic-Paragraph">Велепродаја на сваком месту на коме се врши промет на велико има лице одговорно за промет на велико тј. пријем, складиштење, и испоруку медицинских средстава (у даљем тексту: одговорно лице).</p>
			<p class="Basic-Paragraph">Одговорно лице одговорно је за:</p>
			<p class="Basic-Paragraph">1) пријем, складиштење и испоруку медицинских средстава;</p>
			<p class="Basic-Paragraph">2) квалитет медицинских средстава чији промет на велико врши велепродаја;</p>
			<p class="Basic-Paragraph">3) вођење евиденције у складу са смерницама добре праксе у дистрибуцији медицинских средстава;</p>
			<p class="Basic-Paragraph">4) праћење и пријављивање сумње у квалитет медицинског средства, односно одступање од стандарда квалитета медицинског средства;</p>
			<p class="Basic-Paragraph">5) праћење и пријављивање нежељених реакција медицинских средстава, као и обустављање промета и повлачење медицинског средства са тржишта.</p>
			<p class="Basic-Paragraph">Са одговорним лицем велепродаја закључује уговор о раду с пуним радним временом, у складу са Законом.</p>
			<p class="Basic-Paragraph">Велепродаја обезбеђује сталну доступност одговорног лица, које може да овласти и друга запослена лица за обављање послова из става 1. овог члана, у складу са смерницама добре праксе у дистрибуцији.</p>
			<p class="Basic-Paragraph">Одговорно лице, у зависности од класе и категорије медицинског средства чији се промет на велико врши има завршен медицински, стоматолошки, фармацеутски, машински, технолошки, електротехнички, хемијски, биолошки факултет или други одговарајући факултет, као и додатну обуку за послове из става 2. овог члана и најмање три године радног искуства у струци.</p>
			<p class="Basic-Paragraph">Велепродаја која обавља промет на велико и лекова и медицинских средстава може да има једно одговорно лице за промет на велико, а у зависности од броја заступљених класа и категорија медицинских средстава, обима планираног промета на велико, као и погодности образовања и искуства одговорног лица за промет на велико лекова и медицинска средства, о чему одлучује Министарство у поступку издавања, обнове, односно измена и допуна дозволе за промет на велико. </p>
			<p class="Basic-Paragraph">Велепродаја која обавља промет на велико медицинских средстава која су извор јонизујућег зрачења има оговарајући број запослених лица за транспорт, складиштење и дистрибуцију медицинских средства, оспособљених за рад са јонизујућим изворима зрачења и за спровођење мера заштите од јонизујућих зрачења у складу са прописима којима се уређује јонизујуће зрачење.</p>
			<p class="bold">2. Запослени у велепродаји медицинских средстава</p>
			<p class="clan">Члан 20.</p>
			<p class="Basic-Paragraph">Велепродаја има и друга запослена лица у зависности од класе и категорије медицинских средстава, и то:</p>
			<p class="Basic-Paragraph">1) за медицинска средства I и IIa класе – лица са стеченим средњим образовањем у одговарајућој области у зависности од класе и категорије медицинских средстава;</p>
			<p class="Basic-Paragraph">2) за медицинска средства IIб класе и III класе, као и активних имплантабилних медицинских средстава и in vitro дијагностичких медицинских средстава – лица са стеченим високим образовањем на медицинском, стоматолошком, фармацеутском, машинском, технолошком, електротехничком факултету или факултету ветеринарске медицине или другог образовно-научног поља у зависности од класе и категорије медицинских средстава.</p>
			<p class="Basic-Paragraph">Лица из става 1. тачка 1) овог члана обављају послове пријема, смештаја, складиштења и издавања медицинских средстава и друге послове у вези са прометом медицинских средстава на велико.</p>
			<p class="Basic-Paragraph">Лица из става 1. тачка 2) овог члана имају и додатну обуку о промету на велико медицинских средстава чији промет велепродаја врши.</p>
			<p class="clan">Члан 21.</p>
			<p class="Basic-Paragraph">Велепродаја Министарству уз захтев за добијање дозволе за промет на велико доставља име одговорног лица за свако место промета на велико.</p>
			<p class="clan">Члан 22.</p>
			<p class="Basic-Paragraph">Запослени који у велепродаји рукује медицинским средствима високог ризика посебно је оспособљен за руковање тим медицинским средствима.</p>
			<p class="clan">Члан 23.</p>
			<p class="Basic-Paragraph">Велепродаја обезбеђује безбедност и здравље на раду запослених у складу са прописима из области безбедности и здравља на раду.</p>
			<p class="Basic-Paragraph">Запослени на раду носе заштитну одећу, односно радну одећу у складу са пословима које обављају у велепродаји.</p>
			<p class="bold">3. Организациона шема</p>
			<p class="clan">Члан 24.</p>
			<p class="Basic-Paragraph">Велепродаја има организациону шему запослених лица која обављају послове руковођења и надзора промета на велико медицинских средстава, као и одговорног и других запослених лица.</p>
			<p class="Basic-Paragraph">У организационој шеми из става 1. овог члана утврђује се хијерархијски однос запослених лица у промету на велико.</p>
			<p class="Basic-Paragraph">Велепродаја за лица из става 1. овог члана утврђује специфична задужења са одговарајућим овлашћењима за спровођење њихових одговорности.</p>
			<p class="Basic-Paragraph">Велепродаја за одговорно лице утврђује обавезу да без одлагања писмено обавештава Министарство о проблемима у промету на велико, односно са проблемима у снабдевању тржишта у Републици Србији медицинским средствима за које је велепродаја добила дозволу за промет на велико.</p>
			<p class="clan">V. ДРУГИ УСЛОВИ КОЈЕ ИСПУЊАВА ВЕЛЕПРОДАЈА</p>
			<p class="bold">1. Превозна средства</p>
			<p class="clan">Члан 25.</p>
			<p class="Basic-Paragraph">Велепродаја има на располагању одговарајућу врсту и довољан број наменских превозних средстава из категорије теретних возила за превоз медицинских средстава. </p>
			<p class="Basic-Paragraph">Изузетно од става 1. овог члана, ако се користе ненаменска возила, ради обезбеђивање очувања сигурности и перформанси медицинског средства успостављају се одговарајуће процедуре.</p>
			<p class="Basic-Paragraph">Врста и број превозних средстава прилагођени су врсти, као и класи и категорији медицинских средстава, обиму планираног промета на велико, као и територији коју ће велепродаја снабдевати.</p>
			<p class="Basic-Paragraph">Изузетно од ст. 1. и 3. овог члана, велепродаја која врши промет на велико одређене класе и категорије медицинских средстава које због њихових специфичних услова смештаја, складиштења и транспорта произвођач директно испоручује здравственим установама, приватној пракси, специјализованим продавницама за промет на мало медицинских средстава, ветеринарским ординацијама (медицинска средства двоструке намене – ,,dual useˮ), не мора имати на располагању превозна средства за ову врсту медицинских средстава.</p>
			<p class="clan">Члан 26.</p>
			<p class="Basic-Paragraph">Превозна средства велепродаје служе само за превоз медицинских средстава.</p>
			<p class="Basic-Paragraph">Превозним средствима из става 1. овог члана могу да се превозе и лекови, дијететски производи, дечија храна и друга средства за заштиту здравља, на начин којим се спречава замена, контаминација, односно унакрсна контаминација истих са медицинским средствима.</p>
			<p class="Basic-Paragraph">За превоз одређених врста медицинских средстава превозна средства су опремљена и посебним условима превоза у складу са декларисаним условима складиштења, односно транспорта (нпр. обезбеђивање „хладног ланцаˮ са доступним евиденцијама контроле и праћења температуре).</p>
			<p class="Basic-Paragraph">Велепродаја која обавља промет на велико медицинских средстава која су извор јонизујућег зрачења има одговарајућа превозна средства за дистрибуцију, регистрована у складу са прописима о превозу опасних материја.</p>
			<p class="bold">2. Обележавање простора и превозних средстава</p>
			<p class="clan">Члан 27.</p>
			<p class="Basic-Paragraph">Велепродаја истиче пословно име и седиште са подацима о делатности коју обавља, у складу са законом којим се уређују привредна друштва.</p>
			<p class="Basic-Paragraph">Пословно име из става 1. овог члана не може имати карактер оглашавања, односно рекламирања.</p>
			<p class="clan">Члан 28.</p>
			<p class="Basic-Paragraph">Велепродаја на сваком продајном месту и у седишту велепродаје има истакнут распоред радног времена.</p>
			<p class="Basic-Paragraph">Распоред радног времена велепродаје усклађује се, по правилу са радом прве смене здравствених установа, приватне праксе, специјализованих продавница за промет на мало медицинских средстава, ветеринарских организација и других велепродаја које снабдева медицинским средствима.</p>
			<p class="clan">Члан 29.</p>
			<p class="Basic-Paragraph">У седишту велепродаје доступно је одговорно лице у складу са законом којим се уређују привредна друштва или друго лице које има овлашћења одговорног лица.</p>
			<p class="Basic-Paragraph">На сваком продајном месту велепродаје доступно је и одговорно лице за то место промета на велико.</p>
			<p class="clan">Члан 30.</p>
			<p class="Basic-Paragraph">Велепродаја има одговарајућу стручну литературу као и важеће прописе из области промета медицинских средстава и ажуриран списак регистрованих медицинских средстава.</p>
			<p class="clan">Члан 31.</p>
			<p class="Basic-Paragraph">Превозна средства којима се превозе лекови и медицинска средства посебно су обележена на видном месту речима: ,,превоз лекова и медицинских средставаˮ, а којима се превозе само медицинска средства речима: ,,превоз медицинских средставаˮ. </p>
			<p class="bold">3. Услови пријема медицинских средстава</p>
			<p class="clan">Члан 32.</p>
			<p class="Basic-Paragraph">Свака пошиљка медицинских средстава прегледа се по пријему како би се утврдило да ли је амбалажа оштећена, као и да ли пошиљка одговара наруџби.</p>
			<p class="bold">4. Услови складиштења медицинских средстава</p>
			<p class="clan">Члан 33.</p>
			<p class="Basic-Paragraph">Велепродаја у предвиђеном простору складишти медицинска средства одвојено од других производа, односно од производа који могу утицати на њихов квалитет, као и у складу са условима које је прописао произвођач – да би се избегло оштећење због излагања светлу, влази или неодговарајућој температури.</p>
			<p class="Basic-Paragraph">У простору где се складиште медицинска средства велепродаја редовно контролише температуру и влагу и о томе води евиденцију.</p>
			<p class="Basic-Paragraph">Ако је од стране произвођача прописано складиштење медицинских средстава на одређеној температури, простор у којем се медицинско средство складишти опремљен је системом за аутоматско праћење и регулацију температуре.</p>
			<p class="Basic-Paragraph">Уређаји из става 3. овог члана редовно се баждаре.</p>
			<p class="Basic-Paragraph">Велепродаја на посебан начин складишти медицинска средства у односу на услове у погледу температуре у складу са смерницама добре праксе у дистрибуцији.</p>
			<p class="Basic-Paragraph">Велепродаја у зависности од специфичног асортимана медицинских средстава којима врши промет на велико обезбеђује и посебне услове складиштења у складу са законом.</p>
			<p class="clan">Члан 34.</p>
			<p class="Basic-Paragraph">Велепродаја која је извршила увоз медицинских средстава која су у поступку техничке процене не врши њихов даљи промет и складишти их у одвојеном простору од других производа до момента усаглашавања медицинског средства у складу са Законом и подзаконским прописима донетим за његово спровођење.</p>
			<p class="clan">Члан 35.</p>
			<p class="Basic-Paragraph">Велепродаја рукује залихама медицинских средстава на начин који осигурава систем ротације залиха како би се осигурала испорука медицинских средстава према животном веку медицинских средстава.</p>
			<p class="bold">5. Складиштење медицинских средстава са дефектом</p>
			<p class="clan">Члан 36.</p>
			<p class="Basic-Paragraph">Велепродаја обуставља промет медицинских средстава која имају оштећено спољашње или унутрашње паковање или којима је истекао животни век, односно повлачи их из промета и складишти их до њиховог уништавања у строго одвојеним просторијама, како се такви производи не би грешком ставили у промет на велико, односно како не би дошло до контаминације других производа.</p>
			<p class="bold">6. Стандардне оперативне процедуре (СОП)</p>
			<p class="clan">Члан 37.</p>
			<p class="Basic-Paragraph">Велепродаја има стандардне оперативне процедуре за обезбеђивање система квалитета, и то о следећем:</p>
			<p class="Basic-Paragraph">1) спровођењу смерница добре праксе у дистрибуцији, пријему и провери пошиљке, складиштењу, чишћењу и одржавању просторија (укључујући контролу уласка штеточина), праћење прописаних услова складиштења, заштите медицинских средстава у складишном простору и др.;</p>
			<p class="Basic-Paragraph">2) поступку повлачења медицинских средстава из промета (враћеним, повученим и др.);</p>
			<p class="Basic-Paragraph">3) поступку уништавања медицинских средстава у складу са законом.</p>
			<p class="bold">7. Начин дистрибуције медицинских средстава</p>
			<p class="clan">Члан 38.</p>
			<p class="Basic-Paragraph">Велепродаја врши дистрибуцију медицинских средстава тако да обезбеди:</p>
			<p class="Basic-Paragraph">1) да се не изгуби њихова идентификација;</p>
			<p class="Basic-Paragraph">2) да се избегне контаминација;</p>
			<p class="Basic-Paragraph">3) да се предузму одговарајуће мере за спречавање расипања, ломљења или крађе;</p>
			<p class="Basic-Paragraph">4) да се током превоза заштите од неповољног утицаја топлоте, хладноће, светла, влаге и др.;</p>
			<p class="Basic-Paragraph">5) да се заштите од штеточина;</p>
			<p class="Basic-Paragraph">6) да се за медицинска средства за која је прописана одређена температура складиштења, обезбеде, контролишу и евидентирају прописани услови и у току превоза.</p>
			<p class="bold">8. Документација која прати пошиљку медицинских средстава</p>
			<p class="clan">Члан 39.</p>
			<p class="Basic-Paragraph">Сваку пошиљку медицинских средстава која је упућена другој велепродаји, здравственој установи, приватној пракси, специјализованој продавници, односно ветеринарској организацији, прати одговарајућа документација (отпремница) која садржи одговарајуће податке у зависности од тога коме је пошиљка упућена.</p>
			<p class="Basic-Paragraph">Поред података из става 1. овог члана, сваку пошиљку медицинских средстава прати и документација о подацима за возило које врши транспорт (најмање број регистарске таблице), као и податак о лицу које управља теретним возилом.</p>
			<p class="bold">9. Повраћај медицинских средстава велепродаји</p>
			<p class="clan">Члан 40.</p>
			<p class="Basic-Paragraph">У случају повраћаја медицинских средстава без дефекта у велепродају, она се складиште у издвојеном простору до доношења одговарајуће одлуке о даљем поступању са тим медицинским средствима.</p>
			<p class="Basic-Paragraph">Медицинска средства из става 1. овог члана могу бити поново стављена у промет на велико, односно у промет на мало, под условом да:</p>
			<p class="Basic-Paragraph">1) су у оригиналном, неотвореном спољашњем паковању;</p>
			<p class="Basic-Paragraph">2) постоје одговарајући докази да су складиштена, као и да је њима руковано у складу са прописаним условима складиштења, односно руковања (нпр. доказ о обезбеђењу прописаног температурног режима у току складиштења и превоза);</p>
			<p class="Basic-Paragraph">3) је животни век одговарајући;</p>
			<p class="Basic-Paragraph">4) је одговорно лице за промет на велико проверило испуњеност услова из тач. 1)–3) овог става и одобрило враћање медицинских средстава у промет.</p>
			<p class="Basic-Paragraph">У случају када не постоје одговарајући докази из става 2. тачка 2) овог члана, одговорно лице за промет на велико, пре враћања медицинских средстава у промет, обезбеђује да се изврши техничка процена враћених медицинских средства у складу са Законом.</p>
			<p class="clan">Члан 41.</p>
			<p class="Basic-Paragraph">При оцењивању да ли ће се медицинско средство вратити у промет на велико, одговорно лице узима у обзир врсту, односно класу и категорију медицинског средства, посебне услове складиштења, ако су прописани, време које је протекло од издавања до момента враћања у велепродају, односно до момента поновног стављања у промет, као и резултате техничке процене у складу са Законом.</p>
			<p class="clan">VI. ПРЕЛАЗНА И ЗАВРШНА ОДРЕДБА</p>
			<p class="clan">Члан 42.</p>
			<p class="Basic-Paragraph">Даном почетка примене овог правилника престаје да важи Правилник о условима за промет на велико лекова и медицинских средстава (,,Службени гласник РСˮ, бр. 10/12 и 17/17) у делу који се односи на медицинска средства за хуману употребу.</p>
			<p class="clan">Члан 43.</p>
			<p class="Basic-Paragraph">Овај правилник ступа на снагу 2. децембра 2018. године.</p>
			<p class="potpis">Број 110-00-358/2018-06</p>
			<p class="potpis">У Београду, 18. октобра 2018. године</p>
			<p class="potpis">Министар,</p>
			<p class="potpis">aсс. др <span class="bold">Златибор Лончар,</span> с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-promet-na-veliko-med-sredstva_Page_1.png&amp;doctype=reg&amp;abc=cba&amp;eli=true&amp;eliActId=426927&amp;regactid=426927" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-promet-na-veliko-med-sredstva_Page_2.png&amp;doctype=reg&amp;abc=cba&amp;eli=true&amp;eliActId=426927&amp;regactid=426927" alt=""></p>
	</div>


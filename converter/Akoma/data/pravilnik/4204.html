


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 16. став 8. Закона о транспорту опасног терета („Службени гласник РС”, број 88/10),</p>
				<p>Mинистар грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о ближим условима за издавање и одузимање именовања телу за оцењивање усаглашености цистерне за транспорт опасног терета у друмском саобраћају</p>
				<p class="auto-style1">"Службени гласник РС", број 95 од 20. новембра 
				2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником ближе се прописују услови за издавање и одузимање именовања телу за оцењивање усаглашености цистерне за транспорт опасног терета у друмском саобраћају (у даљем тексту: цистерна). </p>
				<p class="clan">Члан 2.</p>
				<p>Под појмом цистерна у овом правилнику сматрају се контејнер цистерна, преносива цистерна, демонтажна цистерна и трајно причвршћена цистерна, са својом опремом за руковање и конструктивном опремом, које се у складу са дефиницијама у Европском споразуму о међународном друмском транспорту опасног терета – ADR („Службени гласник РС – Међународни уговори”, бр. 14/13 и 2/14 – исправка – у даљем тексту: ADR), користе за транспорт опасног терета, а које не спадају у покретну опрему под притиском.</p>
				<p class="clan">Члан 3.</p>
				<p>На основу захтева за именовање који подноси тело које се пријављује за оцењивање усаглашености, Управа за транспорт опасног терета (у даљем тексту: Управа) именује тело које испуњава услове, у складу са законом којим се уређује транспорт опасног терета.</p>
				<p class="clan">Члан 4.</p>
				<p>Услови за издавање именовања телу за оцењивање усаглашености цистерне за транспорт опасног терета у друмском саобраћају су:</p>
				<p>1) да је привредно друштво, установа или друго правно лице регистровано у Републици Србији за обављање послова техничког испитивања и анализа, истраживања и експерименталног развоја у техничко-технолошким наукама;</p>
				<p>2) да је акредитовано у складу са стандардом SRPS ISO/IEC 17020 за обим послова који је неопходан за оцењивање усаглашености цистерне или да поседује другу одговарајућу документацију којом може доказати оспособљеност за оцењивање усаглашености цистерне;</p>
				<p>3) да има најмање три запослена лица сa стеченим високим образовањем из области машинског инжењерства на једном од следећих нивоа: </p>
				<p>(1) основнe студијe у трајању од најмање четири године;</p>
				<p>(2) основне академске студије у обиму од најмање 240 ЕСПБ бодова; </p>
				<p>(3) мастер академске студије, ако је лице завршило и основне студије на студијском програму из области машинског инжењерства;</p>
				<p>(4) специјалистичкe струковнe студијe, ако је лице завршило и основне струковне студије на студијском програму из области машинског инжењерства,</p>
				<p>и који имају искуство од најмање пет година у обављању послова оцењивања усаглашености цистерне;</p>
				<p>4) има најмање једног запосленог или по другом основу ангажованог лица са звањем европског инжењера за заваривање или међународног инжењера за заваривање;</p>
				<p>5) има најмање два запослена или по другом основу ангажована лица са сертификатом за визуелно испитивање, најмање „ниво 2”;</p>
				<p>6) да поседује одговарајући простор и локацију на којима ће обављати оцењивање усаглашености цистерне;</p>
				<p>7) да поседује техничку опрему и одговарајуће уређаје неопходне за обављање послова оцењивања усаглашености цистерне;</p>
				<p>8) да поседује одговарајућу стручну литературу, прописе и базу података о цистернама, и</p>
				<p>9) да поседује одговарајућу информатичку и електронску опрему за вођење евиденције о извршеним пословима оцењивања усаглашености цистерне и електронски пренос извештаја и размену података са Управом.</p>
				<p class="clan">Члан 5.</p>
				<p>Ако престане да испуњава неки од услова из члана 4. овог правилника, именованом телу се одузима именовање за оцењивање усаглашености цистерне.</p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 110-00-00014/2015-01</p>
				<p class="auto-style2">У Београду, 6. новембра 2015. године.</p>
				<p class="auto-style2">Министар,</p>
				<p class="auto-style2">проф. др <span class="bold">Зорана Михајловић,</span> с.р.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 22. став 3. Закона о бесплатној правној помоћи („Службени гласник РС”, број 87/18),</p>
			<p class="Basic-Paragraph">Mинистар правде доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину вођења евиденције о пруженој бесплатној правној помоћи и бесплатној правној подршци</p>
			<p class="centar">"Службени гласник РС", број 68 од 25. септембра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин на који пружаоци бесплатне правне помоћи и бесплатне правне подршке воде евиденцију о бесплатној правној помоћи и бесплатној правној подршци коју су пружили.</p>
			<p class="clan">Члан 2.</p>
			<p class="Basic-Paragraph">Евиденција о пруженој бесплатној правној помоћи и бесплатној правној подршци (у даљем тексту: Евиденција) води се о свим облицима пружене бесплатне правне помоћи и бесплатне правне подршке.</p>
			<p class="Basic-Paragraph">Евиденција  се води и у електронској форми.</p>
			<p class="clan">Члан 3.</p>
			<p class="Basic-Paragraph">У Евиденцију се уписују: </p>
			<p class="Basic-Paragraph">1) лично име или назив под којим се пружалац води у Регистру пружалаца бесплатне правне помоћи;</p>
			<p class="Basic-Paragraph">2) редни број корисника у евиденцији и датум уписа у евиденцију;</p>
			<p class="Basic-Paragraph">3) лично име и пребивалиште или боравиште корисника бесплатне правне помоћи или бесплатне правне подршке;</p>
			<p class="Basic-Paragraph">4) облик пружене бесплатне правне помоћи или бесплатне правне подршке;</p>
			<p class="Basic-Paragraph">5) правна област из које је пружена бесплатна правна помоћ или бесплатна правна подршка;</p>
			<p class="Basic-Paragraph">6) назив јединице локалне самоуправе и број и датум решења о одобравању бесплатне правне помоћи или састављања јавнобележничке исправе или посредовања у решавању спорова;</p>
			<p class="Basic-Paragraph">7) број и датум решења о укидању  решења о одобравању бесплатне правне помоћи или бесплатне правне подршке.</p>
			<p class="Basic-Paragraph">У Евиденцију о давању опште прaвне инфoрмaциjе, пoпуњaвaњу фoрмулaрa, кao и бeсплaтној прaвној пoмoћи кojу, на основу Закона о бесплатној правној помоћи (у даљем тексту: Закон) пружajу удружeњa, уписују се лично име и пребивалиште или боравиште корисника бесплатне правне помоћи или бесплатне правне подршке коме је пружена бесплатна правна помоћ или бесплатна правна подршка, а кojи нe испуњaвa услoвe прописане Законом.</p>
			<p class="clan">Члан 4.</p>
			<p class="Basic-Paragraph">Пружалац бесплатне правне помоћи и бесплатне правне подршке подноси министарству надлежном за послове правосуђа редовни извештај у електронској форми у складу са Законом. </p>
			<p class="Basic-Paragraph">Редовни извештај сачињава се на основу података који су садржани у евиденцији, а уз извештај у електронској форми министарству се доставља и један примерак оверене копије евиденције за годину за коју се подноси редовни извештај. </p>
			<p class="clan">Члан 5.</p>
			<p class="Basic-Paragraph">Овај правилник ступа на снагу 1. октобра 2019. године. </p>
			<p class="potpis">Број 110-00-303/2019-05</p>
			<p class="potpis">У Београду, 20. септембра 2019. године</p>
			<p class="potpis">Министар,</p>
			<p class="potpis"><span class="bold">Нела Кубуровић, </span>с.р.</p>
	</div>


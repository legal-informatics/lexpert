

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 12. став 1. тачка 13. Закона о високом образовању („Службени гласник РС”, бр. 88/17, 27/18 – др. закон и 73/18), </p>
			<p class="Basic-Paragraph">Национални савет за високо образовање, на седници одржаној 25. фебруара 2019. године, донео је</p>
			<p class="odluka-zakon">ПРАВИЛНИК </p>
			<p class="odluka-zakon">о стандардима за самовредновање и оцењивање квалитета високошколских установа и студијских програма</p>
			<p class="centar">"Службени гласник РС", број 13 од 28. фебруара 
			2019.</p>
			<p class="clan">Члан 1.</p>
			<p class="Basic-Paragraph">Овим правилником утврђују се стандарди за самовредновање и оцењивање квалитета високошколских установа и студијских програма.</p>
			<p class="Basic-Paragraph">Стандарди из става 1. овог члана одштампани су уз овај правилник и чине његов саставни део.</p>
			<p class="clan">Члан 2.</p>
			<p class="Basic-Paragraph">Поступку самовредновања и оцењивању квалитета високошколских установа и студијских програма (у даљем тексту: самовредновање) подлежу све високошколске установе у Републици.</p>
			<p class="clan">Члан 3.</p>
			<p class="Basic-Paragraph">1. Високошколска установа спроводи поступак самовредновања и оцењивања квалитета:</p>
			<p class="Basic-Paragraph">1.1. Високошколске установе,  својих студијских програма, наставе и услова рада (свих 15 стандарда); </p>
			<p class="Basic-Paragraph">1.2. Сваког акредитованог студијског програма (по упутствима за самовредновање високошколских установа и студијских програма: Стандард 4: Квалитет студијског програма,  Стандард 5: Квалитет наставног процеса, Стандард 7: Квалитет наставника и сарадника, Стандард 8: Квалитет студената, Стандард 9: Квалитет уџбеника, литературе, библиотечких и информатичких ресурса, Стандард 10: Квалитет управљања високошколском установом и квалитет ненаставне подршке, Стандард 11: Квалитет простора и опреме, Стандард 13: Улога студената у самовредновању и провери квалитета, Стандард 14: Систематско праћење и периодична провера квалитета, Стандард 15: Квалитет докторских студија – за студијске програме докторских студија. </p>
			<p class="Basic-Paragraph">1.3. Сваког новог студијског програма (по упутствима за самовредновање високошколске установе  и студијских програма: Стандард 4: Квалитет студијског програма, Стандард 7: Квалитет наставника и сарадника, Стандард 9: Квалитет уџбеника, литературе, библиотечких и информатичких ресурса, Стандард 10: Квалитет управљања високошколском установом и квалитет ненаставне подршке (део квалитет ненаставне подршке), Стандард 11: Квалитет простора и опреме, Стандард 13: Улога студената у самовредновању и провери квалитета, Стандард 14: Систематско праћење и периодична провера квалитета, Стандард 15: Квалитет докторских студија – за студијске програме докторских студија. </p>
			<p class="Basic-Paragraph">2. Самовредновање се спроводи на начин и по поступку прописаним општим актом високошколске установе, у складу са актом о стандардима за самовредновање и оцењивање квалитета високошколских установа и студијских програма.</p>
			<p class="Basic-Paragraph">3. У поступку самовредновања разматра се и оцена студената.</p>
			<p class="Basic-Paragraph">4. Високошколска установа спроводи поступак самовредновања у четвртој години од акредитације високошколске установе, односно студијских програма, за период од претходне три године и извештај о поступку и резултатима самовредновања, као и друге податке од значаја за оцену квалитета, објављује на свом сајту и доставља Националном акредитационом телу. </p>
			<p class="Basic-Paragraph">5. Високошколска установа спроводи следећи поступак самовредновања у току припреме поновне акредитације високошколске установе, односно студијских програма, за период од претходне три године и извештај о поступку и резултатима самовредновања, као и друге податке од значаја за оцену квалитета, објављује на свом сајту и предаје Националном акредитационом телу у оквиру документације за акредитацију.</p>
			<p class="clan">Члан 4.</p>
			<p class="Basic-Paragraph">Комисија за акредитацију и проверу квалитета Националног тела за акредитацију и проверу квалитета у високом образовању  (у даљем тексту: Комисија) доноси:</p>
			<p class="Basic-Paragraph">1) упутствa за припрему извештаја о сaмовредновању високошколских установа у саставу универзитета, интегрисаних универзитета, високих школа, академија струковних студија и високих школа струковних студија и студијских програма;</p>
			<p class="Basic-Paragraph">2) упутства за припрему извештаја о самовредновању неинтегрисаних универзитета и студијских програма;</p>
			<p class="Basic-Paragraph">3) упутства рецензентској комисији за процену испуњености стандарда за самовредновање и оцењивање квалитета високошколских установа у саставу универзитета, интегрисаних универзитета, високих школа, академија струковних студија и самосталних високих школа струковних студија и студијских програма;</p>
			<p class="Basic-Paragraph">4) упутства рецензентској комисији за процену испуњености стандарда за самовредновање и оцењивање квалитета неинтегрисаних универзитета и студијских програма.</p>
			<p class="Basic-Paragraph">Сва упутства Комисија за акредитацију и проверу квалитета доставља Националном савету за високообразовање на мишљење и објављује на интернет страници Националног акредитационог тела.</p>
			<p class="clan">Члан 5.</p>
			<p class="Basic-Paragraph">Орган пословођења високошколске установе гарантује:</p>
			<p class="Basic-Paragraph">1) да је извештај о самовредновању урађен у складу са стандардима и упутством за самовредновање високошколских установа и студијских програма;</p>
			<p class="Basic-Paragraph">2) за тачност података у извештају за самовредновање.</p>
			<p class="clan">Члан 6.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Председник</p>
			<p class="potpis">Националног савета за високо образовање,</p>
			<p class="potpis">проф. др <span class="bold">Бела Балинт,</span> с.р.</p>
			<p class="clan">СТАНДАРДИ ЗА САМОВРЕДНОВАЊЕ И ОЦЕЊИВАЊЕ КВАЛИТЕТА ВИСОКОШКОЛСКИХ УСТАНОВА И СТУДИЈСКИХ ПРОГРАМА</p>
			<p class="Basic-Paragraph">Стандард 1: Стратегија обезбеђења квалитета</p>
			<p class="Basic-Paragraph">Стандард 2: Стандарди и поступци за обезбеђење квалитета</p>
			<p class="Basic-Paragraph">Стандард 3: Систем обезбеђења квалитета</p>
			<p class="Basic-Paragraph">Стандард 4: Квалитет студијског програма</p>
			<p class="Basic-Paragraph">Стандард 5: Квалитет наставног процеса</p>
			<p class="Basic-Paragraph">Стандард 6: Квалитет научноистраживачког, уметничког и стручног рада</p>
			<p class="Basic-Paragraph">Стандард 7: Квалитет наставника и сарадника</p>
			<p class="Basic-Paragraph">Стандард 8: Квалитет студената</p>
			<p class="Basic-Paragraph">Стандард 9: Квалитет уџбеника, литературе, библиотечких и информатичких ресурса</p>
			<p class="Basic-Paragraph">Стандард 10: Квалитет управљања високошколском установом и квалитет ненаставне подршке</p>
			<p class="Basic-Paragraph">Стандард 11: Квалитет простора и опреме</p>
			<p class="Basic-Paragraph">Стандард 12: Финансирање</p>
			<p class="Basic-Paragraph">Стандард 13: Улога студената у самовредновању и провери квалитета</p>
			<p class="Basic-Paragraph">Стандард 14: Систематско праћење и периодична провера квалитета</p>
			<p class="Basic-Paragraph">Стандард 15: Квалитет докторских студија</p>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 1: Стратегија обезбеђења квалитета</span></p>
							<p class="Basic-Paragraph">Високошколска установа утврђује стратегију обезбеђења квалитета, која је доступна јавности.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 1:</span></p>
							<p class="Basic-Paragraph">1.1 Стратегија обезбеђења квалитета садржи:</p>
							<p class="Basic-Paragraph">– опредељење високошколске установе да непрекидно и систематски ради на унапређењу квалитета својих програма;</p>
							<p class="Basic-Paragraph">– мере за обезбеђење квалитета;</p>
							<p class="Basic-Paragraph">– субјекте обезбеђења квалитета (стручна тела, студенте, ненаставно особље) и њихова права и обавезе у том поступку;</p>
							<p class="Basic-Paragraph">– области обезбеђења квалитета (студијски програми, настава, истраживање, вредновање студената, уџбеници и литература, ресурси, ненаставна подршка, процес управљања);</p>
							<p class="Basic-Paragraph">– опредељење за изградњу организационе културе квалитета;</p>
							<p class="Basic-Paragraph">– повезаност образовне, научноистраживачке, уметничке и стручне делатности.</p>
							<p class="Basic-Paragraph">1.2 Стратегију обезбеђења квалитета доноси орган управљања високошколске установе на предлог органа пословођења.</p>
							<p class="Basic-Paragraph">1.3 У креирању стратегије високошколска установа укључује и одговарајуће друштвене субјекте.</p>
							<p class="Basic-Paragraph">1.4 Високошколска установа објављује стратегију обезбеђења квалитета и промовише је, како у самој установи, тако и у јавности.</p>
							<p class="Basic-Paragraph">1.5 Високошколска установа периодично преиспитује и унапређује стратегију обезбеђења квалитета.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 2: </span><span class="bold">Начини и поступци за обезбеђење квалитета</span></p>
							<p class="Basic-Paragraph">Високошколска установа утврђује начине и поступке за обезбеђење квалитета свог рада, који су доступни јавности.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 2:</span></p>
							<p class="Basic-Paragraph">2.1 Начини и поступци за обезбеђење квалитета се утврђују посебно за сваку област обезбеђења квалитета и њима се на детаљан начин уређује поступање субјеката у систему обезбеђења квалитета те установе.</p>
							<p class="Basic-Paragraph">2.2 Начине и поступке за обезбеђење квалитета доноси стручни орган високошколске установе на предлог комисије за обезбеђење квалитета.</p>
							<p class="Basic-Paragraph">2.3 Високошколска установа је обавезна да начине и поступке за обезбеђење квалитета учини доступним наставницима, студентима и јавности.</p>
							<p class="Basic-Paragraph">2.4 Високошколска установа периодично преиспитује и унапређује начине и поступке за обезбеђење квалитета.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 3: Систем обезбеђења квалитета</span></p>
							<p class="Basic-Paragraph">Високошколска установа изграђује организациону структуру за обезбеђење квалитета.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 3:</span></p>
							<p class="Basic-Paragraph">3.1 Високошколска установа статутом утврђује послове и задатке наставника, сарадника, студената, стручних органа, катедри и комисије за обезбеђење квалитета у доношењу и спровођењу стратегије, начина и поступака за обезбеђење квалитета.</p>
							<p class="Basic-Paragraph">3.2 Високошколска установа посебним мерама обезбеђује учешће студената у доношењу и спровођењу стратегије, начина, поступака и културе обезбеђења квалитета.</p>
							<p class="Basic-Paragraph">3.3 Високошколска установа формира комисију (одбор) за обезбеђење квалитета из реда наставника, сарадника, ненаставног особља и студената.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 4: Kвалитет студијског програма</span></p>
							<p class="Basic-Paragraph">Квалитет студијског програма обезбеђује се кроз праћење и проверу његових циљева, структуре, радног оптерећења студената, као и кроз осавремењивање садржаја и стално прикупљање информација о квалитету програма од одговарајућих друштвених институција.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 4:</span></p>
							<p class="Basic-Paragraph">4.1 Високошколска установа редовно и систематски проверава и, по потреби, изнова одређује:</p>
							<p class="Basic-Paragraph">– циљеве студијског програма и њихову усклађеност са циљевима високошколске установе;</p>
							<p class="Basic-Paragraph">– структуру и садржај студијског програма у погледу односа општеобразовних, научно и стручно-апликативних и теоријско-методолошких дисциплина;</p>
							<p class="Basic-Paragraph">– радно оптерећење студената мерено бројем ЕСПБ бодова;</p>
							<p class="Basic-Paragraph">– исходе и стручност које добијају студенти када заврше студије и могућности запошљавања и даљег школовања.</p>
							<p class="Basic-Paragraph">4.2 Високошколска установа има утврђене поступке за одобравање, праћење и контролу програма студија.</p>
							<p class="Basic-Paragraph">4.3 Високошколска установа редовно прибавља повратне информације од послодаваца, представника Националне службе за запошљавање и других одговарајућих организација о квалитету студија и својих студијских програма.</p>
							<p class="Basic-Paragraph">4.4 Високошколска установа обезбеђује студентима учешће у оцењивању и осигурању квалитета студијских програма.</p>
							<p class="Basic-Paragraph">4.5 Високошколска установа обезбеђује непрекидно осавремењивање садржаја курикулума и њихову упоредивост са курикулумима одговарајућих страних високошколских установа.</p>
							<p class="Basic-Paragraph">4.6 Курикулум студијског програма подстиче студенте на стваралачки начин размишљања, на дедуктивни начин истраживања, као и примену тих знања и вештина у практичне сврхе.</p>
							<p class="Basic-Paragraph">4.7 Услови и поступци који су неопходни за завршавање студија и добијање дипломе одређеног нивоа образовања су дефинисани и доступни јавности, нарочито у електронској форми и усклађени су са циљевима, садржајима и обимом акредитованих студијских програма.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 5: Квалитет наставног процеса</span></p>
							<p class="Basic-Paragraph">Квалитет наставног процеса обезбеђује се кроз интерактивност наставе, укључивање примера у наставу, професионални рад наставника и сарадника, доношење и поштовање планова рада по предметима, као и праћење квалитета наставе и предузимање потребних мера у случају када се утврди да квалитет наставе није на одговарајућем нивоу.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 5:</span></p>
							<p class="Basic-Paragraph">5.1 План и распоред наставе (предавања и вежби) усклађени су са потребама и могућностима студената, познати су пре почетка одговарајућег семестра и доследно се спроводе.</p>
							<p class="Basic-Paragraph">5.2 Настава на високошколским установама је интерактивна, обавезно укључује примере из праксе, подстиче студенте на размишљање и креативност, самосталност у раду и примену стечених знања.</p>
							<p class="Basic-Paragraph">5.3 Високошколска установа обезбеђује да се на сваком предмету, пре почетка семестра, донесе и учини доступним студентима план рада који укључује:</p>
							<p class="Basic-Paragraph">– основне податке о предмету: назив, година, број ЕСПБ бодова, услови;</p>
							<p class="Basic-Paragraph">– циљеве предмета;</p>
							<p class="Basic-Paragraph">– садржај и структуру предмета;</p>
							<p class="Basic-Paragraph">– план и распоред извођења наставе (предавања и вежбе);</p>
							<p class="Basic-Paragraph">– начин оцењивања на предмету;</p>
							<p class="Basic-Paragraph">– уџбенике, односно обавезну и допунску литературу;</p>
							<p class="Basic-Paragraph">– податке о наставницима и сарадницима на предмету.</p>
							<p class="Basic-Paragraph">5.4 Високошколска установа систематски прати спровођење плана наставе, као и планова рада на појединим предметима, оцењује квалитет наставе и предузима корективне мере за његово унапређење. Установа упозорава наставнике који се не придржавају плана рада на предмету или не постижу одговарајући квалитет наставе на потребу побољшања и обезбеђују им потребно усавршавање.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард </span><span class="bold">6: Квалитет научноистраживачког, уметничког и стручног рада</span></p>
							<p class="Basic-Paragraph">Високошколска установа непрекидно ради на подстицању, обезбеђењу услова, праћењу и провери резултата научноистраживачког, уметничког и стручног рада и на њиховом укључивању у наставни процес.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 6:</span></p>
							<p class="Basic-Paragraph">6.1 Високошколска установа у своме раду остварује јединство образовног, научноистраживачког, уметничког и професионалног (стручног) рада.</p>
							<p class="Basic-Paragraph">6.2 Високошколска установа перманентно осмишљава, припрема и реализује научноистраживачке, уметничке, стручне и друге врсте програма, као и националне и међународне научне пројекте.</p>
							<p class="Basic-Paragraph">6.3 Високошколска установа систематски прати и оцењује обим и квалитет истраживачког рада наставника и сарадника.</p>
							<p class="Basic-Paragraph">6.4 Садржај и резултати научних, истраживачких, уметничких и стручних активности високошколске установе усклађени су са стратешким циљем саме установе, као и са националним и европским циљевима и стандардима високог образовања.</p>
							<p class="Basic-Paragraph">6.5 Знања до којих високошколска установа долази спровођењем одређених научних, истраживачких, уметничких и професионалних активности активно се укључују у постојећи наставни процес.</p>
							<p class="Basic-Paragraph">6.6 Високошколска установа подстиче своје запослене да се активно баве научним, истраживачким, уметничким и професионалним радом и да што чешће објављују резултате свога рада.</p>
							<p class="Basic-Paragraph">6.7 Високошколска установа обавља издавачку делатност у складу са својим могућностима.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 7: Квалитет наставника и сара</span><span class="bold">дника</span></p>
							<p class="Basic-Paragraph">Квалитет наставника и сарадника обезбеђује се пажљивим планирањем и избором на основу јавног поступка, стварањем услова за перманентнo усавршавање и развој наставника и сарадника и провером квалитета њиховог рада у настави.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 7:</span></p>
							<p class="Basic-Paragraph">7.1 Поступак и услови за избор наставника и сарадника утврђују се унапред, јавни су и доступни оцени стручне и шире јавности. Овај поступак и услови су предмет периодичне провере и усавршавања.</p>
							<p class="Basic-Paragraph">7.2 Високошколска установа се приликом избора наставника и сарадника у звања придржава прописаних поступака и услова путем којих оцењује научну, односно уметничку и педагошку активност наставника и сарадника.</p>
							<p class="Basic-Paragraph">7.3 Високошколска установа систематски прати, оцењује и подстиче научну, односно уметничку и педагошку активност наставника и сарадника.</p>
							<p class="Basic-Paragraph">7.4 Високошколска установа спроводи дугорочну политику квалитетне селекције младих кадрова и њиховог даљег напретка, као и различите врсте усавршавања.</p>
							<p class="Basic-Paragraph">7.5 Високошколска установа обезбеђује наставницима и сарадницима перманентно усавршавање, путем студијских боравака, специјализација, учешћа на научним, уметничким и стручним скуповима.</p>
							<p class="Basic-Paragraph">7.6 Високошколска установа при избору и унапређењу наставно-научног, уметничког и стручног кадра посебно вреднује повезаност рада у образовању са радом на пројектима у другим областима привредног и друштвеног живота.</p>
							<p class="Basic-Paragraph">7.7 Високошколска установа при избору и унапређењу наставно-научног, уметничког и стручног кадра посебно вреднује педагошке способности наставника и сарадника.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 8: Квалитет студената</span></p>
							<p class="Basic-Paragraph">Квалитет студената се обезбеђује селекцијом студената на унапред прописан и јаван начин, оцењивањем студената током рада у настави, перманентним праћењем и проверавањем резултата оцењивања и пролазности студената и предузимањем одговарајућих мера у случају пропуста.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 8:</span></p>
							<p class="Basic-Paragraph">8.1 Високошколска установа обезбеђује потенцијалним и уписаним студентима све релевантне информације и податке који су повезани са њиховим студијама.</p>
							<p class="Basic-Paragraph">8.2 При селекцији студената за упис, високошколска установа вреднује резултате постигнуте у претходном школовању и резултате постигнуте на пријемном испиту, односно испиту за проверу склоности и способности, у складу са законом.</p>
							<p class="Basic-Paragraph">8.3 Једнакост и равноправност студената по свим основама (раса, боја коже, пол, сексуална оријентација, етничко, национално или социјално порекло, језик, вероисповест, политичко или друго мишљење, статус стечен рођењем, постојање сензорног или моторног хендикепа и имовинско стање) загарантовани су, као и могућност студирања за студенте са посебним потребама.</p>
							<p class="Basic-Paragraph">8.4 Високошколска установа развија и унапред упознаје студенте са обавезом праћења наставе.</p>
							<p class="Basic-Paragraph">8.5 Студенти се оцењују помоћу унапред објављених критеријума, правила и процедура.</p>
							<p class="Basic-Paragraph">8.6 Високошколска установа систематично анализира, оцењује и унапређује методе и критеријуме оцењивања студената по предметима, а посебно: да ли је метод оцењивања студената прилагођен предмету, да ли се прати и оцењује рад студента током наставе, какав је однос оцена рада студента током наставе и на завршном испиту у укупној оцени и да ли се оцењује способност студената да примене знање.</p>
							<p class="Basic-Paragraph">8.7 Методе оцењивања студената и знања које су усвојили у току наставно-научног процеса усклађене су са циљевима, садржајима и обимом акредитовања студијских програма.</p>
							<p class="Basic-Paragraph">8.8 Високошколска установа обезбеђује коректно и професионално понашање наставника током оцењивања студената (објективност, етичност и коректан однос према студенту).</p>
							<p class="Basic-Paragraph">8.9 Високошколска установа систематично прати и проверава оцене студената по предметима и предузима одговарајуће мере уколико дође до неправилности у дистрибуцији оцена (сувише високих или ниских оцена, неравномеран распоред оцена) у дужем периоду.</p>
							<p class="Basic-Paragraph">8.10 Високошколска установа систематично прати и проверава пролазност студената по предметима, програмима, годинама и предузима корективне мере у случају сувише ниске пролазности или других неправилности у оцењивању.</p>
							<p class="Basic-Paragraph">8.11 Високошколска установа омогућава студентима одговарајући облик студентског организовања, деловања и учешћа у одлучивању, у складу са законом.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 9: Квалитет уџбеника, литературе, библиотечких и информатичких ресурса </span></p>
							<p class="Basic-Paragraph">Квалитет уџбеника, литературе, библиотечких и информатичких ресурса се обезбеђује доношењем и спровођењем одговарајућих општих аката.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 9:</span></p>
							<p class="Basic-Paragraph">9.1 Високошколска установа обезбеђује студентима уџбенике и другу литературу неопходну за савлађивање градива у потребној количини и на време.</p>
							<p class="Basic-Paragraph">9.2 Настава из сваког предмета је покривена одговарајућим уџбеницима и другим училима, који су унапред познати и објављени.</p>
							<p class="Basic-Paragraph">9.3 Високошколска установа доноси општи акт о уџбеницима. У складу са тим општим актом, установа систематично прати, оцењује квалитет уџбеника и других учила са аспекта квалитета садржаја (савременост, тачност), структуре (примери, питања, резиме), стила и обима (усклађеност са бројем ЕСПБ бодова); уџбеници и друга учила која не задовољавају стандард бивају побољшани или повучени из наставе и замењени квалитетнијим.</p>
							<p class="Basic-Paragraph">9.4 Високошколска установа обезбеђује студентима библиотеку опремљену потребним бројем библиотечких јединица, као и опремом за рад.</p>
							<p class="Basic-Paragraph">9.5 Високошколска установа систематично прати, оцењује и унапређује структуру и обим библиотечког фонда.</p>
							<p class="Basic-Paragraph">9.6 Високошколска установа обезбеђује студентима неопходне информатичке ресурсе за савлађивање градива: потребан број рачунара одговарајућег квалитета, другу информатичку опрему, приступ интернету и осталу комуникациону опрему.</p>
							<p class="Basic-Paragraph">9.7 Број запослених у библиотеци и пратећим службама, као и врста и ниво њихове стручне спреме усклађени су са националним и европским стандардима за пружање ове врсте услуга.</p>
							<p class="Basic-Paragraph">9.8 Компетентност и мотивисаност особља за подршку у библиотеци, читаоници и рачунарском центру се континуирано прати, оцењује и унапређује.</p>
							<p class="Basic-Paragraph">9.9 Студенти се систематски упознају са начином рада у библиотеци и рачунском центру.</p>
							<p class="Basic-Paragraph">9.10 Просторије намењене за смештај библиотечког фонда, архивског и електронског материјала, а нарочито студентске читаонице, смештене су у одговарајућем делу зграде како би студентима, наставном и ненаставном особљу и осталим корисницима пружиле адекватне услове за рад. Коришћење библиотеке и приступ њеном комплетном фонду обезбеђен је најмање 12 часова дневно.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 10: Квалитет управљања високошколском установом и квалитет ненаставне подршке </span></p>
							<p class="Basic-Paragraph">Квалитет управљања високошколском установом и квалитет ненаставне подршке се обезбеђује утврђивањем надлежности и одговорности органа управљања и јединица за ненаставну подршку и перманентним праћењем и провером њиховог рада.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 10:</span></p>
							<p class="Basic-Paragraph">10.1 Органи управљања и органи пословођења, њихове надлежности и одговорности у организацији и управљању високошколском установом су утврђени општим актом високошколске установе у складу са законом.</p>
							<p class="Basic-Paragraph">10.2 Структура, организационе јединице и њихов делокруг рада, као и њихова координација и контрола су утврђени општим актом високошколске установе, у складу са законом.</p>
							<p class="Basic-Paragraph">10.3 Високошколска установа систематски прати и оцењује организацију и управљање високошколском установом и предузима мере за њихово унапређење.</p>
							<p class="Basic-Paragraph">10.4 Високошколска установа систематски прати и оцењује рад управљачког и ненаставног особља и предузима мере за унапређење квалитета њиховог рада; посебно прати и оцењује њихов однос према студентима и мотивацију у раду са студентима.</p>
							<p class="Basic-Paragraph">10.5 Услови и поступак заснивања радног односа и напредовања ненаставног особља утврђују се општим актом високошколске установе и доступни су јавности.</p>
							<p class="Basic-Paragraph">10.6 Рад и деловање управљачког и ненаставног особља су доступни оцени наставника, ненаставног особља, студената и заинтересованих субјеката.</p>
							<p class="Basic-Paragraph">10.7 Високошколска установа обезбеђује број и квалитет ненаставног особља у складу са стандардима за акредитацију.</p>
							<p class="Basic-Paragraph">10.8 Установа обезбеђује управљачком и ненаставном особљу перманентно образовање и усавршавање на професионалном плану.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 11: Квалитет простора и опреме </span></p>
							<p class="Basic-Paragraph">Квалитет простора и опреме се обезбеђује кроз њихов адекватан обим и структуру.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 11:</span></p>
							<p class="Basic-Paragraph">11.1 Високошколска установа поседује примерене просторне капацитете: учионице, кабинете, библиотеку, читаоницу и слично за квалитетно обављање своје делатности.</p>
							<p class="Basic-Paragraph">11.2 Високошколска установа поседује адекватну и савремену техничку, лабораторијску и другу специфичну опрему која обезбеђује квалитетно извођење наставе на свим врстама и степенима студија.</p>
							<p class="Basic-Paragraph">11.3 Високошколска установа континуирано прати и усклађује своје просторне капацитете и опрему са потребама наставног процеса и бројем студената.</p>
							<p class="Basic-Paragraph">11.4 Високошколска установа свим запосленим и студентима обезбеђује неометан приступ различитим врстама информација у електронском облику и информационим технологијама, како би се те информације користиле у научно-образовне сврхе.</p>
							<p class="Basic-Paragraph">11.5 Високошколска установа у свом саставу поседује најмање једну просторију опремљену савременим техничким и осталим уређајима који студентима и особљу омогућавају рад на рачунарима и коришћење услуга рачунског центра (фотокопирање, штампање, скенирање, нарезивање CD и DVD материјала).</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 12: Финансирање </span></p>
							<p class="Basic-Paragraph">Квалитет финансирања високошколске установе обезбеђује се кроз квалитет извора финансирања, финансијско планирање и транспарентност у употреби финансијских средстава, што доводи до финансијске стабилности у дугом року.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 12:</span></p>
							<p class="Basic-Paragraph">12.1 Високошколска установа има дугорочно обезбеђена финансијска средства неопходна за реализацију наставно-научног процеса, научно истраживачких пројеката, уметничких и професионалних активности.</p>
							<p class="Basic-Paragraph">12.2 Извори финансирања високошколске установе утврђени су у складу са законом.</p>
							<p class="Basic-Paragraph">12.3 Високошколска установа анализира и планира распоред и намену финансијских средстава тако да обезбеђује финансијску стабилност и ликвидност у дужем временском периоду.</p>
							<p class="Basic-Paragraph">12.4 Високошколска установа обезбеђује јавност и транспарентност својих извора финансирања и начина употреба финансијских средстава кроз извештај о пословању и годишњи обрачун који усваја савет.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 13: Улога студената у самовредновању и провери квалитета </span></p>
							<p class="Basic-Paragraph">Високошколске установе обезбеђују значајну улогу студената у процесу обезбеђења квалитета, и то кроз рад студентских организација и студентских представника у телима високошколске установе, као и кроз анкетирање студената о квалитету високошколске установе.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 13:</span></p>
							<p class="Basic-Paragraph">13.1 Представници студената су чланови комисије за обезбеђење квалитета високошколске установе.</p>
							<p class="Basic-Paragraph">13.2 Студенти на одговарајући начин дају мишљење о стратегији, стандардима, поступцима и документима којима се обезбеђује квалитет високошколске установе, укључујући и резултате самовредновања и оцењивања квалитета високошколске установе.</p>
							<p class="Basic-Paragraph">13.3 Обавезан елемент самовредновања високошколске установе јесте анкета којом се испитују ставови и мишљења студената о питањима из свих области које се проверавају у процесу самовредновања. Високошколска установа је обавезна да организује и спроведе анкету и да њене резултате учини доступним јавности и укључи их у укупну оцену самовредновања и оцене квалитета.</p>
							<p class="Basic-Paragraph">13.4 Студенти су активно укључени у процесе перманентног осмишљавања, реализације развоја и евалуације студијских програма у оквиру курикулума и развој метода оцењивања.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 14: Систематско праћење и периодична провера квалитета </span></p>
							<p class="Basic-Paragraph">Високошколска установа континуирано и систематски прикупља потребне информације о обезбеђењу квалитета и врши периодичне провере у свим областима обезбеђења квалитета.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 14:</span></p>
							<p class="Basic-Paragraph">14.1 Високошколска установа обезбеђује спровођење утврђених стандарда и поступака за оцењивање квалитета и обављање свих задатака које у том процесу имају субјекти у систему обезбеђења квалитета установе.</p>
							<p class="Basic-Paragraph">14.2 Високошколска установа обезбеђује услове и инфраструктуру за редовно, систематско прикупљање и обраду података потребних за оцену квалитета у свим областима које су предмет самовредновања.</p>
							<p class="Basic-Paragraph">14.3 Високошколска установа обезбеђује редовну повратну информацију од послодаваца, представника Националне службе за запошљавање, својих бивших студената и других одговарајућих организација о компетенцијама дипломираних студената.</p>
							<p class="Basic-Paragraph">14.4 Високошколска установа обезбеђује податке потребне за упоређивање са страним високошколским установама у погледу квалитета.</p>
							<p class="Basic-Paragraph">14.5 Високошколска установа обавља периодична самовредновања и проверу нивоа квалитета током којих проверава спровођење утврђене стратегије и поступака за обезбеђење квалитета, као и достизање жељених стандарда квалитета. У периодичним самовредновањима обавезно је укључивање резултата анкетирања студената. Поступак самовредновања обавезно се спроводи у четвртој години од акредитације високошколске установе, односно студијских програма, за период од претходне три године, као и у току припреме поновне акредитације високошколске установе, односно студијских програма, за период од претходне три године.</p>
							<p class="Basic-Paragraph">14.6 Са резултатима самовредновања високошколска установа упознаје наставнике и сараднике, путем катедри и стручних органа, студенте, преко студентских организација, Комисију за акредитацију и проверу квалитета и јавност преко своје интернет странице.</p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Стандард 15. Квалитет докторских студија </span></p>
							<p class="Basic-Paragraph">Квалитет докторских студија се обезбеђује кроз унапређење научноистраживачког рада, односно уметничкоистраживачког рада, осавремењавање садржаја студијских програма докторских студија и редовно праћење и проверу њихових циљева, постизање научних, односно уметничких способности студената докторских студија и овладавање специфичним академским и практичним вештинама потребним за будући развој њихове каријере.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Упутства за примену стандарда 15:</span></p>
							<p class="Basic-Paragraph">15.1 Високошколска установа самовреднује акредитоване студијске програме докторских студија, односно докторске школе које високошколска установа реализује самостално или заједно са другом високошколском или научно-истраживачком установом из земље или иностранства.</p>
							<p class="Basic-Paragraph">15.2 Докторска школа је развијена у складу са Смерницама за успостављање докторских школа које усвајa Национални савет за високо образовање.</p>
							<p class="Basic-Paragraph">15.3 Високошколска установа проверава своју спремност за извођење докторских студија на основу показатеља који се односе на научноистраживачки, односно уметничкоистраживачки рад ценећи:</p>
							<p class="Basic-Paragraph">а. број докторских дисертација, односно докторских уметничких пројеката, одбрањених у високошколској установи за области у којима изводи докторске студије, имајући у виду однос броја докторских дисертација, односно докторских уметничких пројеката према броју дипломираних студената и према броју наставника;</p>
							<p class="Basic-Paragraph">б. однос броја наставника и броја наставника који су укључени у научноистраживачке или уметничкоистраживачке пројекте;</p>
							<p class="Basic-Paragraph">в. квалитет научноистраживачког и уметничкоистраживачког рада наставника ангажованих на докторским студијама према условима које дефинишу стандарди за акредитацију;</p>
							<p class="Basic-Paragraph">г. остварену сарадњу са научноистраживачким установама у земљи и свету;</p>
							<p class="Basic-Paragraph">15.4 Високошколска установа прати, анализира и унапређује постизање научних, односно уметничких способности и академских и специфичних практичних вештина својих студената ценећи:</p>
							<p class="Basic-Paragraph">а. научноистраживачке, односно уметничкоистраживачке резултате и оспособљеност свршених студената докторских студија да резултате саопштавају на научним конференцијама, објављују у научним часописима са рецензијом, презентују јавности, патентирају или реализују кроз призната нова техничка и технолошка решења;</p>
							<p class="Basic-Paragraph">б. доприносе у развоју научне дисциплине кроз укључивање у домаће или међународне научноистраживачке пројекте;</p>
							<p class="Basic-Paragraph">в. развој вештина и спретности у употреби знања у одговарајућем подручју;</p>
							<p class="Basic-Paragraph">г. поштовање принципа етичког кодекса и добре научне праксе;</p>
							<p class="Basic-Paragraph">15.5 Високошколска установа прати, анализира и унапређује политику уписа студената на докторске студије ценећи:</p>
							<p class="Basic-Paragraph">а. друштвене потребе и потребе развоја науке, уметности, образовања и културе;</p>
							<p class="Basic-Paragraph">б. своје материјалне и научноистраживаче, односно уметничкоистраживачке ресурсе, и расположивост савремене истраживачке опреме и лабораторијског простора намењеног студентима докторских студија.</p>
							<p class="Basic-Paragraph">15.6 Високошколска установа непрекидно прати и анализира напредовање студента узимајући у обзир напредак остварен у стицању знања и вештина неопходан за даљи развој каријере, и напредак у истраживању, и у том циљу унапређује и развија менторски систем као подршку студенту докторских студија.</p>
							<p class="Basic-Paragraph">15.6 Високошколска установа прати, критички оцењује и непрекидно подстиче научни, односно уметнички напредак својих наставника, посебно ментора у настојању да унапређује однос броја потенцијалних ментора према броју студената докторских студија а у циљу стварања повољнијег истраживачког, односно уметничког окружења за своје студенте.</p>
							<p class="Basic-Paragraph">15.6 Установа депонује докторске дисертације, односно докторске уметничке пројекте у јединствен репозиторијум који је трајно доступан јавности. Установа обезбеђује јавну доступност реферата о прихватању дисертације, односно уметничког пројекта и објављених научноистраживачких, односно уметничкоистраживачких резултата које је кандидат остварио.</p>
						</td>
					</tr>
				</tbody>
			</table>
	</div>


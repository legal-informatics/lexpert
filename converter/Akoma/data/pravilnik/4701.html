


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: right;
		margin-top: 0;
	}
	.auto-style3 {
		text-align: left;
	}
	.auto-style4 {
	text-align: center;
}
	</style>


	<p class="redakcijskipreciscentekst">
		Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 13. став 2. тачка 4, члана 26. став 4. и члана 35. став 4. Закона о рачуноводству („Службени гласник РС”, број 62/13), а у вези с чланом 21. Закона о инвестиционим фондовима („Службени гласник РС”, бр. 46/06, 51/09 и 31/11),</p>
	<p>Комисија за хартије од вредности доноси</p>
	<p class="odluka-zakon">ПРАВИЛНИК</p>
	<p class="odluka-zakon">о контном оквиру и финансијским извештајима за друштва за управљање инвестиционим фондовима</p>
	<p class="auto-style4">"Службени гласник РС", бр. 15 од 11. 
	фебруара 2014, 137 <span lang="hr">од 16. децембра 2014</span>, 143
	<span lang="hr">од 26. децембра 2014 - исправка</span>, 25 од 30. марта 
	2018.</p>
	<p class="clan">I. ОСНОВНЕ ОДРЕДБЕ</p>
	<p class="bold">Предмет уређивања</p>
	<p class="clan">Члан 1.</p>
	<p>Овим правилником се уређују пословне књиге и контни оквир за друштва за управљање, финансијски извештаји и годишњи извештај о пословању друштва за управљање и извештаји које друштва за управљање састављају за потребе статистике.</p>
	<p>Саставни део овог правилника су:</p>
	<p>1. контни оквир за друштва за управљање (прилог 1),</p>
	<p>2. финансијски извештаји за друштва за управљање (прилог 2),</p>
	<p>3. статистички извештај за друштва за управљање (прилог 3).</p>
	<p class="bold">Појмови</p>
	<p class="clan">Члан 2.</p>
	<p>Поједини појмови у смислу овог правилника имају следећа значења: </p>
	<p>1. <span class="italik">Комисија </span>је Комисија за хартије од вредности,</p>
	<p>2. <span class="italik">Закон </span>је Закон о рачуноводству („Службени гласник РС”, број 62/13),</p>
	<p>3. <span class="italik">Агенција </span>је Агенција за привредне регистре,</p>
	<p>4. <span class="italik">Друштво за управљање </span>је правно лице које има дозволу за обављање делатности друштва за управљање инвестиционим фондовима у смислу закона којим се уређују инвестициони фондови,</p>
	<p>5. <span class="italik">МСФИ </span>су Међународни стандарди финансијског извештавања,</p>
	<p>6. <span class="italik">МРС </span>су Међународни рачуноводствени стандарди,</p>
	<p>7. <span class="italik">Велико правно лице </span>је правно лице које испуњава критеријуме прописане Законом или које је Законом проглашено за велико правно лице и које је обвезник вођења пословних књига и састављања финансијских извештаја у складу са Законом,</p>
	<p>8. <span class="italik">Редовни годишњи финансијски извештај </span>је извештај који треба да пружи истинит и поштен преглед финансијског положаја и успешности пословања правног лица и који се саставља за претходну пословну годину,</p>
	<p>9. <span class="italik">Ванредни финансијски извештај </span>је извештај који се саставља у случајевима статусних промена, отварања, односно закључења стечајног поступка или покретања, односно закључења поступка ликвидације над правним лицем.</p>
	<p class="clan">II. ПОСЛОВНЕ КЊИГЕ </p>
	<p class="bold">Пословне књиге</p>
	<p class="clan">Члан 3.</p>
	<p>Пословне књиге представљају једнообразне евиденције о стању и променама на имовини, обавезама и капиталу, приходима и расходима друштва за управљање. 
	</p>
	<p>У пословне књиге подаци се уносе на основу рачуноводствених исправа. </p>
	<p>Пословне књиге воде се у складу са начелом непроменљивог записа о насталој пословној промени. 
	</p>
	<p class="bold">Вођење пословних књига </p>
	<p class="clan">Члан 4.</p>
	<p>Вођење пословних књига друштво за управљање, сагласно Закону, не може да повери другом правном лицу чија je претежнa делатност пружање рачуноводствених услуга.</p>
	<p>Пословне књиге воде се за пословну годину која је, по правилу, једнака календарској.</p>
	<p>Друштво за управљање врши отварање пословних књига на почетку пословне године на основу закључног биланса стања претходне године. 
	</p>
	<p>Новоосновано друштво за управљање отвара пословне књиге на основу биланса оснивања, који се саставља на основу пописа имовине и обавеза, са стањем на дан уписа у регистар привредних субјеката.</p>
	<p class="bold">Чување података</p>
	<p class="clan">Члан 5.</p>
	<p>Друштво за управљање је дужно да користи стандардни рачуноводствени софтвер који омогућава функционисање система интерних рачуноводствених контрола и онемогућава брисање прокњижених пословних промена.</p>
	<p>Друштво за управљање је дужно да уредно чува рачуноводствене исправе, пословне књиге и финансијске извештаје на начин и у роковима прописаним Законом. 
	</p>
	<p class="bold">Закључивање пословних књига </p>
	<p class="clan">Члан 6.</p>
	<p>Друштво за управљање пословне књиге закључује после књижења свих пословних промена и обрачуна на крају пословне године, као и у случајевима статусних промена, престанка пословања и у другим случајевима у којима је неопходно закључити пословне књиге. 
	</p>
	<p>Друштво за управљање пословне књиге закључује најкасније до рока за достављање финансијских извештаја. 
	</p>
	<p class="clan">III. КОНТНИ ОКВИР И САДРЖИНА РАЧУНА У КОНТНОМ ОКВИРУ</p>
	<p class="bold">Контни оквир </p>
	<p class="clan">Члан 7.</p>
	<p>Друштво за управљање пословне промене књижи на рачунима прописаним Kонтним оквиром за друштва за управљање.</p>
	<p>Прописани троцифрени рачуни се, по потреби, могу рашчлањавати на аналитичке рачуне сагласно захтевима МСФИ.</p>
	<p>Комисија може донети упутство о ближој садржини рачуна у Контном оквиру за друштва за управљање.</p>
	<p class="bold">Класа 0: Стална имовина</p>
	<p class="clan">Члан 8.</p>
	<p>На рачунима групе 00 Нематеријална имовина – исказују се улагања у одређена нематеријална средства, која служе за испоруку услуга, изнајмљивање другим лицима или се користе у административне сврхе. Нематеријална улагања признају се и вреднују у складу са МРС 38, МРС 36 и другим релевантним МРС.</p>
	<p>На рачунима групе 01 Материјална имовина – исказују се земљишта, грађевински објекти, инвестиционе некретнине, објекти и опрема у власништву друштва, објекти и опрема узети у финансијски лизинг и остала материјална имовина која испуњава услов за признавање по МРС, као и улагања за прибављање некретнина, постројења и опреме. Улагања у материјалну имовину признају се и вреднују у складу са МРС 16, МРС 17, МРС 36, МРС 40 и другим релевантним МРС.</p>
	<p>На рачунима групе 02 Учешћа у капиталу – исказују се учешћа у капиталу (акције и удели) фондова којима друштво управља признају се и вреднују се у складу са МСФИ 1, односно другим релевантним МРС и МСФИ.</p>
	<p>На рачунима групе 03 Дугорочни финансијски пласмани – исказују се улагања у хартије од вредности расположиве за продају, дугорочне хартије од вредности које се држе до доспећа, откупљене сопствене акције и остали дугорочни пласмани. Дугорочни финансијски пласмани признају се и вреднују у складу са МРС 28, МРС 39, МСФИ 9, МСФИ 10, МСФИ 11, МСФИ 12 и другим релевантним МРС и МСФИ.</p>
	<p>На рачунима групе 04 Дугорочна потраживања – исказују се потраживања са роком доспелости дужим од дванаест месеци после извештајног периода која се признају и вреднују у складу МРС 1 и другим релевантним МРС.</p>
	<p class="bold">Класа 1: Залихe</p>
	<p class="clan">Члан 9.</p>
	<p>На рачунима групе 10 Залихе – исказују се залихе инвентара чије се признавање и вредновање врши у складу са МРС 2 и другим релевантним МРС.</p>
	<p>На рачунима групе 11 Стална средства намењена продаји и средства пословања које се обуставља – исказују се нематеријална улагања, земљишта, грађевински објекти и друге некретнине и опрема намењена продаји и средства пословања које ће бити обустављено, а средства отуђена у складу са МСФИ 5.</p>
	<p>На рачунима групе 12 <span class="v2-clan-left-1">Плаћени аванси</span> – исказују се аванси за стицање свих облика нематеријалне имовине, односно некретнина, постројења и опреме, у складу са релевантним МРС.</p>
	<p class="hide-change">*Службени гласник РС, број 137/2014</p>
	<p class="bold">Класа 2: Краткорочна потраживања, пласмани и готовина</p>
	<p class="clan">Члан 10.</p>
	<p>На рачунима групе 20–22 исказују се краткорочна потраживања по основу обављања делатности, потраживања за камату, дивиденде и остала улагања и остала краткорочна потраживања која се признају и вреднују у складу са МРС 18, МРС 39, МСФИ 13 и другим релевантним МРС.</p>
	<p>На рачунима групе 23 Краткорочни финансијски пласмани – исказују се хартије од вредности и остали краткорочни пласмани са роком доспећа, односно продаје који је краћи од дванаест месеци после извештајног периода, односно од дана биланса. Краткорочни финансијски пласмани признају се и вреднују у складу са МРС 39, МСФИ 9, МСФИ 13 и другим релевантним МРС.</p>
	<p>На рачунима групе 24 Готовински еквиваленти и готовина – исказују се непосредно уновчиве хартије од вредности, пословни и девизни рачуни, готовина у благајни и остала новчана средства.</p>
	<p>На рачунима групе 25 Порез на додату вредност – исказује се претходни порез на додату вредност према називима рачуна ове групе.</p>
	<p>На рачунима групе 28 Активна временска разграничења и одложена пореска средства – исказују се трошкови плаћени у току пословне године који се односе на наредну пословну годину и приходи по основу којих су настали трошкови у текућој години, а који нису фактурисани за текућу годину и износи пореза из добити који могу да се поврате у наредним периодима по основу одбитних привремених разлика, неискоришћених пореских губитака и кредита, у складу са МРС 12 и другим релевантним стандардима. 
	</p>
	<p>На рачуну групе 29 Губитак изнад висине капитала приказује се губитак изнад висине капитала.</p>
	<p class="bold">Класа 3: Капитал</p>
	<p class="clan">Члан 11.</p>
	<p class="v2-clan-left-1">На рачунима групе 30 ОСНОВНИ КАПИТАЛ – исказује се акцијски капитал 
	као производ броја емитованих акција и њихове номиналне вредности.</p>
	<p class="v2-clan-left-1">На рачунима групе 31 УПИСАНИ А НЕУПЛАЋЕНИ КАПИТАЛ – исказује се износ 
	уписаних а неуплаћених акција утврђен на основу одлуке скупштине друштва о 
	издавању акција.</p>
	<p class="v2-clan-left-1">На рачунима групе 32 КАПИТАЛНЕ РЕЗЕРВЕ – исказују се емисиона премија 
	и остале капиталне резерве.</p>
	<p class="v2-clan-left-1">На рачунима групе 33 РЕЗЕРВЕ ИЗ ДОБИТКА – исказују се резерве из 
	добити (законске, статутарне и остале резерве).</p>
	<p class="v2-clan-left-1">На рачунима групе 34 РЕВАЛОРИЗАЦИОНЕ РЕЗЕРВЕ И НЕРЕАЛИЗОВАНИ ДОБИЦИ И 
	ГУБИЦИ – исказују се ефекти ревалоризације, резерве по основу прерачуна 
	финансијских извештаја у другој функционалној валути и нереализовани добици 
	и губици који се укључују у извештај о осталом резултату у складу са МРС 1 
	Презентација финансијских извештаја.</p>
	<p class="v2-clan-left-1">На рачунима групе 35 НЕРАСПОРЕЂЕНИ ДОБИТАК – исказује се нераспоређени 
	добитак ранијих година и текуће године.</p>
	<p class="v2-clan-left-1">На рачунима групе 36 ГУБИТАК – исказује се непокривени губитак ранијих 
	година и текуће године.</p>
	<p><span class="hide-change">*Службени гласник РС, број 137/2014</span></p>
	<p class="bold">Класа 4: Дугорочна резервисања и обавезе</p>
	<p class="clan">Члан 12.</p>
	<p class="v2-clan-left-1">На рачунима групе 40 ДУГОРОЧНА РЕЗЕРВИСАЊА – исказују се дугорочна 
	резервисања за трошкове и ризике који се признају и вреднују у складу са МРС 
	37 и другим релевантним МРС и рачуноводственом политиком.</p>
	<p class="v2-clan-left-1">На рачунима групе 41 ДУГОРОЧНЕ ФИНАНСИЈСКЕ ОБАВЕЗЕ – исказују се 
	обавезе из емитованих хартија од вредности, обавезе из узетих кредита и 
	остале финансијске обавезе, које се признају и вреднују у складу са МРС 39, 
	МСФИ 9, МСФИ 13 и другим релевантним МРС.</p>
	<p class="v2-clan-left-1">На рачунима групе 42 КРАТКОРОЧНЕ ФИНАНСИЈСКЕ ОБАВЕЗЕ – исказују се 
	обавезе из емитованих хартија од вредности, обавезе из узетих кредита и 
	остале финансијске обавезе које се вреднују у складу са МРС 39 и другим 
	релевантним МРС.</p>
	<p class="v2-clan-left-1">На рачунима групе 43 ОБАВЕЗЕ ИЗ ПОСЛОВАЊА – исказују се обавезе према 
	фондовима, обавезе из зарада и остале обавезе из пословања, које се признају 
	и вреднују у складу са релевантним МРС.</p>
	<p class="v2-clan-left-1">На рачунима групе 44 ОБАВЕЗЕ ЗА ПОРЕЗЕ И ДОПРИНОСЕ – исказују се 
	обавезе за порезе и доприносе на зараде, обавезе за порез из резултата и 
	остале обавезе за порезе и доприносе.</p>
	<p class="v2-clan-left-1">На рачунима групе 45 ОБАВЕЗЕ ЗА ПОРЕЗ НА ДОДАТУ ВРЕДНОСТ – исказују се 
	обавезе настале по основу обрачунатог пореза на додату вредност према 
	називима рачуна ове групе.</p>
	<p class="v2-clan-left-1">На рачунима групе 46 ПАСИВНА ВРЕМЕНСКА РАЗГРАНИЧЕЊА И ОДЛОЖЕНЕ ПОРЕСКЕ 
	ОБАВЕЗЕ – исказују се унапред наплаћени, односно обрачунати приходи и 
	трошкови текућег периода и одложене пореске обавезе, као износи пореза на 
	добитак који се плаћају у наредним периодима по основу опорезивих 
	привремених разлика у складу са МРС 12.</p>
	<p class="v2-clan-left-1">На рачунима групе 47 ОБАВЕЗЕ ПО ОСНОВУ СТАЛНИХ СРЕДСТАВА НАМЕЊЕНИХ 
	ПРОДАЈИ И СРЕДСТАВА ПОСЛОВАЊА КОЈЕ СЕ ОБУСТАВЉА – исказују се обавезе по 
	основу сталних средстава намењених продаји и средстава пословања које се 
	обуставља у складу са МСФИ 5, које се измирују или гасе приликом отуђења тих 
	средстава.</p>
	<p class="hide-change">*Службени гласник РС, број 137/2014</p>
	<p class="bold">Класа 5: Расходи</p>
	<p class="clan">Члан 13.</p>
	<p>На рачунима групе 50 Расходи по основу обављања делатности – исказују се трошкови маркетинга, трансакциони трошкови, трошкови услуга кастоди банке и посредника и други расходи по основу обављања делатности.</p>
	<p>На рачунима групе 51 Остали пословни расходи – исказују се трошкови амортизације, трошкови резервисања и остали пословни расходи.</p>
	<p>На рачунима групе 52 Трошкови зарада, накнада зарада и остали лични расходи – исказују се трошкови по основу зарада, накнада зарада и других примања запослених и трошкови по основу накнада по уговорима са физичким лицима.</p>
	<p>На рачунима групе 53 Нематеријални трошкови – исказују се трошкови непроизводних услуга, репрезентације, премија осигурања, трошкови платног промета, чланарина, пореза, доприноса и остали нематеријални трошкови.</p>
	<p>На рачунима групе 54 Губици на оствареној разлици у цени – исказују се реализовани губици по основу продаје финансијских инструмената.</p>
	<p>На рачунима групе 55 Расходи од усклађивања вредности имовине и обавеза – исказују се негативни ефекти вредносних усклађивања нематеријалних улагања, некретнина, постројења, опреме, дугорочних и краткорочних финансијских пласмана и потраживања као и других исправки вредности по основу вредносног усклађивања у складу са МРС 16, МРС 38, МРС 36 и другим релевантним МРС и рачуноводственом политиком.</p>
	<p>На рачунима групе 56 Финансијски расходи – исказују се расходи по основу камата, курсних разлика и остали финансијски расходи.</p>
	<p>На рачунима групе 57 Остали расходи – исказују се губици по основу продаје сталних средстава намењених продаји, у смислу МСФИ 5 у износу мањем од неотписане вредности, расходи по основу директних отписа потраживања и остали непоменути расходи. 
	</p>
	<p><span class="v2-clan-left-1">На рачунима групе 58 ГУБИТАК ИЗ ПОСЛОВАЊА КОЈЕ СЕ ОБУСТАВЉА, ЕФЕКТИ 
	ПРОМЕНЕ РАЧУНОВОДСТВЕНЕ ПОЛИТИКЕ, ИСПРАВКЕ ГРЕШАКА РАНИЈИХ ПЕРИОДА И ПРЕНОС 
	РАСХОДА, исказују се губици према називима рачуна ове групе и пренос укупних 
	расхода на крају периода.</span></p>
	<p class="hide-change">*Службени гласник РС, број 137/2014</p>
	<p class="bold">Класа 6: Приходи</p>
	<p class="clan">Члан 14.</p>
	<p>На рачунима групе 60 Приходи по основу обављања делатности – исказују се приходи од накнада за управљање фондовима, од куповине и откупа инвестиционих јединица, управљања потрфолиом клијената, инвестиционог саветовања и остали приходи од обављања делатности.</p>
	<p>На рачунима групе 61 Добици из остварене разлике у цени – исказују се реализовани добици по основу продаје финансијских инструмената у односу на набавну вредност истих.</p>
	<p>На рачунима групе 62 Приходи од усклађивања вредности имовине и обавеза – исказују се позитивни ефекти промене поштене (фер) вредности нематеријалних улагања, некретнина, постројења, опреме, дугорочних и краткорочних финансијских пласмана и потраживања, као и других исправки вредности по основу вредносног усклађивања у складу са МРС 16, МРС 38, МРС 36 и другим релевантним МРС и рачуноводственом политиком.</p>
	<p>На рачунима групе 63 Финансијски приходи – исказују се приходи од камата, курсних разлика и остали финансијски приходи и вреднују према МРС 18, МРС 21, МСФИ 13 и другим релевантним МРС.</p>
	<p>На рачунима групе 64 Остали приходи – исказују се добици по основу продаје сталних средстава намењених продаји, у смислу МСФИ 5, у износу већем од неотписане вредности и приходи од смањења обавеза, приходи од укидања дугорочних резервисања и остали непоменути приходи.</p>
	<p class="v2-clan-left-1">На рачунима групе 65 ДОБИТАК ИЗ ПОСЛОВАЊА КОЈЕ СЕ ОБУСТАВЉА, ЕФЕКТИ 
	ПРОМЕНЕ РАЧУНОВОДСТВЕНЕ ПОЛИТИКЕ, ИСПРАВКЕ ГРЕШАКА РАНИЈИХ ПЕРИОДА И ПРЕНОС 
	ПРИХОДА, исказују се добици према називима рачуна ове групе и пренос укупних 
	прихода на крају периода.</p>
	<p class="hide-change">*Службени гласник РС, број 137/2014</p>
	<p class="bold">Класа 7: Отварање и закључак рачуна стања и успеха</p>
	<p class="clan">Члан 15.</p>
	<p>На рачунима групе 70 Отварање главне књиге – исказују се почетна стања појединих позиција активе и пасиве на почетку сваке нове пословне године или у току године при отпочињању пословања новог друштва за управљање.</p>
	<p>На рачунима групе 71 Закључак рачуна успеха – исказује се закључак рачуна расхода и прихода на дан биланса.</p>
	<p>На рачунима групе 72 Рачун добитка и губитка – исказује се остварени добитак или губитак на крају обрачунског периода, порески расход пeриода или одложени порески расход или приход периода и пренос добитка или губитка.</p>
	<p>На рачунима групе 73 Закључак рачуна стања – исказује се закључак рачуна активе и пасиве биланса стања на дан биланса.</p>
	<p class="bold">Класа 8: Ванбилансна евиденција</p>
	<p class="clan">Члан 16.</p>
	<p>На рачунима групе 88 Ванбилансна актива – исказују се финансијски инструменти и новчана средства клијената по основу управљања портфолиом клијената, гаранције, репо уговори и остала средства која нису у власништву друштва за управљање.</p>
	<p>На рачунима групе 89 Ванбилансна пасива – исказују се обавезе по основу средстава исказаних на рачунима групе 88.</p>
	<p class="clan">IV. ФИНАНСИЈСКИ ИЗВЕШТАЈИ И ГОДИШЊИ ИЗВЕШТАЈ О ПОСЛОВАЊУ</p>
	<p class="bold">МСФИ и општа рачуноводствена начела</p>
	<p class="clan">Члан 17.</p>
	<p>За признавање, вредновање, презентацију и обелодањивање позиција у финансијским извештајима друштво за управљање, као велико правно лице у складу са Законом, примењује МСФИ. 
	</p>
	<p>Позиције у финансијским извештајима друштво за управљање вреднује у складу са општим рачуноводственим начелима у складу са Законом.</p>
	<p>Изузетно од става 2. овог члана, друштво за управљање може одступити од општих рачуноводствених начела само у случајевима примене појединих МСФИ.</p>
	<p>У случају из става 3. овог члана, друштво за управљање је дужно да у Напоменама уз финансијске извештаје обелодани такво одступање, разлоге за одступање и ефекте одступања на имовину, обавезе, финансијску позицију и добитак или губитак.</p>
	<p class="bold">Финансијски извештаји</p>
	<p class="clan">Члан 18.</p>
	<p>Годишњи финансијски извештај друштвa за управљање обухвата следеће извештаје: 
	</p>
	<p>(1) Биланс стања,</p>
	<p>(2) Биланс успеха,</p>
	<p>(3) Извештај о осталом резултату, </p>
	<p>(4) Извештај о променама на капиталу,</p>
	<p>(5) Извештај о токовима готовине,</p>
	<p>(6) Напомене уз финансијске извештаје.</p>
	<p>Ванредни финансијски извештај друштвa за управљање обухвата Биланс стања и Биланс успеха.</p>
	<p class="bold">Биланс стања</p>
	<p class="clan">Члан 19.</p>
	<p>Биланс стања представља преглед имовине, обавеза и капитала на последњи дан извештајног периода са упоредним подацима за претходни период.</p>
	<p class="bold">Резултат пословања</p>
	<p class="clan">Члан 20.</p>
	<p>Укупан резултат пословања приказује се у Билансу успеха и Извештају о осталом резултату.</p>
	<p>Биланс успеха представља преглед прихода, расхода и резултата пословања насталих у одређеном периоду.</p>
	<p>Извештај о осталом резултату чине ставке прихода и расхода (укључујући и рекласификације услед кориговања) које нису признате у Билансу успеха сагласно одређеним МСФИ), односно нереализовани добици и губици настали услед промена на капиталу (осим промена насталих из односа са власницима капитала).</p>
	<p>Укупан резултат пословања исказује укупну добит, односно расподељиву добит из редовног пословања и нерасподељиви део добити настао услед економских услова пословања.</p>
	<p class="bold">Извештај о токовима готовине</p>
	<p class="clan">Члан 21.</p>
	<p>Извештај о токовима готовине чине информације о приливима и одливима готовине и готовинских еквивалената током извештајног периода 
	</p>
	<p>У извештају се приказују стање готовине на почетку и крају периода, приливи и одливи из пословних активности, активности инвестирања и активности финансирања, курсне разлике по основу прерачуна готовине и нето прилив, односно одлив готовине.</p>
	<p>Пренос између појединих рачуна готовине и готовинских еквивалената не сматра током готовине.</p>
	<p>Извештај о токовима готовине припрема се у складу са МРС 7 применом директне методе.</p>
	<p class="bold">Извештај о променама на капиталу</p>
	<p class="clan">Члан 22.</p>
	<p>Извештај о променама на капиталу чине информације о променама на капиталу током извештајног периода.</p>
	<p>У извештају се приказују почетно стање, корекције услед материјално значајних грешака, односно корекције услед промена рачуноводствене политике која се примењује ретроспективно, промене током периода и стање на крају периода и то за компоненте капитала, осталог капитала и осталог резултата, укупни капитал и губитак изнад капитала.</p>
	<p class="v2-clan-left-1">Подаци се исказују за сваку компоненту капитала и осталог резултата 
	означених у заглављу колона 3 до 11, и то за сваки ред од 1 до 9 посебно за 
	дуговна салда рачуна, а посебно за потражна салда рачуна.</p>
	<p class="v2-clan-left-1">Разлика укупних износа потражних и дуговних салда из колона 3 до 11 
	исказује се за одговарајући редни број у колони 12 (укупан капитал), ако је 
	збир потражних салда рачуна тог реда већи од збира дуговних салда рачуна 
	истог реда.</p>
	<p class="v2-clan-left-1">Разлика укупних износа дуговних и потражних салда из колона 3 до 11 
	исказује се за одговарајући редни број у колони 13 (губитак изнад висине 
	капитала), ако је збир дуговних салда рачуна тод реда већи од збира 
	потражних салда рачуна истог реда.</p>
	<p class="hide-change">*Службени гласник РС, број 137/2014</p>
	<p class="bold">Напомене уз финансијске извештаје</p>
	<p class="clan">Члан 23.</p>
	<p>Напомене уз финансијске извештаје садрже опште информације о друштву за управљање, примењене рачуноводствене политике, примењене основе за вредновање позиција у извештајима, корекције почетног стања по основу грешке или промене рачуноводствене политике, описе или рашчлањавања ставки обелодањених у финансијским извештајима и информације о ставкама које се нису квалификовале за признавање у тим извештајима, а значајне су за оцену финансијског положаја и успешност пословања друштва за управљање и додатне информације у складу са захтевима МСФИ.</p>
	<p>За напомене уз финансијске извештаје није прописан посебан образац, а информације из става 1 овог члана приказују се арапским бројевима према редоследу образаца и позиција у обрасцима, односно према редоследу МРС, односно МСФИ.</p>
	<p class="bold">Састављање финансијских извештаја</p>
	<p class="clan">Члан 24.</p>
	<p>Друштво за управљање саставља редован годишњи финансијски извештај за претходну пословну годину, односно ванредни финансијски извештај у случајевима прописаним Законом.</p>
	<p>Новоосновано друштво за управљање саставља редован годишњи финансијски извештај за период који почиње датумом уписа у регистар привредних субјеката, а завршава се датумом извештајног периода, а у обрасцима финансијских извештаја не приказује пословање у претходној години.</p>
	<p>Финансијске извештаје друштво за управљање саставља на обрасцима који су саставни део правилника.</p>
	<p>У обрасце из става 3 овог члана износи се уписују у хиљадама динара и уписују се на свим позицијама означеним словним ознакама, римским и арапским бројевима према садржини група рачуна и рачуна по појединим позицијама (АОП) тог обрасца.</p>
	<p>Комисија може донети упутство о садржини позиција у обрасцима финансијских извештаја.</p>
	<p>Упутство из става 5. овог члана објављује се на интернет страници Комисије.</p>
	<p class="bold">Ревизија финансијских извештаја</p>
	<p class="clan">Члан 25.</p>
	<p>Друштво за управљање је обавезно да обезбеди ревизију финансијских извештаја која се обавља у складу са прописима којима се уређује ревизија. 
	</p>
	<p>Ревизију финансијских извештаја може да обавља друштво за ревизију које се налази на Листи ревизора који могу да врше ревизију финансијских извештаја јавних друштава, а коју утврђује и објављује Комисија у складу са законом којим се уређује тржиште капитала.</p>
	<p class="bold">Годишњи извештај о пословању</p>
	<p class="clan">Члан 26.</p>
	<p>Друштво за управљање саставља Годишњи извештај о пословању који садржи податке прописане Законом, као и податке из месечних извештаја прописане правилником Комисије којим се прописују услови за обављање делатности друштва за управљање инвестиционим фондовима.</p>
	<p class="bold">Статистички извештај </p>
	<p class="clan">Члан 27.</p>
	<p>Ститистички извештај садржи опште податке о друштву за управљање, и податке о бруто променама нематеријалне имовине и некретнина, постројења, опреме, структури основног и акцијског капитала, потраживањима и обавезама, другим приходима, односно трошковима и расходима.</p>
	<p>Подаци се уносе у све предвиђене колоне према садржини група рачуна и рачуна означених у табели, износи се уписују у хиљадама динара, а број акција и запослених у целом броју.</p>
	<p class="bold">Достављање финансијских извештаја и годишњег извештаја о пословању 
	</p>
	<p class="clan">Члан 28.</p>
	<p>Друштво за управљање је дужно да Комисији до <span class="v2-clan-left-1">30. априла</span> текуће године достави:</p>
	<p>– годишње финансијске извештаје, </p>
	<p>– годишњи извештај о пословању,</p>
	<p>– одлуку о усвајању финансијских извештаја и годишњег извештаја о пословању,</p>
	<p>– извештај екстерног ревизора о ревизији годишњих финансијских извештаја,</p>
	<p>– одлуку о усвајању извештаја екстерног ревизора.</p>
	<p>Друштво за управљање је дужно да, ради јавног објављивања, Агенцији достави редовне и ванредне финансијске извештаје и документа уз те извештаје, на начин и у роковима прописаним Законом.</p>
	<p>Друштво за управљање је дужно да, ради обраде података за потребе статистике, Агенцији достави статистички извештај, на начин и у роковима прописаним Законом.</p>
	<p class="hide-change">*Службени гласник РС, број 137/2014</p>
	<p class="clan">V. ПРЕЛАЗНЕ И ЗАВРШНЕ ОДРЕДБЕ </p>
	<p class="bold">Примена</p>
	<p class="clan">Члан 29.</p>
	<p>Друштво за управљање је дужно да усклади вођење пословних књига са одредбама овог правилника најкасније до дана под којим се састављају финансијски извештаји за 2014. годину.</p>
	<p>Одредбе овог правилника се примењују <span class="v2-clan-left-1">почев од финансијских извештаја</span> који се састављају на дан 31. децембра 2014. године. 
	</p>
	<p class="hide-change">*Службени гласник РС, број 137/2014</p>
	<p class="bold">Престанак важења прописа</p>
	<p class="clan">Члан 30.</p>
	<p>Даном ступања на снагу овог Правилника престају да важe Правилник о контном оквиру и садржини рачуна у контном оквиру друштва за управљање инвестиционим фондовима („Службени гласник РС”, број 8/09) и Правилник о садржини и форми финансијских извештаја друштва за управљање инвестиционим фондовима („Службени гласник РС”, број 8/09).</p>
	<p class="bold">Завршна одредба</p>
	<p class="clan">Члан 31.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p class="potpis">Број 2/0-01-577/3-13</p>
	<p class="auto-style1">У Београду, 30. децембра 2013. године</p>
	<p class="auto-style1">Председавајући Комисије</p>
	<p class="auto-style1">по овлашћењу,</p>
	<p class="auto-style1"><span class="bold">Душан Бајец, </span>члан Комисије, с.р.</p>
	<p class="auto-style1">&nbsp;</p>
	<p class="clan" style="text-align: right">Прилози</p>
	<p class="auto-style1" style="text-align: left"><i>НАПОМЕНА ИЗДАВАЧА: 
	</i></p>
	<p class="auto-style1" style="text-align: left"><i>Правилником о изменама и допунама Правилника о контном оквиру и финансијским 
	извештајима за друштва за управљање инвестиционим фондовима ("Службени 
	гласник РС", број 137/2014) измењен је Прилог 1, а 
	Прилози 2. и 3. замењени су новим прилозима (види чл. 9, 10. и 11. Правилника 
	- 137/2014-112).</i></p>
	<p class="auto-style1" style="text-align: left"><i>Правилником о изменама и допунама Правилника о контном оквиру и финансијским 
	извештајима за друштва за управљање инвестиционим фондовима ("Службени 
	гласник РС", број 25/2018) извршене су измењени су 
	Прилози 2. и 3. (види чл. 1. и 2. Правилника 
	- 25/2018-97).</i></p>
	<p class="auto-style3"><a href="http://www.pravno-informacioni-sistem.rs/SlGlasnikPortal/prilozi/P1.html&amp;doctype=reg&amp;abc=cba&amp;eli=true&amp;eliActId=425250&amp;regactid=425250" target="_blank" style="color:green">Прилог 1 – Контни оквир 
	<span lang="hr">за </span>друштва за управљање инвестиционим фондовима</a></p>
	<p class="auto-style3"><a href="http://www.pravno-informacioni-sistem.rs/SlGlasnikPortal/prilozi/P2.html&amp;doctype=reg&amp;abc=cba&amp;eli=true&amp;eliActId=425250&amp;regactid=425250" target="_blank" style="color:green">Прилог 2 - 
	Финансијски извештаји за друштва за управљање инвестиционим фондовима</a></p>
	<p class="auto-style3"><a href="http://www.pravno-informacioni-sistem.rs/SlGlasnikPortal/prilozi/P3.html&amp;doctype=reg&amp;abc=cba&amp;eli=true&amp;eliActId=425250&amp;regactid=425250" target="_blank" style="color:green">Прилог 3 - 
	Статистички извештај за друштва за управљање инвестиционим фондовима</a></p>


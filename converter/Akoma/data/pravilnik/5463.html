


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<div class="redakcijskipreciscentekst" style="font-size:0.750000187500047rem">
					Редакцијски пречишћен текст</div>
				<p class="broj">&nbsp;</p>
				<p>На основу члана 110. став 4. Закона о заштити природе („Службени гласник РС”, бр. 36/09, 88/10 и 91/10 – исправка),</p>
				<p>Министар пољопривреде и заштите животне средине доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о обрасцу службене легитимације чувара заштићеног подручја</p>
				<p class="naslov"><span style="font-weight: 400">"Службени 
				гласник РС", бр. 117 од 29. октобра 2014, 97 од 28. 
				новембра 2015.</span></p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописује се oбразац службене легитимације чувара заштићеног подручја (у даљем тексту: образац легитимације). </p>
				<p class="clan">Члан 2.</p>
				<p>Образац легитимације је картица правоугаоног облика, величине 86,60 mm х 54,00 mm, израђена од поликарбоната са додатком ПВЦ слојева.</p>
				<p>Обе стране обрасца легитимације имају за основицу дужу страницу правoугаоника и тониране су таласастим шрафурама плаве, смеђе и зелене боје, на белој подлози. </p>
				<p>Предња страна обрасца легитимације садржи:</p>
				<p>1) натписе: Република Србија, ЗАШТИЋЕНА ПОДРУЧЈА, СЛУЖБЕНА ЛЕГИТИМАЦИЈА ЧУВАРА, у горњем делу, са равнањем према знаку заштићених подручја, исписани у три реда по претходно наведеном редоследу; </p>
				<p>2) место за фотографију чувара у средњем делу обрасца легитимације са леве стране, величине 15 mm x 19 mm; испод места за фотографију је натпис: ЈРБЧ (јединствени регистарски број чувара) и 0000 (где се се уписује један од бројева из серије 0001–9999 под којим се чувар води у евиденцији министарства надлежног за послове заштите природе);</p>
				<p>3) натпис: име и презиме у централном делу са равнањем према десној ивици места за фотографију, испод кога је обележено место за унос података за име и презиме чувара; </p>
				<p>4) место за знак заштићеног подручја испод места за име и презиме, величине 12 mm x 15 mm, са равнањем према доњој ивици натписа ЈРБЧ; </p>
				<p>5) натписи: ЧУВАР и ЗАШТИЋЕНО ПОДРУЧЈЕ у два реда испод места за име и презиме, са равнањем према десној ивици места за знак заштићеног подручја, а испод натписа ЗАШТИЋЕНО ПОДРУЧЈЕ место за унос података о врсти и називу заштићеног подручја;</p>
				<p><em>6) брисана је (види члан 1. Правилника - 97/2015-60)</em></p>
				<p>7) натпис: документ издаје испод кога је место за унос података о правном статусу и називу управљача заштићеног подручја, у доњем делу обрасца легитимације са равнањем према левој ивици;</p>
				<p>8) натпис: Место и датум издавања испод кога је место за унос наведених података, са десне стране доњег дела обрасца легитимације. </p>
				<p>Задња страна обрасца легитимације садржи:</p>
				<p>1) натпис: ОВЛАШЋЕЊА ЧУВАРА са равнањем према левој ивици, испод кога је натпис исписан у пет тачака, распоређене једна испод друге, са равнањем према левој ивици обрасца легитимације, и то: </p>
				<p>(1) Да легитимише лице затечено у вршењу недозвољених радњи, а лице затечено без личних исправа приведе надлежном органу унутрашњих послова;</p>
				<p>(2) Да изврши преглед свих врста возила, пловних објеката и товара;</p>
				<p>(3) Да привремено одузме предмете и средства којима је извршен прекршај или кривично дело и предмете који су настали или прибављени извршењем таквог дела;</p>
				<p>(4) Да затражи успостављање претходног стања, односно нареди мере за спречавање и уклањање штетних последица;</p>
				<p>(5) Да изврши сваки преглед, осим станова и других просторија, за чији је преглед потребан судски налог; </p>
				<p>2) испод овог натписа је натпис: Члан 110. став 2. Закона о заштити природе;</p>
				<p>3) натпис: НАПОМЕНА у доњем делу обрасца легитимације са равнањем према левој ивици, испод кога је место за упис података о другим задужењима чувара, уколико има у складу са законом и актом управљача (рибочувар, ловочувар, чувар шуме, друго заштићено подручје у коме чувар врши службу);</p>
				<p>4) знак заштите природе у вишебојном графичком приказу у доњем десном углу обрасца легитимације.</p>
				<p class="clan">Члан 3.</p>
				<p>Сви натписи исписују се у фонту <span class="italik">Resavska BG San,</span> тамносиве боје слова, осим натписа Република Србија који је зелене боје и СЛУЖБЕНА ЛЕГИТИМАЦИЈА ЧУВАРА, ЧУВАР И ЈРБЧ који имају тамно црвену боју слова.</p>
				<p>Образац легитимације штампа се, а подаци односно натписи исписују на српском језику, ћириличким писмом а за заштићенa подручја проглашенa актом аутономне покрајине и јединице локалне самоуправе службена легитимација чувара може бити и на језику и писму националне мањине, у складу са законом.</p>
				<p class="clan">Члан 4.</p>
				<p>Графички црно-бели приказ обрасца легитимације дат је у Прилогу, који је одштампан уз овај правилник и чини његов саставни део.</p>
				<p>Оригинално графичко решење обрасца легитимације са потребним елементима за штампу чува се у Министарству пољопривреде и заштите животне средине (у даљем тексту: Министарство).</p>
				<p>Вишебојни графички приказ знака представљен је на интернет страници Министарства.</p>
				<p class="clan">Члан 5.</p>
				<p>Даном ступања на снагу овог правилника престаје да важи Правилник о обрасцу легитимације чувара заштићеног подручја („Службени гласник РС”, број 84/09), а службене легитимације које су издате по том правилнику важе до њихове замене. </p>
				<p>Замена службених легитимација из става 1. овог члана извршиће се најкасније у року од годину дана од дана ступања на снагу овог правилника.</p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">Број 110-00-00026/2014-19</p>
				<p class="potpis" style="margin-top: 0">У Београду, 15. октобра 2014. године</p>
				<p class="potpis" style="margin-top: 0">Министар,</p>
				<p class="potpis" style="margin-top: 0">проф. др <span class="bold">Снежана Богосављевић Бошковић,</span> с.р. </p>
				<p class="potpis" style="margin-top: 0">&nbsp;</p>
				<p align="center"><img border="0" src="http://www.pravno-informacioni-sistem.rs/SlGlasnikPortal/slike/obr1.gif&amp;doctype=reg&amp;abc=cba&amp;eli=true&amp;eliActId=423316&amp;regactid=423316"></p>
	</div>


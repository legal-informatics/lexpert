


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 336. став 2. Закона о енергетици („Службени гласник РС”, број 145/14), </p>
				<p>Министар рударства и енергетике доноси </p>
				<p class="odluka-zakon">ПРАВИЛНИК</p>
				<p class="odluka-zakon">о подацима који се достављају министарству надлежном за послове енергетике у вези са развојем и инвестицијама, ремонтима и прекидом рада постројења </p>
				<p class="centar">"Службени гласник РС", број 88 од 29. 
				септембра 2017.</p>
				<p class="clan">Члан 1.</p>
				<p>Овим правилником ближе се прописују рокови, садржај и начин достављања података које су енергетски субјекти који обављају делатност производње деривата нафте, производње биогорива, намешавање биогорива у деривате нафте и складиштења нафте, деривата нафте и биогорива дужни достављати министарству надлежном за послове енергетике (у даљем тексту: министарство). </p>
				<p class="clan">Члан 2.</p>
				<p>Енергетски субјекти који обављају делатност производње деривата нафте, производње биогорива, намешавање биогорива у деривате нафте и складиштења нафте, деривата нафте и биогорива (у даљем тексту: енергетски субјекти) достављају министарству петогодишњи план развоја и инвестиција у енергетске објекте на којима се обавља енергетска делатност.</p>
				<p>Инвестиције из става 1. овог члана су инвестиције које доприносе повећању капацитета енергетских објеката на којима се обавља енергетска делатност и/или доприносе повећању квалитета производа, односно пружања услуге. </p>
				<p>У случају ревизије петогодишњег плана развоја и инвестиција из става 1. овог члана, енергетски субјекти достављају министарству ревидиран петогодишњи план у року од 15 дана од дана његовог доношења. </p>
				<p>По истеку периода за који је донет петогодишњи план развоја и инвестиција, енергетски субјекти достављају министарству нови петогодишњи план развоја и инвестиција у року од 15 дана од дана његовог доношења. </p>
				<p class="clan">Члан 3.</p>
				<p>За сваку календарску годину, енергетски субјекти најкасније до 15. марта те године достављају податке о: </p>
				<p>1) планираним или започетим инвестицијама и ремонтима,</p>
				<p>2) постројењу у случају прекидa рада, односно стављања ван употребе, </p>
				<p>3) другим планираним активностима у вези са енергетским објектима на којима се обавља енергетска делатност, које могу утицати на снабдевање тржишта нафтом, дериватима нафте и биогоривом.</p>
				<p class="clan">Члан 4.</p>
				<p>Подаци о планираним и започетим инвестицијама из члана 3. овог правилника садрже нарочито:</p>
				<p>1) сврху инвестиције, </p>
				<p>2) вредност инвестиције,</p>
				<p>3) врсту и намену објекта у који се инвестира,</p>
				<p>4) локацију објекта и техничко-технолошке карактеристике,</p>
				<p>5) капацитет објекта,</p>
				<p>6) рок почетка и завршетка радова на изградњи објекта,</p>
				<p>7) очекивани датум пуштања у рад.</p>
				<p class="clan">Члан 5.</p>
				<p>Подаци из члана 3. овог правилника достављају сe министарству у писаној форми, као и у електронској форми на адресу објављену на интернет страници министарства.</p>
				<p>Подаци из става 1. овог члана који се достављају министарству у писаној форми, достављају се уз потпис одговорног лица енергетског субјекта, односно лица које оно овласти, у складу са законом.</p>
				<p class="clan">Члан 6.</p>
				<p>План развоја и инвестиција из члана 2. став 1. овог правилника енергетски субјекти достављају најкасније у року од шест месеци од дана ступања на снагу овог правилника.</p>
				<p class="clan">Члан 7.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 119-01-00076/2016-05 </p>
				<p class="potpis">У Београду, 21. септембра 2017. године</p>
				<p class="potpis">Министар,</p>
				<p class="potpis"><span class="bold">Александар Антић,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 230в став 5. Закона о полицији („Службени гласник РС”, бр. 6/16 и 24/18), </p>
			<p class="Basic-Paragraph">Министар унутрашњих послова доноси</p>
			<p class="odluka-zakon">ПРАВИЛНИК</p>
			<p class="odluka-zakon">o начину контроле пријаве и промене имовног стања у Министарству унутрашњих послова</p>
			<p class="auto-style1">"Службени гласник РС", број 49 од 27. јуна 
			2018.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин вршења контроле пријаве имовног стања и промене имовног стања (у даљем тексту: контрола) запослених у Министарству унутрашњих послова, које се евидентирају у личном имовинском картону.</p>
			<p class="clan">Члан 2.</p>
			<p class="Basic-Paragraph">Евиденцију личних имовинских картона за запослене у Министарству (у даљем тексту: запослени) води Сектор унутрашње контроле (у даљем тексту: Сектор) на основу законa којим се уређују евиденције и обрада података у области унутрашњих послова, а према подацима наведеним у обрасцу имовинског картона. </p>
			<p class="Basic-Paragraph">Образац имовинског картoна одштампан је у прилогу овог правилника и чини његов саставни део.</p>
			<p class="Basic-Paragraph">Образац имовинског картoна запослени попуњава у електронском облику доступном на званичном интернет сајту Министарства, најкасније у року од 30 дана од настанка обавезе, као и у аналогном облику, који, у том року, доставља Сектору непосредно или препорученом пошиљком.</p>
			<p class="Basic-Paragraph">Изузетно од ст. 1–3. овог члана, евиденција личних имовинских картона и подаци о пријави имовног стања за руководиоце (стратешког, високог, средњег и оперативног нивоа) и за запослене на високоризичним радним местима утврђеним анализом ризика од корупције, који имају обавезу да по основу свог положаја, статуса или радног места пријаве имовину Агенцији за борбу против корупције, воде се по основу преузимања података од тог државног органа.</p>
			<p class="Basic-Paragraph">Начин пријаве имовног стања, односно попуњавања обрасца имовинског картона, као и пријављивање промена имовног стања чија вредност прелази износ годишње просечне зараде без пореза и доприноса у Републици Србији обезбеђује се коришћењем одговарајућег програма (софтверског решења) – уподобљеног програму који је у употреби у Агенцији за борбу против корупције. </p>
			<p class="clan">Члан 3.</p>
			<p class="Basic-Paragraph">Контрола пријаве имовног стања отпочиње у року од 30 дана од дана ступања на радно место на којем запослени има обавезу пријављивања имовног стања, на основу обавештавања Сектора и запосленог од стране организационе јединице Министарства надлежне за људске ресурсе да је запослени ступио на рад на таквом радном месту, а обезбеђује се попуњавањем прописаног обрасца и преузимањем података из службених евиденција. </p>
			<p class="Basic-Paragraph">Редовну контролу Сектор врши на основу плана редовне годишње контроле за одређен број запослених и категорије запослених, који на образложени предлог руководиоца надлежног за проверу имовног стања, доноси руководилац Сектора.</p>
			<p class="Basic-Paragraph">Након извршеног плана редовне годишње контроле Сектор сачињава извештај који доставља министру.</p>
			<p class="Basic-Paragraph">Ванредну контролу Сектор врши по сопственој иницијативи, на захтев надлежног јавног тужиоца, на основу прикупљених обавештења и других сазнања, анонимних и других обраћања.</p>
			<p class="Basic-Paragraph">Ради вршења контроле из ст. 1, 2. и 4. овог члана, а у циљу утврђивања тачности података наведених у обрасцу имовинског картона, Сектор врши упоређивање података из обрасца имовинског картона са подацима надлежних државних органа и других правних лица и по потреби врши друге провере у складу са законом.</p>
			<p class="Basic-Paragraph">Ако Сектор у поступку контроле из ст. 1, 2. и 4. овог члана утврди да постоји несагласност између пријављених података у обрасцу имовинског картона и стварног стања или да постоји несагласност између увећане вредности имовине запосленог и његових законитих и пријављених прихода и имовине, Сектор утврђује битне чињенице и позива запосленог да се у року од 30 дана изјасни на околности уочене несагласности као и на околности утврђеног чињеничног стања. </p>
			<p class="Basic-Paragraph">Ако Сектор утврди непријављивање или неблаговремено пријављивање имовине и промене имовног стања и пријављивање нетачних података, сачињава извештај којим налаже отклањање утврђених неправилности и реализацију мера одговорности у складу са законом и другим прописима донетим на основу закона. Сектор доставља извештај руководиоцу организационе јединице у којој запослени ради, који је одговоран за реализацију наложених и предложених мера и за повратно информисање руководиоца Сектора. </p>
			<p class="clan">Члан 4.</p>
			<p class="Basic-Paragraph">Запослени који су на дан почетка примене овог правилника распоређени на радна места за која постоји обавеза контроле дужни су да изврше пријаву имовног стања закључно са 31. јануаром 2019. године.</p>
			<p class="clan">Члан 5.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2019. године.</p>
			<p class="potpis">01 број 4926/18-3</p>
			<p class="potpis">У Београду, 21. јуна 2018. године</p>
			<p class="potpis">Потпредседник Владе и </p>
			<p class="potpis">министар</p>
			<p class="potpis">унутрашњих послова,</p>
			<p class="potpis">др <span class="bold">Небојша Стефановић, </span>с.р.</p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/obrazac-imovinskog-kartona_Page_1.png&amp;doctype=reg&amp;abc=cba&amp;eli=true&amp;eliActId=426209&amp;regactid=426209" alt=""></p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/obrazac-imovinskog-kartona_Page_2.png&amp;doctype=reg&amp;abc=cba&amp;eli=true&amp;eliActId=426209&amp;regactid=426209" alt=""></p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/obrazac-imovinskog-kartona_Page_3.png&amp;doctype=reg&amp;abc=cba&amp;eli=true&amp;eliActId=426209&amp;regactid=426209" alt=""></p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/obrazac-imovinskog-kartona_Page_4.png&amp;doctype=reg&amp;abc=cba&amp;eli=true&amp;eliActId=426209&amp;regactid=426209" alt=""></p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/obrazac-imovinskog-kartona_Page_5.png&amp;doctype=reg&amp;abc=cba&amp;eli=true&amp;eliActId=426209&amp;regactid=426209" alt=""></p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/obrazac-imovinskog-kartona_Page_6.png&amp;doctype=reg&amp;abc=cba&amp;eli=true&amp;eliActId=426209&amp;regactid=426209" alt=""></p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/obrazac-imovinskog-kartona_Page_7.png&amp;doctype=reg&amp;abc=cba&amp;eli=true&amp;eliActId=426209&amp;regactid=426209" alt=""></p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/obrazac-imovinskog-kartona_Page_8.png&amp;doctype=reg&amp;abc=cba&amp;eli=true&amp;eliActId=426209&amp;regactid=426209" alt=""></p>
	</div>


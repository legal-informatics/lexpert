


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 18. став 3. Закона о обављању саветодавних и стручних послова у пољопривреди („Службени гласник РС”, број 30/10),</p>
	<p>Министар пољопривреде и заштите животне средине доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">o садржини и начину вођења Регистра пољопривредних саветодаваца</p>
	<p class="naslov" style="margin-top: 0"><span style="font-weight: 400">
	"Службени гласник РС", број 67 од 2. јула 2014.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописује се садржина и начин вођења Регистра пољопривредних саветодаваца (у даљем тексту: Регистар).</p>
	<p class="clan">Члан 2. </p>
	<p>Регистар води министарство надлежно за послове пољопривреде (у даљем тексту: Министарство), у складу са законом којим се уређује обављање саветодавних и стручних послова у пољопривреди.</p>
	<p class="clan">Члан 3.</p>
	<p>Регистар садржи следеће податке:</p>
	<p>1) опште податке, и то:</p>
	<p>(1) регистарски (редни) број уписа у Регистар,</p>
	<p>(2) број и датум решења о дозволи уписa у Регистар,</p>
	<p>(3) име, очево име и презиме имаоца лиценце, </p>
	<p>(4) адресу пребивалишта имаоца лиценце, </p>
	<p>(5) јединствени матични број грађана имаоца лиценце, </p>
	<p>(6) број телефона и електронску адресу;</p>
	<p>2) о завршеном образовању имаоца лиценце и спроведеним едукацијама/тренинзима, и то:</p>
	<p>(1) подаци о дипломи, и то:</p>
	<p>– стручни и научни степен,</p>
	<p>– број и датум издавања дипломе,</p>
	<p>– назив издаваоца дипломе,</p>
	<p>(2) број и датум издавања сертификата о завршеној едукацији/тренингу из области саветодавних послова у пољопривреди овлашћене организације за обуку и усавршавање пољопривредних саветодаваца и пољопривредних произвођача;</p>
	<p>3) о лиценци, и то:</p>
	<p>(1) број и датум решења о издавању лиценце,</p>
	<p>(2) датум важења лиценце,</p>
	<p>(3) издавалац лиценце,</p>
	<p>(4) број и датум решења о обнови лиценце,</p>
	<p>(5) датум важења обновљене лиценце,</p>
	<p>(6) број и датум решења о привременом одузимању лиценце,</p>
	<p>(7) период на који је привремено одузета лиценца,</p>
	<p>(8) број и датум решења о трајном одузимању лиценце;</p>
	<p>4) о радном ангажовању имаоца лиценце, и то:</p>
	<p>(1) запослен, односно незапослен,</p>
	<p>(2) податке о послодавцу, и то:</p>
	<p>– назив,</p>
	<p>– седиште (место и адреса),</p>
	<p>– број и датум решења о упису у Регистар привредних субјеката,</p>
	<p>– матични број,</p>
	<p>– порески идентификациони број, </p>
	<p>– за предузетника и његово име и презиме, адресу пребивалишта и јединствени матични број грађана,</p>
	<p>– број телефона и електронска адреса,</p>
	<p>– шифра претежне делатности;</p>
	<p>5) о оправданим притужбама на рад пољопривредног саветодавца;</p>
	<p>6) о променама података који су уписани у Регистар, и то:</p>
	<p>(1) број и датум решења о изменама и допунама решења о дозволи уписа у Регистар,</p>
	<p>(2) врста промене података које су уписане у Регистар;</p>
	<p>7) о брисању из Регистра, и то:</p>
	<p>(1) број и датум решења о брисању из Регистра,</p>
	<p>(2) разлоге за брисање из Регистра;</p>
	<p>8) напомене.</p>
	<p class="clan">Члан 4.</p>
	<p>Регистар се води у електронској форми и може се повезивати са другим регистрима и базама података које води Министарство.</p>
	<p class="clan">Члан 5.</p>
	<p>Сваком имаоцу лиценце приликом уписа у Регистар додељује се регистарски број.</p>
	<p>Ималац лиценце може да има само један регистарски број.</p>
	<p>Регистарски број који је једном додељен не може се мењати.</p>
	<p>Регистарски број који је додељен имаоцу лиценце не може бити додељен неком другом имаоцу лиценце у случају његовог брисања из Регистра.</p>
	<p class="clan">Члан 6.</p>
	<p>У Регистар се уписују промене података које се пријављују Министарству у року од 30 дана од дана настале промене.</p>
	<p>Промене података из става 1. овог члана уносе се у Регистар као податак о променама података који су уписани у Регистар у складу са чланом 3. тачка 6) овог правилника и мења се одговарајући податак у Регистру у којем је извршена промена.</p>
	<p class="clan">Члан 7.</p>
	<p>Лице овлашћено за вођење Регистра чува Регистар на начин којим се обезбеђује заштита од злоупотреба, оштећења и уништења Регистра.</p>
	<p>Увид у Регистар врши се уз обавезно присуство лица из става 1. овог члана.</p>
	<p class="clan">Члан 8.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-59/2014-09</p>
	<p class="potpis" style="margin-top: 0">У Београду, 26. јуна 2014. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Снежана Богосављевић Бошковић,</span> с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 61. став 3. Закона о заштити ваздуха („Службени гласник РС”, број 36/09),</p>
	<p>Министар животне средине, рударства и просторног планирања, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о условима за издавање сагласности оператерима за мерење квалитета ваздуха и/или емисије из стационарних извора загађивања</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 16 од 7. марта 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником прописују се ближи услови за издавање сагласности оператерима који самостално врше мерење квалитета ваздуха и/или мерење емисије из стационарних извора загађивања.</p>
	<p class="clan">Члан 2.</p>
	<p>Оператери који самостално врше мерење квалитета ваздуха, применом мануeлних или аутоматских метода, и/или мерење емисије из стационарних извора загађивања, применом дисконтинуалних метода, треба да испуне услове одређене правилником којим су прописани ближи услови за издавање дозволе за мерење квалитета ваздуха и дозволе за мерење емисије из стационарних извора загађивања.</p>
	<p class="clan">Члан 3.</p>
	<p>Оператери који самостално врше мерење емисије из стационарних извора загађивања применом континуалних метода, у погледу услова за издавање сагласности треба да: 
	</p>
	<p>1) самостално обављају послове мерења емисије из стационарних извора загађивања применом уређаја за континуално мерење емисија;</p>
	<p>2) имају кадар за обављање наведених послова, и то:</p>
	<p>(1) технички одговорно лице – најмање једно лице са стеченим високим образовањем на студијама другог степена (мастер академске студије, специјалистичке академске студије, специјалистичке струковне студије), односно на основним студијама у трајању од најмање четири године из образовно-научног поља природно-математичких наука (научна област хемијске, физичко-хемијске или науке о заштити животне средине) или образовно-научног поља техничко-технолошких наука (научна област технолошког, машинског или инжењерства заштите животне средине) и најмање три године искуства на пословима везаним за мерења емисије,</p>
	<p>3) имају адекватну опрему за континуално мерење емисије која:</p>
	<p>(1) је сертификована у складу са захтевима стандарда SRPS EN 14181, односно свака појединачна компонента система за континуално мерење емисије испуњава захтевe наведеног стандарда,</p>
	<p>(2) је за сваки елеменат мерења усаглашена са обезбеђењем поверења нивоа 1 („<span class="italik">QAL 1</span>”), који је дефинисан стандардом SRPS EN 14181,</p>
	<p>(3) врши континуално мерење емисије применом аутоматизованих мерних метода у сагласности са стандардом SRPS EN 14181,</p>
	<p>(4) обезбеђује аутоматизован прихват података, обраду података емисије, нормализацију мерних вредности и валидацију података у складу са стандардом SRPS EN 14181,</p>
	<p>(5) врши аутоматизовану евиденцију и обраду података у складу са обезбеђењем поверења нивоа 3 („<span class="italik">QAL 3</span>”),</p>
	<p>(6) омогућава надлежном органу приступ извештајима и аутоматизованој евиденцији и обради података у складу са обезбеђењем поверења нивоа 3 („<span class="italik">QAL 3</span>”).</p>
	<p>Подаци о оператеру, са обједињеним подацима о кадру које попуњава одговорно лице, односно лице које непосредно врши послове мерења дати су у Прилогу 1 – Општи подаци о оператеру, који је одштампан уз овај правилник и чини његов саставни део.</p>
	<p>Подаци о опреми дати су у Прилогу 2 – Подаци о опреми, који је одштампан уз овај правилник и чини његов саставни део.</p>
	<p>Подаци о методама мерења дати су у Прилогу 3 – Подаци о методама мерења, који је одштампан уз овај правилник и чини његов саставни део.</p>
	<p class="clan">Члан 4.</p>
	<p>Поред услова из члана 3. овог правилника, оператери који самостално врше мерење емисије из стационарних извора загађивања применом континуалних метода обезбеђују да је:</p>
	<p>1) уградња аутоматизованих мерних система, пуштање у рад и процедура почетног подешавања уређаја спроведена од стране стручног и од произвођача опреме овлашћеног особља;</p>
	<p>2) расположивост система за континуално мерење емисије минимално 95%; </p>
	<p>3) расположивост система за континуално мерење садржаја кисеоника минимално 98%;</p>
	<p>4) обезбеђење поверења нивоа 2 („<span class="italik">QAL 2</span>”) и испитивање исправности уређаја за континуално мерење емисија, које се врши једном годишње („<span class="italik">АSТ</span>”), спроведено од стране овлашћеног правног лица за мерење емисије применом стандардних референтних метода и еталонираних мерних уређаја о чему се подноси извештај.</p>
	<p class="clan">Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-202/2011-05</p>
	<p class="potpis" style="line-height: 150%; margin-top: 0">У Београду, 29. фебруара 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">др 
	<span class="bold">Оливер Дулић,</span> с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-prilozi_Page_opt.jpeg&amp;doctype=reg&amp;abc=cba&amp;eli=true&amp;eliActId=424958&amp;regactid=424958" alt="pravilnik-prilozi_Page_1.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-prilozi_Pag_opt1.jpeg&amp;doctype=reg&amp;abc=cba&amp;eli=true&amp;eliActId=424958&amp;regactid=424958" alt="pravilnik-prilozi_Page_2.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-prilozi_Pag_opt2.jpeg&amp;doctype=reg&amp;abc=cba&amp;eli=true&amp;eliActId=424958&amp;regactid=424958" alt="pravilnik-prilozi_Page_3.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-prilozi_Pag_opt3.jpeg&amp;doctype=reg&amp;abc=cba&amp;eli=true&amp;eliActId=424958&amp;regactid=424958" alt="pravilnik-prilozi_Page_4.tiff"></p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="nevazeciakt">Неважећи акт</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>На основу члана 53. став 6. Закона о туризму („Службени гласник РС”, бр. 36/09, 88/10, 99/11 – др. закон, 93/12 и 84/15),</p>
				<p>Министар трговине, туризма и телекомуникација доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о врсти и условима гаранције путовања, начину активирања и другим условима које мора да испуни организатор путовања у зависности од врсте организованог путовања</p>
				<p class="auto-style1">"Службени гласник РС", број 2 од 8. јануара 
				2016.</p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Овим правилником ближе се прописују врсте и услови гаранције путовања, начин активирања, као и други услови које мора да испуни организатор путовања у зависности од врсте организованог путовања.</p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење: </p>
				<p>1) <span class="italik">банка </span>је друштво које обавља депозитне и кредитне послове, као и друге послове у складу са законом;</p>
				<p>2) <span class="italik">банкарска гаранција </span>је уговор о гаранцији и представља инструмент осигурања корисника гаранције. Банкарску гаранцију уговарају организатор путовања и банка; </p>
				<p>3) <span class="italik">давалац гаранције </span>је осигуравач, односно уговарач осигурања или банка;</p>
				<p>4) <span class="italik">корисник гаранције путовања </span>је путник или лице које има право на накнаду, а које сноси трошкове или има потраживања прописана овим правилником;</p>
				<p>5) <span class="italik">укупан лимит покрића </span>је износ који се може користити као покриће по основу потраживања свих корисника гаранције путовања по једном штетном случају. Максимални лимит покрића уговарају давалац гаранције и организатор путовања; </p>
				<p>6) <span class="italik">осигуравач </span>је друштво које се бави осигурањем и преузима обавезу исплате накнаде из осигурања ако настане осигурани случај;</p>
				<p>7) <span class="italik">полиса осигурања </span>је основни уговор у писаној форми којом се одређују права и обавезе учесника у осигурању. Закључује се у форми уговора о осигурању или доказног средства о склопљеном осигурању када садржи све најважније податке из закљученог уговора;</p>
				<p>8) <span class="italik">путник </span>је физичко лице које је купило туристичко путовање, односно лице које је назначено у уговору или потврди о путовању, као корисник тог путовања;</p>
				<p>9) <span class="italik">уговарач осигурања </span>је привредни субјект или правно лице које на основу уговора са осигуравачем закључује уговор о осигурању, потписује полису осигурања или лист покрића и има обавезу да плаћа премију осигурања.</p>
				<p class="clan">II. ВРСТЕ ГАРАНЦИЈА ПУТОВАЊА И УСЛОВИ ГАРАНЦИЈЕ ПУТОВАЊА</p>
				<p class="bold">1. Гаранција путовања за случај инсолвентности</p>
				<p class="clan">Члан 3.</p>
				<p>Гаранцијом путовања за случај инсолвентности организатора путовања обезбеђују се:</p>
				<p>1) трошкови нужног смештаја, исхране и повратка путника са путовања у земљи или иностранству, у место поласка;</p>
				<p>2) потраживања уплаћених средстава путника по основу уговора о туристичком путовању, које организатор путовања није реализовао;</p>
				<p>3) потраживања уплаћених средстава путника, у случају отказа путовања од стране путника, у складу са општим условима путовања;</p>
				<p>4) потраживања разлике између уплаћених средстава по основу уговора о туристичком путовању и средстава снижених сразмерно неизвршењу или непотпуном извршењу услуга обухваћених програмом путовања.</p>
				<p>Инсолвентност организатора путовања је неспособност плаћања доспелих обавеза у износу и у року доспећа, која обухвата финансијску блокаду организатора путовања, као и немогућност измирења обавеза организатора путовања када је износ обавеза већи од износа средстава којима располаже на рачунима код банака.</p>
				<p class="bold">2. Гаранција путовања ради накнаде штете</p>
				<p class="clan">Члан 4.</p>
				<p>Гаранцијом путовања ради накнаде штете обезбеђује се накнада штете која је проузрокована путнику неиспуњењем, делимичним испуњењем или неуредним испуњењем обавеза организатора путовања, које су одређене општим условима и програмом путовања и то накнада:</p>
				<p>1) за потраживања уплаћених средстава путника по основу уговора о туристичком путовању, које организатор путовања није реализовао;</p>
				<p>2) за потраживања разлике између уплаћених средстава по основу уговора о туристичком путовању и средстава снижених сразмерно неизвршењу или непотпуном извршењу услуга обухваћених програмом путовања.</p>
				<p class="bold">3. Услови гаранције путовања</p>
				<p class="clan">Члан 5.</p>
				<p>Организатор путовања, у поступку добијања лиценце, мора да обезбеди прописану гаранцију путовања за случај инсолвентности и ради накнаде штете путнику настале неиспуњењем, делимичним испуњењем или неуредним испуњењем уговорних обавеза, у случајевима из чл. 3. и 4. oвог правилника. </p>
				<p>Прописана гаранција путовања из става 1. oвог члана обезбеђује се уговором о гаранцији путовања, који организатор путовања закључује са даваоцем гаранције.</p>
				<p>Уговором из става 2. oвог члана сматра се писмо о намерама банке или уговор о осигурању, са укупним лимитом покрића од најмање 300.000 евра.</p>
				<p>Случајеви из чл. 3. и 4. овог правилника могу бити предмет једног уговора који организатор путовања закључује са даваоцем гаранције.</p>
				<p>У случају да организатор путовања са даваоцем гаранције путовања закључује два уговора за случај из члана 3. и 4. oвог правилника, сваки уговор појединачно се закључује са укупним лимитом покрића од најмање 300.000 евра.</p>
				<p>Ако је прописана гаранција путовања из става 1. овог члана уговорена са роком важења краћим од рока важења лиценце, организатор путовања је у обавези да за наредни период прибави гаранцију путовања пре истека рока важења постојеће гаранције.</p>
				<p>За све време важења прописане гаранције путовања из става 1. овог члана организатор путовања мора обезбедити минимални износ укупног лимита покрића из става 3. овог члана.</p>
				<p class="clan">Члан 6.</p>
				<p>Уговор из члана 5. став 2. oвог правилника уговара се ради покрића ризика у случајевима из чл. 3. и 4. овог правилника.</p>
				<p>Уговором из члана 5. став 2. овог правилника не може се уговорити искључење од одговорности даваоца гаранције.</p>
				<p>Уговор из члана 5. став 2. овог правилника не може да садржи одредбе које су супротне правилима струке, добрим пословним обичајима и пословном етиком даваоца гаранције.</p>
				<p class="clan">Члан 7.</p>
				<p>Организатор путовања за све време важења лиценце обезбеђује гаранцију путовања на начин прописан овим правилником, за случајеве из чл. 3. и 4. овог правилника, за сваког путника појединачно, односно за свако уговорено туристичко путовање (у даљем тексту: гаранција путовања).</p>
				<p class="clan">Члан 8.</p>
				<p>Гаранцију путовања обезбеђује организатор путовања као полису осигурања или гаранцију банке.</p>
				<p>Гаранција путовања уговара се између организатора путовања и даваоца гаранције у корист корисника гаранције путовања, ради покрића ризика у случајевима из чл. 3. и 4. oвог правилника.</p>
				<p>Давалац гаранције не може ограничити право корисника гаранције путовања утврђено овим правилником у погледу потраживања у случајевима из чл. 3. и 4. овог правилника, као и у погледу висине лимита покрића. </p>
				<p class="bold">4. Издавање гаранције путовања и рокови важења</p>
				<p class="clan">Члан 9.</p>
				<p>Организатор путовања пре започињања туристичког путовања сваком путнику уручује потврду о гаранцији путовања, која се издаје са уговором, односно потврдом о путовању.</p>
				<p>Потврда о гаранцији путовања нарочито садржи:</p>
				<p>– име и презиме путника;</p>
				<p>– место, датум и време почетка и завршетка туристичког путовања; </p>
				<p>– одредиште путовања и периоде боравка са датумима ако је боравак у деловима;</p>
				<p>– податке о даваоцу гаранције, са и-маил адресом и контакт телефоном;</p>
				<p>– податке о врсти гаранције путовања, са наведеним ризицима покрића из чл. 3. и 4. овог правилника;</p>
				<p>– број издате гаранције путовања;</p>
				<p>– датум издавања гаранције;</p>
				<p>– друге податке потребне за активирање гаранције путовања.</p>
				<p>Изузетно гаранција путовања може се издати и већем броју лица, који су назначени у истом уговору о путовању, у ком случају сваки путник остварује пуно право, без икаквих услова или ограничења. </p>
				<p>Потврдом из става 1. овог члана сматраће се и потврда о путовању ако садржи све податке из става 2. овог члана.</p>
				<p>Потврда из става 1. овог члана уводи се у прописану евиденцију продатих туристичких путовања, непосредно по њеном издавању.</p>
				<p>Потврда из става 1. овог члана производи дејство као и гаранција путовања.</p>
				<p>Организатор путовања не мора да пре започињања туристичког путовања сваком путнику уручи потврду о гаранцији путовања, у случају када је туристичко путовање продато правном лицу, односно привредном субјекту са седиштем у иностранству, ради даље продаје туристичког путовања крајњим корисницима.</p>
				<p>Путници који су купили туристичко путовање из става 7. овог члана, преко туристичке агенције са седиштем у иностранству, заштиту својих права остварују преко те туристичке агенције.</p>
				<p class="clan">Члан 10.</p>
				<p>Период покрића гаранције путовања је од датума њеног издавања па до завршетка туристичког путовања, односно до повратка путника на уговорено одредиште.</p>
				<p>У случају да није дошло до реализације уговореног туристичког путовања период покрића гаранције путовања је до остваривања права корисника гаранције путовања у року из члана 12. став 4. овог правилника.</p>
				<p>У случају промене датума или периода трајања туристичког путовања издаје се нова гаранција путовања, уз сторнирање старе.</p>
				<p class="clan">Члан 11.</p>
				<p>Организатор путовања на крају радног дана даваоцу гаранције електронским путем доставља евиденцију издатих гаранција путовања. </p>
				<p>Евиденција из става 1. овог члана доставља се на прописаном обрасцу и нарочито садржи: број гаранције путовања, датум издавања гаранције путовања, име и презиме путника, адреса путника, маил адреса и контакт телефон, место, датум и време почетка и завршетка путовања, одредиште путовања и периоде боравка са датумима ако је боравак у деловима.</p>
				<p>Електронска достава података издатих гаранција путовања мора да буде потврђена од стране даваоца гаранције, најкасније наредног радног дана, након чега је организатор путовања, са потврдом пријема, штампа и одлаже у посебан регистар. </p>
				<p>Потврда пријема из става 3. овог члана, садржи потврду броја корисника гаранције и броја издатих гаранција путовања.</p>
				<p class="clan">III. НАЧИН АКТИВИРАЊА ГАРАНЦИЈА ПУТОВАЊА</p>
				<p class="clan">Члан 12.</p>
				<p>Гаранција путовања активира се пријавом корисника гаранције путовања.</p>
				<p>Корисник гаранције путовања је дужан да без одлагања пријави даваоцу гаранције насталу штету у случајевима из чл. 3. и 4. овог правилника, за које случајеве је гаранција путовања издата. </p>
				<p>Пријава из става 1. овог члана врши се писаним путем, преко и-маила, телеграмом или на неки други сличан начин.</p>
				<p>У погледу рока у коме корисник гаранције путовања може да пријави право на потраживање по основу гаранција путовања примењују се прописи којима се уређују облигациони односи.</p>
				<p>Корисник гаранције путовања има право на накнаду у случајевима из чл. 3. и 4. овог правилника, који су настали у периоду важења гаранције путовања и свака каснија промена уговорног односа даваоца гаранције и организатора путовања је без утицаја на право корисника гаранције путовања. </p>
				<p class="clan">Члан 13.</p>
				<p>Корисник гаранције путовања даваоцу гаранције пружа све податке и доказе који су потребни за утврђивање узрока, обима и висине штете.</p>
				<p>У циљу утврђивања инсолвентности организатора путовања прибавља се решење надлежног привредног суда о отварању стечајног поступка, потврда Народне банке Србије о инсолвентности, односно записник или други акт туристичког инспектора или друга исправа државног органа којом се констатује инсолвентност организатора путовања.</p>
				<p class="clan">Члан 14.</p>
				<p>По пријему пријаве из члана 12. овог правилника давалац гаранције без одлагања приступа утврђивању и процени штете.</p>
				<p>Уколико се утврди да је захтев корисника гаранције путовања основан, давалац гаранције ће у уговореном року, који не може бити дужи од 14 дана, рачунајући од дана подношења пријаве са комплетном документацијом, исплатити накнаду реалног износа потраживања.</p>
				<p>Изузетно, рок за исплату накнаде реалног износа потраживања из става 2. овог члана може се продужити до евидентирања свих корисника гаранције путовања, који остварују право из гаранције путовања по истом основу.</p>
				<p class="clan">Члан 15.</p>
				<p>Висина реалног износа потраживања у случајевима из члана 3. став 1. тачка 1) овог правилника је висина стварних трошкова проистекла из трошкова нужног смештаја, исхране и повратка путника са путовања у место поласка. </p>
				<p>Висина реалног износа потраживања у случајевима из члана 3. став 1. тачка 2) и члана 4. тачка 1) овог правилника је висина средстава уплаћених за уговорено туристичко путовање.</p>
				<p>Висина реалног износа потраживања у случајевима из члана 3. став 1. тачка 3) овог правилника је висина средстава уплаћених за уговорено туристичко путовање, која може бити сразмерно снижена на начин уговорен општим условима путовања.</p>
				<p>Висина реалног износа потраживања у случајевима из члана 3. став 1. тачка 4) и члан 4. тачка 2) овог правилника је износ који представља висину средстава уплаћених за уговорено туристичко путовање, која се може сразмерно умањити у зависности од времена и врсте услуга, које су искоришћене у пероду трајања туристичког путовања. </p>
				<p>Висина реалног износа потраживања доказује се на основу издатог фискалног рачуна или другог документа са бројем којим се потврђује пријем уплате, уговора о путовању, општих услова путовања, посебних рачуна којима се доказују трошкови нужног смештаја, исхране и повратка путника са путовања у место поласка, као и друга документација и евиденција организатора путовања и даваоца гаранције.</p>
				<p>У случају спора у вези са утврђивањем висине накнаде реалног износа потраживања као доказ ће се користити судска пресуда, арбитражна одлука, односно одлука медијатора или друга одлука проистекла из потрошачког и сличног спора. </p>
				<p>Изузетно реалан износ потраживања по кориснику гаранције путовања може бити сразмерно снижен у случају да износ потраживања свих корисника гаранције прекорачујe уговорен укупан лимит покрића.</p>
				<p class="clan">Члан 16.</p>
				<p>У случају да је цена туристичког путовања, за које се активира гаранција путовања, била изражена у страној валути обрачун реалног износа потраживања врши се у динарској противвредности по средњем курсу Народне банке Србије на дан исплате.</p>
				<p>У случају да су трошкови у случају из члана 3. став 1. тачка 1) овог правилника за које се активира гаранција путовања плаћени у страној валути, обрачун реалног износа потраживања врши се у динарској противвредности по средњем курсу Народне банке Србије на дан исплате.</p>
				<p class="clan">Члан 17.</p>
				<p>Гаранција путовања је на снази и у случају ако је дошло до губитка лиценце организатора путовања или њеног брисања из Регистра туризма.</p>
				<p class="clan">Члан 18.</p>
				<p>У случају да је туристичко путовање продато или је започето пoд условима који су важили пре почетка примене овог правилника, у случају накнаде потраживања из чл. 3. и 4. овог правилника, активираће се гаранција путовања која је важила у тренутку закључења уговора о путовању.</p>
				<p class="clan">Члан 19.</p>
				<p>Поступци добијања лиценце започети до дана почетка примене овог правилника окончаће се по одредбама овог правилника.</p>
				<p class="clan">Члан 20.</p>
				<p>Даном почетка примене овог правилника престаје да важи Правилник о врсти и условима гаранције путовања, начину активирања и другим условима које мора да испуни организатор путовања у зависности од врсте организованог путовања („Службени гласник РС”, бр. 50/12 и 44/13).</p>
				<p class="clan">Члан 21.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 25. јануара 2016. године. </p>
				<p class="potpis">Број 110-00-00087/2015-03</p>
				<p class="auto-style2">У Београду, 30. децембра 2015. године </p>
				<p class="auto-style2">Министар,</p>
				<p class="auto-style2"><span class="bold">Расим Љајић, </span>с.р.</p>
	</div>


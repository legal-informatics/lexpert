


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 76. став 14. Закона о основама система образовања и васпитања („Службени гласник РС”, бр. 88/17 и 27/18 – др. закон),</p>
			<p class="Basic-Paragraph">Министар просвете, науке и технолошког развоја доноси</p>
			<p class="odluka-zakon">ПРАВИЛНИК</p>
			<p class="odluka-zakon">о ближим упутствима за утврђивање права на индивидуални образовни план, његову примену и вредновање</p>
			<p class="centar">"Службени гласник РС", број 74 од 5. октобра 2018.</p>
			<p class="bold">Предмет Правилника</p>
			<p class="clan">Члан 1.</p>
			<p class="Basic-Paragraph">Овим правилником прописују се ближа упутства за остваривање права на индивидуални образовни план (у даљем тексту: ИОП), његову примену и вредновање у предшколској установи, основној и средњој школи, (у даљем тексту: установа) коjи има за циљ оптимални развоj детета, ученика и одраслог и његово напредовање и осамостаљивање у вршњачком колективу. </p>
			<p class="Basic-Paragraph">Термини изражени у овом правилнику у граматичком мушком роду подразумевају природни мушки и женски род лица на које се односе.</p>
			<p class="bold">Право на индивидуални образовни план</p>
			<p class="clan">Члан 2.</p>
			<p class="Basic-Paragraph">Право на ИОП има дете, ученик и одрасли коме је потребна додатна подршка због тешкоћа у приступању, укључивању и учествовању у образовању и васпитању, ако те тешкоће утичу на негову добробит, односно остваривање исхода образовања и васпитања или представљају ризик од раног напуштања школовања, и односе се на дете, ученика или одраслог који:</p>
			<p class="Basic-Paragraph">1) има тешкоће у учењу (због специфичних сметњи у учењу или проблема у понашању и емоционалном развоју);</p>
			<p class="Basic-Paragraph">2) има сметње у развоју или инвалидитет (телесне, моторичке, чулне, интелектуалне или сметње из спектра аутизма);</p>
			<p class="Basic-Paragraph">3) потиче, односно живи у социјално нестимулативној средини (социјално, економски, културно, језички сиромашној средини или дуготрајно борави у здравственој, односно социјалној установи);</p>
			<p class="Basic-Paragraph">4) из других разлога остварује право на подршку у образовању.</p>
			<p class="Basic-Paragraph">Право на прилагођен начин образовања по ИОП-у у смислу проширивања и продубљивања садржаја учења има и ученик са изузетним способностима који стиче основно и средње образовање и васпитање.</p>
			<p class="bold">Прикупљање података и формирање документације</p>
			<p class="clan">Члан 3.</p>
			<p class="Basic-Paragraph">Васпитач, наставник, односно стручни сарадник прати развој и процес учења детета, ученика, односно одраслог кроз области: вештине за учење, социјалне и комуникацијске вештине, самосталност и брига о себи.</p>
			<p class="Basic-Paragraph">Ако у поступку праћења васпитач, наставник или стручни сарадник, утврди да постоје физичке, комуникацијске или социјалне препреке које неповољно утичу на добробит и развој детета, ученика, односно одраслог и на очекиване исходе образовања и васпитања, приступа се прикупљању података ради формирања документације у сврху пружања одговарајуће подршке у образовању и васпитању.</p>
			<p class="Basic-Paragraph">Васпитач, наставник, односно стручни сарадник, поред података из става 2. овог члана прикупља податке из различитих извора: од родитеља, односно другог законског заступника (у даљем тексту: родитељ), стручњака ван образовне установе који добро познаје дете, ученика, односно одраслог, од вршњака и самог детета, ученика, односно одраслог, при чему се користе различити инструменти и технике (систематско посматрање активности детета, ученика, односно одраслог у различитим ситуацијама, разговор, тестирање, интервју и упитник за ученика и друге који познају дете, односно ученика. Медицински налази су, по потреби, саставни део документације.</p>
			<p class="Basic-Paragraph">На основу прикупљених података и документације из ст. 2 и 3. овог члана, стручни сарадник координира израду и у сарадњи са васпитачем, односно наставником и родитељем израђује педагошки профил детета, ученика, односно одраслог (у даљем тексту: педагошки профил). </p>
			<p class="Basic-Paragraph">Педагошки профил садржи опис образовне ситуације детета, ученика, односно одраслог и основ је за планирање стратегија васпитача за подршку добробити детету, односно индивидуализованог начина рада са учеником, односно одраслим.</p>
			<p class="bold">Мере индивидуализације </p>
			<p class="clan">Члан 4.</p>
			<p class="Basic-Paragraph">На основу педагошког профила у којем су утврђена подручја у којима је потребна додатна подршка, васпитач, наставник и стручни сарадник планирају мере за отклањање физичких, комуникацијских и социјалних препрека (у даљем тексту: мере индивидуализације).</p>
			<p class="Basic-Paragraph">Мере индивидуализације остварују се путем:</p>
			<p class="Basic-Paragraph">1) разумног прилагођавања простора и услова у којима се одвија активност у предшколској установи, односно настава у школи (отклањање физичких баријера, осмишљавање додатних и посебних облика активности, израде посебног распореда активности итд.);</p>
			<p class="Basic-Paragraph">2) прилагођавања метода рада, наставних средстава и дидактичког материјала, начина давања инструкције и задавања задатака, праћења напредовања, начина усвајања садржаја, провере знања, организације ситуација учења, постављања правила понашања и комуникације и др.</p>
			<p class="Basic-Paragraph">3) измена садржаја активности у васпитној групи, односно садржаја учења и исхода образовања и васпитања.</p>
			<p class="Basic-Paragraph">Мере индивидуализације спроводе се током процеса образовања и васпитања, као саставни део образовно-васпитног рада васпитача, односно наставника, о чему се води педагошка документација.</p>
			<p class="Basic-Paragraph">Планиране мере индивидуализације у установи, уписују се у Образац 3. </p>
			<p class="bold">Предлог за утврђивање права на ИОП</p>
			<p class="clan">Члан 5.</p>
			<p class="Basic-Paragraph">Предлог за утврђивање права на ИОП директору установе подноси тим за инклузивно образовање, на основу процене коју даје васпитач, наставник, стручни сарадник или родитељ, након што су претходно примењиване, евидентиране и вредноване мере индивидуализације.</p>
			<p class="Basic-Paragraph">Предлог из став 1. овог члана садржи наводе и образложене разлоге за подношење предлога за утврђивање права на ИОП, као и доказе о претходно примењеним мерама индивидуализације.</p>
			<p class="Basic-Paragraph">Установа писменим путем обавештава родитеља да је поднет предлог за утврђивање права на ИОП. </p>
			<p class="Basic-Paragraph">Родитељ својим потписом потврђује да је упознат са поднетим предлогом за утврђивање права на ИОП, разлозима за његово подношење и да је сагласан да се приступи изради ИОП-а.</p>
			<p class="Basic-Paragraph">Сагласност родитеља из става 4. овог члана даје се на Обрасцу 6.</p>
			<p class="bold">Садржај ИОП-а</p>
			<p class="clan">Члан 6.</p>
			<p class="Basic-Paragraph">ИОП је посебан акт установе којим се планира додатна подршка у образовању и васпитању детета, ученика, односно одраслог ако мере индивидуализације нису довеле до остваривања добробити детета, односно остваривања исхода образовања и васпитања или до задовољавања образовних потреба ученика са изузетним способностима.</p>
			<p class="Basic-Paragraph">ИОП садржи:</p>
			<p class="Basic-Paragraph">1) податке о детету, ученику односно одраслом и податке о тиму за додатну подршку (Образац 1);</p>
			<p class="Basic-Paragraph">2) педагошки профил детета, ученика, односно одраслог (Образац 2);</p>
			<p class="Basic-Paragraph">3) план мера индивидуализације (Образац 3); </p>
			<p class="Basic-Paragraph">4) персонализовани програм наставе и учења (Образац 4);</p>
			<p class="Basic-Paragraph">5) податке о праћењу и вредновању ИОП-а (Образац 5);</p>
			<p class="Basic-Paragraph">6) сагласност родитеља (Образац 6).</p>
			<p class="Basic-Paragraph">ИОП може да садржи и:</p>
			<p class="Basic-Paragraph">1) план транзиције – план подршке детету и ученику при укључивању у образовање, при преласку на други ниво образовања или при преласку у другу образовну установу; (Образац 7);</p>
			<p class="Basic-Paragraph">2) план превенције раног напуштања образовања за децу и ученике у ризику од раног напуштања школе (Образац 8).</p>
			<p class="Basic-Paragraph">Персонализовани програм наставе и учења из става 2. тачка 4) овог члана доноси се за област у оквиру наставног предмета, један наставни предмет, групу наставних предмета или све наставне предмете за разред који ученик, односно одрасли похађа, као и за ваннаставне активности.</p>
			<p class="Basic-Paragraph">За ученика са изузетним способностима школа доноси прилагођен и обогаћен ИОП, сходно ставу 1. овог члана.</p>
			<p class="Basic-Paragraph">Садржај ИОП-а који се остварује у школи дат је на Обрасцу 1, Обрасцу 2, Обрасцу 3, Обрасцу 4, Обрасцу 5, Обрасцу 6,  Обрасцу 7 и Обрасцу 8.</p>
			<p class="Basic-Paragraph">Садржај ИОП-а који се оствaрује у предшколској установи дат је на Обрасцу 1, Обрасцу 2, Обрасцу 3, Обрасцу 5, Обрасцу 6 и Обрасцу 7.</p>
			<p class="Basic-Paragraph">Образац 1, Образац 2, Образац 3, Образац 4,  Образац 5, Образац 6, Образац 7 и Образац 8 одштампани су уз овај правилник и чине његов саставни део.</p>
			<p class="Basic-Paragraph">Један примерак ИОП-а се доставља родитељу и члановима тима. Појединачни обрасци се, по потреби, достављају свим лицима која су задужена за реализацију у ИОП-у.</p>
			<p class="bold">Врсте ИОП-а</p>
			<p class="clan">Члан 7.</p>
			<p class="Basic-Paragraph">ИОП се израђује према образовним потребама детета, ученика, односно одраслог и може да буде:</p>
			<p class="Basic-Paragraph">1) ИОП1 – прилагођени програм наставе и учења у коме се планира циљ пружања подршке, прилагођавање и обогаћивање простора и услова у којима се учи, прилагођавање метода рада, уџбеника и наставних средстава током образовно-васпитног процеса, односно активности у васпитној групи, њихов распоред као и лица која пружају подршку;</p>
			<p class="Basic-Paragraph">2) ИОП2 – измењени програм наставе и учења у којем се, осим садржаја из става 1. тачкa 1) овог члана, планира прилагођавање исхода образовања и васпитања и прилагођавање садржаја за један, више или за све предмете;</p>
			<p class="Basic-Paragraph">3) ИОП3 – проширен и продубљен програм наставе и учења који се примењује за ученике са изузетним способностима.</p>
			<p class="Basic-Paragraph">Предшколска установа доноси ИОП1, а основна и средња школа ИОП1, ИОП2 и ИОП3.</p>
			<p class="bold">Израда и доношење ИОП-а</p>
			<p class="clan">Члан 8.</p>
			<p class="Basic-Paragraph">Тим за инклузивно образовање, после донете одлуке о прихватању предлога за утврђивање права на ИОП, директору установе предлаже чланове тима за пружање додатне подршке детету,  ученику, односно одраслом (у даљем тексту: Тим).</p>
			<p class="Basic-Paragraph">Директор установе, после добијене писмене сагласности родитеља, односно одраслог, именује Тим.</p>
			<p class="Basic-Paragraph">Тим у предшколској установи чине: васпитач, стручни сарадник, сарадник у предшколској установи, родитељ, а у складу са потребама детета и педагошки асистент и лични пратилац детета. На предлог родитеља, члан Тима може бити и стручњак ван установе који добро познаје дете.</p>
			<p class="Basic-Paragraph">Тим у школи чине: наставник разредне наставе, односно одељенски старешина, предметни наставник, стручни сарадник, родитељ, а у складу са потребама детета и педагошки асистент, односно лични пратилац детета. На предлог родитеља, односно одраслог, члан Тима може бити и стручњак ван установе који добро познаје ученика, односно одраслог.</p>
			<p class="Basic-Paragraph">ИОП израђује Тим на који сагласност даје родитељ, односно други законски заступник.</p>
			<p class="Basic-Paragraph">Доношењу ИОП2 претходи доношење, примена и вредновање ИОП1, сагласност родитеља за прелазак на ИОП2 уз обавезно прибављање мишљења  интерресорне комисије за процену потреба за додатном образовном, здравственом и социјалном подршком.</p>
			<p class="Basic-Paragraph">Уколико родитељ неоправдано одбиjе учешће у изради или давању сагласности на ИОП, установа jе дужна да о томе обавести надлежну установу социjалне заштите у циљу заштите наjбољег интереса детета, односно ученика. </p>
			<p class="Basic-Paragraph">ИОП доноси педагошки колегијум на предлог тима за инклузивно образовање. </p>
			<p class="bold">Примена ИОП-а</p>
			<p class="clan">Члан 9.</p>
			<p class="Basic-Paragraph">ИОП се остварује у оквиру заједничких активности у групи предшколске установе, односно у одељењу школе. Васпитач, односно  наставник при планирању свог рада у групи, односно одељењу, укључује мере и активности предвиђене ИОП-ом.</p>
			<p class="Basic-Paragraph">У остваривању ИОП-а у установи активно учествују сви чланови Тима и сви други који непосредно раде са дететом, учеником, односно одраслим.</p>
			<p class="Basic-Paragraph">Ако примена ИОП-а захтева финансијска средства, установа упућује писмени захтев интерресорној комисији за процену потреба за додатном образовном, здравственом и социјалном подршком детету или ученику.</p>
			<p class="bold">Оцењивање ученика који се образују по ИОП-у</p>
			<p class="clan">Члан 10.</p>
			<p class="Basic-Paragraph">Ученик који се образује по ИОП-у оцењује се на начин и према исходима планираним ИОП-ом, а у складу са посебним законом. </p>
			<p class="Basic-Paragraph">Завршни испит, пријемни испит и матурски испит ученик полаже у складу са законом којим се уређују основе система образовања и васпитања, уз неопходна прилагођавања која предлаже и образлаже тим, а у складу са ИОП-ом. </p>
			<p class="bold">Покретање васпитно-дисциплинског поступка</p>
			<p class="clan">Члан 11.</p>
			<p class="Basic-Paragraph">Када се васпитно-дисциплински поступак покреће за ученика који се образује по ИОП-у, тим за инклузивно образовање и тим за заштиту од дискриминације, насиља, злостављања и занемаривања заједно анализирају да ли је школа спровела мере које су предвиђене ИОП-ом. Овом анализом се утврђује ефекат планираних и предузетих мера и, по потреби, уводе нове мере подршке и мењају стратегије рада са учеником.</p>
			<p class="Basic-Paragraph">За ученика који се образује по ИОП-у, тим за заштиту од дискриминације, насиља, злостављања и занемаривања у сарадњи са тимом за инклузивно образовање сачињава план појачаног васпитног рада, односно план заштите уколико ученик трпи насиље. Том приликом води се рачуна о областима из педагошког профила ученика у којима је ученику потребна подршка.</p>
			<p class="bold">Кретање кроз образовни систем детета, ученика и одраслог који остварују додатну подршку</p>
			<p class="clan">Члан 12.</p>
			<p class="Basic-Paragraph">За свако дете, ученика и одраслог који остварује право на додатну подршку, установа планира и спроведи посебне мере за припрему детета, ученика и одраслог за прелазак у нови циклус, односно ниво образовања, или прелазак у другу установу, као и мере за припрему образовне установе у коју се укључује дете, ученик и одрасли.</p>
			<p class="Basic-Paragraph">Хоризонтална и вертикална проходност подразумева несметано кретање детета, ученика и одраслог кроз систем:</p>
			<p class="Basic-Paragraph">1) укључивање у образовну установу;</p>
			<p class="Basic-Paragraph">2) прелазак са једног нивоа образовања на други;</p>
			<p class="Basic-Paragraph">3) прелазак из установе у установу;</p>
			<p class="Basic-Paragraph">4) прелазак из развојне групе у васпитну групу у предшколском васпитању и образовању, односно из одељења за децу са сметњама у развоју у редовно одељење; </p>
			<p class="Basic-Paragraph">5) завршетак школовања и припреме за самостални живот у заједници.</p>
			<p class="Basic-Paragraph">У циљу припреме установе и остваривања континуитета подршке коју добија дете, ученик и одрасли,  Тим установе коју похађа дете, ученик, односно одрасли jе у обавези да најмање три месеца пре преласка детета, ученика, односно одраслог успостави сарадњу са Тимом установе у којој дете, ученик, односно одрасли наставља да стиче образовање.&nbsp;Сарадња установе траје најмање још три месеца од тренутка укључивања у другу образовну установу.</p>
			<p class="Basic-Paragraph">План транзиције (Образац 7) је саставни део ИОП-а. За спровођење плана транзиције потребна је писана сагласност родитеља.</p>
			<p class="bold">Вредновање и измена ИОП-а</p>
			<p class="clan">Члан 13.</p>
			<p class="Basic-Paragraph">Вредновање ИОП-а врши се ради процене остварености циљева и исхода утврђених ИОП-ом.</p>
			<p class="Basic-Paragraph">Вредновање ИОП-а унутар установе врши Тим према унапред утврђеној динамици у ИОП-у и према насталој потреби, у првој години уписа тромесечно, а у свим наредним годинама на почетку сваког полугодишта, односно радне године. Вредновање ИОП-а се заснива на анализи које мере подршке су биле делотворне и које планиране исходе је достигло дете, ученик, односно одрасли.</p>
			<p class="Basic-Paragraph">На основу вредновања ИОП-а, Тим процењује да ли је за ученика даље потребно: </p>
			<p class="Basic-Paragraph">1) ревидирати постојећи ИОП; </p>
			<p class="Basic-Paragraph">2) писати нови ИОП; </p>
			<p class="Basic-Paragraph">3) укинути ИОП и израдити План мера индивидуализације.</p>
			<p class="Basic-Paragraph">На основу резултата вредновања ИОП-а Тим допуњује педагошки профил у складу са актуелном образовном ситуацијом и израђује предлог измена и допуна ИОП-а. Измена ИОП-а врши се у складу са развојем детета, односно напредовањем ученика и одраслог: ако постигне планиране исходе пре очекиваног рока или не постиже очекиване исходе, односно у другим случајевима када настану промене у понашању и/или у окружењу. </p>
			<p class="Basic-Paragraph">Резултати вредновања се достављају тиму за инклузивно образовање и педагошком колегијуму.</p>
			<p class="Basic-Paragraph">Спољашње вредновање ИОП-а врши просветни саветник, односно саветник спољни сарадник у току стручно-педагошког надзора. У оквиру вршења стручно-педагошког надзора утврђује се испуњеност услова у поступку доношења ИОП-а, вреднује се садржај и примена ИОП-а.</p>
			<p class="Basic-Paragraph">Подаци о резултатима вредновања ИОП-а саставни су део документације ИОП и воде се на Обрасцу број 5. </p>
			<p class="bold">Наставак спровођења, односно престанак потребе за ИОП-ом</p>
			<p class="clan">Члан 14.</p>
			<p class="Basic-Paragraph">На основу вредновања, уз сагласност тима за инклузивно образовање, педагошки колегијум доноси одлуку о даљој примени, изменама и допунама ИОП-а или престанку потребе за ИОП-ом, на предлог тима.</p>
			<p class="Basic-Paragraph">Одлука о наставку спровођења ИОП-а доноси се ако се утврди да планиране активности одговарају потребама детета, ученика, односно одраслог или да се резултати могу очекивати након одређеног периода рада. Време спровођења ИОП-а може се продужити, уз сагласност родитеља, односно сагласност одраслог.</p>
			<p class="Basic-Paragraph">Одлука о престанку потребе за ИОП-ом доноси се ако се утврди да се даљи напредак детета, ученика, односно одраслог може остваривати применом мера индивидуализације, уз претходно прибављено мишљење ученика, односно одраслог, у складу са годинама и зрелошћу.</p>
			<p class="Basic-Paragraph">Одлука из става 3. овог члана доноси се уз сагласност родитеља, односно другог законског заступника детета или ученика, односно сагласност одраслог.</p>
			<p class="bold">Право на заштиту података</p>
			<p class="clan">Члан 15.</p>
			<p class="Basic-Paragraph">Подаци прикупљени од стране тима ради израде ИОП-а морају бити заштићени од злоупотребе и не смеју се користити у друге сврхе без сагласности лица чија је сагласност неопходна за спровођење ИОП-а.</p>
			<p class="Basic-Paragraph">Установа је дужна да обезбеди заштиту података о детету, ученику, односно одраслом.</p>
			<p class="bold">Евиденција и документација ИОП-а</p>
			<p class="clan">Члан 16.</p>
			<p class="Basic-Paragraph">Евиденција о остваривању образовања и васпитања по ИОП-у води се у прописаној евиденцији о васпитно-образовном раду у предшколској установи и образовно-васпитном раду у школи, у складу са законом.</p>
			<p class="Basic-Paragraph">Документација која прати ИОП саставни је део педагошке документације коју води предшколска установа, односно школа. За дете, ученика, односно одраслог који се образује по ИОП-у обавезни део педагошке документације чини и портфолио.</p>
			<p class="clan">Члан 17.</p>
			<p class="Basic-Paragraph">Ступањем на снагу овог правилника престаје да важи Правилник о ближим упутствима за утврђивање права на индивидуални образовни план, његову примену и вредновање („Службени гласник РС”, број 76/10).</p>
			<p class="clan">Члан 18.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-602/2018-04</p>
			<p class="potpis">У Београду, 18. септембра 2018. године</p>
			<p class="potpis">Министар,</p>
			<p class="potpis"><span class="bold">Младен Шарчевић, </span>с.р.</p>
			<p class="clan" style="text-align: right">Прилози</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=426763&amp;regactid=426763" target="_blank">Образац 1 - Лучни подаци и 
			подаци о тиму за подршку</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=426763&amp;regactid=426763" target="_blank">Образац 2 - Педагошки профил</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=426763&amp;regactid=426763" target="_blank">Образац 3 - План мера индивидуализације</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=426763&amp;regactid=426763" target="_blank">Образац 4 - Персонализовани програм 
			наставе и учења</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=426763&amp;regactid=426763" target="_blank">Образац 5 - Праћење и вредновању ИОП-а</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=426763&amp;regactid=426763" target="_blank">Образац 6 - Сагласност родитеља, односно 
			старатеља на ИОП</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/7.html&amp;doctype=reg&amp;abc=cba&amp;eli=true&amp;eliActId=426763&amp;regactid=426763" target="_blank">Образац 7 - План транзиције</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/8.html&amp;doctype=reg&amp;abc=cba&amp;eli=true&amp;eliActId=426763&amp;regactid=426763" target="_blank">Образац 8 - План превенције раног 
			напуштања школе</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/9.html&amp;doctype=reg&amp;abc=cba&amp;eli=true&amp;eliActId=426763&amp;regactid=426763" target="_blank">Мере подршке за ученике под ризиком од 
			раног напуштања образовања</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	font-style: italic;
	text-align: center;
	font-weight: bold;
}
</style>


	<div class="redakcijskipreciscentekst" style="font-size:0.750000187500047rem">
		Редакцијски пречишћен текст</div>
	<p class="broj">&nbsp;</p>
	<p>На основу члана 83. став 1, члана 237. тачка 3) и члана 265. Закона о ваздушном саобраћају („Службени гласник РС”, бр. 73/10 и 57/11),</p>
	<p>Управни одбор Директората цивилног ваздухопловства Републике Србије доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о оперативној дозволи и заједничким правилима за обављање јавног авио-превоза</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", бр. 54 од 29. маја 
	2012, 76 од 29. августа 2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="bold">Предмет правилника </p>
	<p class="clan">Члан 1.</p>
	<p>Овим правилником уређују се услови под којима се издаје, суспендује и ставља ван снаге оперативна дозвола за обављање јавног авио-превоза. 
	</p>
	<p>Преузимање Уредбе Европског парламента и Савета (EЗ) бр. 1008/2008</p>
	<p class="clan">Члан 2.</p>
	<p>Oвим правилником преузима се Уредба Европског парламента и Савета (EЗ) бр. 1008/2008 од 24. септембра 2008. године о заједничким правилима за обављање авио-превоза у Заједници.</p>
	<p>Уредба Европског парламента и Савета (ЕЗ) бр. 1008/2008 даје се у Прилогу овог правилника.</p>
	<p class="bold">Значење израза s</p>
	<p class="clan">Члан 3.</p>
	<p>„<span class="italik">ECAA </span>спoразум” означава 
	<font color="#008000">
	<a target="_blank" href="http://www.e-glasnik.rs/SlGlasnikPortal/viewdoc?uuid=2a0df0c3-30d5-414e-aa93-ee9fae82a33f">
	<font color="#008000">Мултилатерални споразум између Европске заједнице и њених држава чланица, Републике Албаније, Босне и Херцеговине, Републике Бугарске, Републике Хрватске, Бивше Југословенске Републике Македоније, Републике Исланд, Републике Црне Горе, Краљевине Норвешке, Румуније, Републике Србије и Мисије привремене управе Уједињених нација на Косову (у складу са Резолуцијом Савета безбедности УН 1244 од 10. јуна 1999) о успостављању Заједничког европског ваздухопловног подручја</font></a></font>.</p>
	<p>Појмови „Заједница”, „прописи Заједнице”, „Уговор о оснивању Европске заједнице” (Уговор), „аеродром Заједнице”, „Службени лист Европске уније”, „авио-превозилац Заједнице” и „држава чланица” који се користe у Прилогу овог правилника тумаче се сагласно тачкама 2. и 3. Анекса II 
	<span class="italik">ECAA</span> споразума и одговарајућим одредбама Лисабонског уговора којим се мења и допуњава Уговор о Европској унији и Уговор о оснивању Европске заједнице.</p>
	<p>Одредбе о приступу линијама из Поглавља III Уредбе Европског парламента и Савета (ЕЗ) бр. 1008/2008 тумаче се у складу са правима која произилазе из транзиционих аранжмана утврђених у Протоколу VI Анекса V ЕСАА споразума. 
	</p>
	<p>Појмови „орган надлежан за издавање дозволе”, „надлежни орган” „национални орган” и „орган надлежан за 
	<span class="italik">AOC</span>”, који се користе у Уредби Европског парламента и Савета (ЕЗ) бр. 1008/2008, у Републици Србији означавају Директорат цивилног ваздухопловства Републике Србије.</p>
	<p>Мере за заштиту животне средине из члана 20. Уредбе Европског парламента и Савета (ЕЗ) бр. 1008/2008 предузима министарство надлежно за послове животне средине, у складу са чланом 93. Закона о ваздушном саобраћају.</p>
	<p>Упућивање на Уредбу 785/2004 у прилогу овог правилника тумачи се у Републици Србији као позивање на релевантне одредбе закона којим је уређено обавезно осигурање у саобраћају.</p>
	<p>Под доказом о доброј репутацији који се наводи у прилогу овог правилника (члан 7) подразумева се уверењe да против лица није покренута истрага нити подигнута оптужница, односно да није покренут кривични поступак, као и потврда да лицу није изречена санкција за кривично дело, привредни преступ или за поновљени прекршај у ваздушном саобраћају. Поменуте исправе захтевају се за одговорног руководиоца 
	<span class="italik">(accountable manager), </span>руководиоца квалитета 
	<span class="italik">(quality manager)</span>, као и именована одговорна лица 
	<span class="italik">(post holders)</span> за летачку делатност, одржавање ваздухоплова, обуку ваздухопловног особља и земаљску делатност авио-превозиоца.</p>
	<p>Под појмом „авио-превоз” подразумева се јавни авио-превоз.</p>
	<p>Израз „пружање услуга у јавном интересу” односи се на превоз на линији у јавном интересу.</p>
	<p>Остали изрази који се користе у овом правилнику имају значења која су им дата у члану 2. Уредбе Европског парламента и Савета (ЕЗ) бр. 1008/2008 из Прилога овог правилника.</p>
	<p class="bold">Прелазна одредба</p>
	<p class="clan">Члан 4. </p>
	<p>Авио-превозиоци који поседују важећу потврду о оспособљености за обављање јавног авио-превоза издату пре почетка примене овог правилника, дужни су да се ускладе са одредбама овог правилника које се односе на оперативну дозволу 
	<b>до почетка његове примене*</b>.</p>
	<p><span style="font-weight: 400">*Службени гласник РС, број 76/2013</span></p>
	<p class="bold">Престанак важења других прописа</p>
	<p class="clan">Члан 5. </p>
	<p class="auto-style1"><i>Брисан је (види члан 2. Правилника - 76/2013-49)</i></p>
	<p class="auto-style1" style="text-align: left"><i>НАПОМЕНА ИЗДАВАЧА: 
	Ранијим чланом 5. био је прописан престанак важења Правилника о одређивању 
	цена у јавном авио-превозу унутар Заједнице („Службени гласник РС“, број 
	2/2011) и чланова 3. до 12. Правилника о условима и поступку издавања 
	уверења о оспособљености за обављање јавног авио-транспорта („Службени 
	гласник РС“, бр. 33/2008, 39/2009 и 14/2010). Брисањем овог члана, изражена 
	је намера доносиоца да се ти прописи и даље примењују.</i></p>
	<p class="bold">Ступање на снагу</p>
	<p class="clan" style="font-weight: bold">Члан 6.*</p>
	<p><b>Прилог правилника ће се примењивати од испуњења услова предвиђених за 
	други транзициони период у примени </b><span class="auto-style2">ЕСАА</span><b> 
	споразума, односно од приступања Републике Србије Европској унији, у 
	зависности од тога шта је раније, изузев члана 2. тач. 7), 10), 11), 13), 
	14), 18) и 19) и чл. 22, 23, 24. и 26. Прилога који се примењују од дана 
	ступања на снагу овог правилника.*</b></p>
	<p class="clan" style="text-align: left"><span style="font-weight: 400">*Службени гласник РС, број 
	76/2013</span></p>
	<p>&nbsp;</p>
	<p class="potpis" style="line-height: 150%; margin-top: 0">Број 1/0-01-0002/2012-0006</p>
	<p class="potpis" style="line-height: 150%; margin-top: 0">У Београду, 4. маја 2012. године</p>
	<p class="potpis" style="line-height: 150%; margin-top: 0">
	<span class="bold">Управни одбор</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">
	<span class="bold">Милутин Мркоњић,</span> с.р.</p>
	<p class="potpis" style="line-height: 150%; margin-top: 0">
	&nbsp;</p>
	<p class="bold">ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА</p>
	<p class="auto-style1" style="font-style: italic">Правилник о изменама 
	Правилника о оперативној дозволи и заједничким правилима за обављање јавног 
	авио-превоза: "Службени гласник РС", број 76/2013-49</p>
	<p class="clan" style="font-weight: bold">Члан 4.</p>
	<p><b>Овај правилник ступа на снагу наредног дана од дана објављивања у 
	„Службеном гласнику Републике Србије”.</b></p>
	<p>&nbsp;</p>
	<p class="bold">&nbsp;</p>
	<p class="bold" style="text-align: right">ПРИЛОГ</p>
	<p class="bold">Уредба Европског парламента и Савета (EЗ) бр. 1008/2008 од 24. септембра 2008. године о заједничким правилима за обављање авио-превоза у Заједници</p>
	<p class="spacija">ПОГЛАВЉЕ I</p>
	<p class="clan">ОПШТЕ ОДРЕДБЕ</p>
	<p class="bold">Предмет</p>
	<p class="clan">Члан 1.</p>
	<p>Овом уредбом уређује се издавање дозвола авио-превозиоцима Заједнице, право авио-превозилаца Заједнице да пружају услуге авио-превоза унутар Заједнице и одређивање цена услуга авио-превоза унутар Заједнице.</p>
	<p class="bold">Дефиниције</p>
	<p class="clan">Члан 2.</p>
	<p>Поједини изрази који се користе у овој уредби имају следеће значење:</p>
	<p>1)<span class="italik"> оперативна дозвола </span>(<span class="italik">operating licence</span>) означава дозволу коју орган надлежан за издавање дозволе издаје предузећу и којом се предузећу допушта да обавља авио-превоз као што је наведено у оперативној дозволи;</p>
	<p>2) <span class="italik">орган надлежан за издавање дозволе</span> (<span class="italik">competent licensing authority</span>) означава орган државе чланице који је надлежан да издаје, одбије издавање, стави ван снаге или суспендује оперативну дозволу сагласно поглављу II ове уредбе;</p>
	<p>3) <span class="italik">предузеће</span> (<span class="italik">undertaking</span>) означава свако физичко или правно лице, независно од тога да ли стиче добит или не, или сваки службени орган, независно од тога да ли има правну способност или не;</p>
	<p>4) <span class="italik">авио-превоз</span> (<span class="italik">air service</span>) означава лет или серију летова којима се превозе путници, роба и/или пошта, за накнаду и/или закупнину;</p>
	<p>5) <span class="italik">лет </span>означава одлазак са одређеног аеродрома према одређеном аеродрому крајњег одредишта;</p>
	<p>6) <span class="italik">локални лет</span> означава лет који не обухвата превоз путника, поште и/или робе између различитих аеродрома и/или других допуштених тачака за слетање;</p>
	<p>7) <span class="italik">аеродром </span>означава сваку површину у држави чланици која је посебно прилагођена за одвијање авио-превоза;</p>
	<p>8) <span class="italik">потврда о оспособљености за обављање јавног авио-превоза</span> (<span class="italik">AOC</span>) означава сертификат који се издаје предузећу и којим се потврђује да је оно професионално оспособљено и организовано на начин који омогућава безбедно обављање делатности наведених у сертификату, као што је то предвиђено у одговарајућим прописима Заједнице или у националним прописима, у зависности шта је применљиво;<span class="italik">
	</span></p>
	<p>9)<span class="italik"> стварна контрола</span> (<span class="italik">effective control</span>) означава однос успостављен правима, уговорима или другим средствима, који посебно или заједно, и уз уважавање релевантних чињеница или закона, дају могућност непосредног или посредног одлучујућег утицаја на предузеће, а посебно путем:</p>
	<p>(а) права на коришћење целокупне имовине предузећа или њеног дела;</p>
	<p>(б) права или уговора који дају одлучујући утицај на састав, гласање или одлуке органа предузећа или на други начин дају одлучујући утицај на вођење пословања предузећа; 
	</p>
	<p>10) <span class="italik">авио-превозилац </span>(<span class="italik">air carrier</span>) означава предузеће које има важећу оперативну дозволу или њен еквивалент;</p>
	<p>11)<span class="italik"> авио-превозилац Заједнице</span> означава авио-превозиоца који има важећу оперативну дозволу издату од органа надлежног за издавање дозволе, сагласно поглављу II ове уредбе;</p>
	<p>12) <span class="italik">пословни план</span> (<span class="italik">business plan</span>) означава детаљан опис планираних пословних активности авио-превозиоца за одређени период, поготову у погледу очекиваног развоја тржишта и планираних улагања, заједно са финансијским и економским последицама ових активности;</p>
	<p>13) <span class="italik">авио-превоз унутар Заједнице</span> означава услуге авио-превоза које се пружају унутар Заједнице;</p>
	<p>14) <span class="italik">саобраћајно право </span>означава право на пружање услуга авио-превоза између два аеродрома Заједнице;</p>
	<p>15) <span class="italik">продаја седишта</span> означава продају седишта непосредно јавности од стране авио-превозиоца, његовог овлашћеног заступника (агента) или закупца ваздухоплова, без везане продаје других услуга као што је смештај;</p>
	<p>16) <span class="italik">редован авио-превоз </span>(<span class="italik">scheduled air service</span>) означава серију летова са свим следећим особинама:</p>
	<p>(а) на сваком лету, седишта или капацитети за превоз робе и/или поште доступни су широј јавности за појединачну куповину (непосредно од авио-превозиоца или од његових овлашћених заступника);</p>
	<p>(б) превоз се одвија између два иста или више истих аеродрома:</p>
	<p>– према објављеном реду летења, или</p>
	<p>– са летовима који су толико редовни или учестали, да су препознатљиви као систематична серија летова;</p>
	<p>17)<span class="italik"> капацитет</span> означава број седишта или корисног простора који су доступни широј јавности у редовном авио-превозу током одређеног периода;</p>
	<p>18)<span class="italik"> цене авио-превоза</span> (<span class="italik">air fares</span>) означавају цене изражене у еврима или локалној валути, које се плаћају авио-превозиоцима, њиховим заступницима или другим продавцима карата за превоз путника у авио-превозу, и услове под којима ове цене важе, укључујући накнаду и услове који су понуђени заступнику и осталим помоћним службама;</p>
	<p>19) <span class="italik">тарифе (air rates) </span>означавају цене изражене у еврима или локалној валути које се плаћају за превоз робе и услове под којима ове цене важе, укључујући накнаду и услове који су понуђени заступнику и осталим помоћним службама;</p>
	<p>20)<span class="italik"> предметна држава чланица (Member State(s) concerned)</span> означава државу чланицу или чланице у којима или између којих се обавља авио-превоз; 
	</p>
	<p>21) <span class="italik">инволвирана</span> <span class="italik">држава чланица 
	</span>(<span class="italik">Member State(s) involved</span>) означава предметну државу чланицу и државу чланицу у којој је авио-превозиоцу који обавља авио-превоз, издата оперативна дозвола;</p>
	<p>22) <span class="italik">конурбација</span> <span class="italik">(conurbation</span>) означава урбану област која се састоји од више места и градова који су се, ширењем и повећањем броја становника, физички спојили у једну непрекинуту насељену целину;</p>
	<p>23) <span class="italik">извештај о пословању </span>означава детаљан извештај о приходима и расходима авио-превозиоца за одређени период, заједно са разграничењем пословања на делатности повезане са авио-превозом и на друге делатности, и на новчане и неновчане елементе; 
	</p>
	<p>24) <span class="italik">уговор о закупу ваздухоплова без посаде</span> (<span class="italik">dry lease agreement</span>) означава уговор између предузећа по коме се ваздухоплов користи под 
	<span class="italik">AOC</span> закупца;</p>
	<p>25) <span class="italik">уговор о закупу ваздухоплова са посадом</span> (<span class="italik">wet lease agreement</span>) означава уговор између авио-превозилаца по коме се ваздухоплов користи под 
	<span class="italik">AOC</span> закуподавца; </p>
	<p>26)<span class="italik"> седиште предузећа</span> означава главну управу или канцеларију авио-превозиоца Заједнице коју је он регистровао у држави чланици, у којој се одвијају основне финансијске функције и оперативни надзор авио-превозиоца Заједнице, укључујући обезбеђивање континуиране пловидбености.</p>
	<p class="spacija">ПОГЛАВЉЕ II</p>
	<p class="clan">ОПЕРAТИВНА ДОЗВОЛА</p>
	<p class="bold">Оперативна дозвола</p>
	<p class="clan">Члан 3.</p>
	<p>1. Ни једном предузећу основаном у Заједници није дозвољено да ваздушним путем превози путнике, пошту и/или робу за накнаду и/или закупнину ако му није издата одговарајућа оперативна дозвола.</p>
	<p>Предузеће које испуњава захтеве из овог поглавља има право да добије оперативну дозволу. 
	</p>
	<p>2. Орган надлежан за издавање дозволе неће издати нити оставити на снази оперативну дозволу ако није испуњен било који захтев из овог поглавља. 
	</p>
	<p>3. Не доводећи у питање друге важеће прописе Заједнице и националног или међународног права, следеће категорије авио-превоза не подлежу издавању оперативне дозволе:</p>
	<p>(a) авио-превоз који се обавља ваздухопловима без мотора или ултралаким ваздухопловима с мотором; 
	</p>
	<p>(б) локални летови.</p>
	<p class="bold">Услови за издавање оперативне дозволе</p>
	<p class="clan">Члан 4.</p>
	<p>Орган државе чланице надлежан за издавање дозволе издаје оперативну дозволу предузећу:</p>
	<p>(а) ако је његово седиште у тој држави чланици;</p>
	<p>(б) ако има важећи <span class="italik">AOC</span> који је издао национални орган оне исте државе чланице чији орган надлежан за издавање дозволе јесте одговоран за издавање, одбијање издавања, стављање ван снаге или суспензију оперативне дозволе авио-превозиоца Заједнице;</p>
	<p>(ц) располаже једним или више ваздухоплова на основу власништва или уговора о закупу ваздухоплова без посаде;</p>
	<p>(д) ако је обављање авио-превоза његова претежна делатност, самостално или у комбинацији с другом комерцијалном делатношћу ваздухоплова или поправком и одржавањем ваздухоплова; 
	</p>
	<p>(е) ако његова структура омогућава органу надлежном за издавање дозволе да примени одредбе овог поглавља; 
	</p>
	<p>(ф) ако државе чланице и/или држављани држава чланица имају у власништву више од 50% предузећа и стварно га контролишу, непосредно или посредно путем једног или више посредних предузећа, изузев ако друкчије није предвиђено споразумом између треће државе и Заједнице;</p>
	<p>(г) који испуњава финансијске услове који су предвиђени у члану 5. ове уредбе;</p>
	<p>(х) који испуњава захтеве у вези са осигурањем који су предвиђени у члану 11. ове уредбе и у Уредби (EЗ) бр. 785/2004;</p>
	<p>(и) који је усклађен са одредбама о доброј репутацији, предвиђеним у члану 7. ове уредбе.</p>
	<p class="bold">Финансијски услови за издавање оперативне дозволе</p>
	<p class="clan">Члан 5.</p>
	<p>1. Орган надлежан за издавање дозволе детаљно процењује да ли предузеће које по први пут захтева издавање оперативне дозволе, може да покаже да је:</p>
	<p>(a) 24 месеца од почетка пословања способно да стално испуњава своје стварне и могуће обавезе које се заснивају на реалним проценама; 
	</p>
	<p>(б) у прва три месеца од почетка пословања способно да покрије своје фиксне и оперативне трошкове настале у пословању према пословном плану, који се заснивају на реалним проценама, при чему се не узимају у обзир приходи од пословања.</p>
	<p>2. Ради процене из става 1. овог члана, сваки подносилац захтева прилаже пословни план за најмање прве три године пословања. У њему се детаљно наводе финансијске везе подносиоца захтева са другим комерцијалним делатностима у којима он учествује, непосредно или преко повезаних предузећа. Подносилац захтева такође наводи све неопходне податке, а пре свега оне који су наведени у тачки 1. Анекса I ове уредбе.</p>
	<p>3. Одредбе ставова 1. и 2. овог члана не примењују се на предузеће које захтева оперативну дозволу ради обављања делатности ваздухопловима с мање од 10 тона максималне масе на полетању (<span class="italik">MTOМ</span>) и/или с мање од 20 седишта. Оно мора да покаже да је његов нето капитал најмање 100.000 евра или да, на захтев органа надлежног за издавање дозволе, приложи све податке потребне за процену из става 1. овог члана, посебно податке из тачке 1. Анекса I ове уредбе.</p>
	<p>Независно од тога, орган надлежан за издавање дозволе може да примени ставове 1. и 2. овог члана на предузеће које захтева оперативну дозволу на основу претходног подстава, ако оно намерава да обавља редован авио-превоз или ако његов промет премашује 3.000.000 евра годишње.</p>
	<p class="bold">Потврда о оспособљености за обављање јавног авио-превоза</p>
	<p class="clan">Члан 6.</p>
	<p>1. Издавање и стално важење оперативне дозволе у сваком тренутку зависи од поседовања важеће потврде о оспособљености за обављање јавног авио-превоза (<span class="italik">AOC) 
	</span>у коме се наводе делатности обухваћене оперативном дозволом.</p>
	<p>2. Промена <span class="italik">AOC </span>авио-превозиоца Заједнице уноси се, по потреби, у његову оперативну дозволу.</p>
	<p class="bold">Доказ о доброј репутацији (Proof of good repute)</p>
	<p class="clan">Члан 7.</p>
	<p>1. Кад се за издавање оперативне дозволе захтева доказ да лица која стално и ефективно треба да управљају делатностима предузећа имају добру репутацију или да над њима није отворен стечај, орган надлежан за издавање дозволе прихвата, у погледу држављана држава чланица, као довољан доказ документе које су издали надлежни органи матичне државе чланице или државe чланицe у којој лице има пребивалиште и који показују да су ови захтеви испуњени.</p>
	<p>2. Кад матична држава чланица или држава чланица у којој лице има пребивалиште не издаје документе из става 1. овог члана, њих може да замени изјава под заклетвом или – кад држава чланица нема правила која предвиђају изјаву под заклетвом – свечана изјава коју лице даје пред надлежним судом или органом управе или, ако је то примењиво, пред бележником или квалификованим струковним удружењем матичне државе чланице или државе чланице у којој лице има пребивалиште. Ови органи, бележник или квалификовано струковно удружење издају уверење о веродостојности изјаве дате под заклетвом или свечане изјаве.</p>
	<p>3. Орган надлежан за издавање дозволe може захтевати да се документи и уверења из ст. 1. и 2. овог члана приложе најкасније три месеца од датума кад су издати.</p>
	<p class="bold">Важење оперативне дозволе</p>
	<p class="clan">Члан 8.</p>
	<p>1. Оперативна дозвола важи све док је авио-превозилац Заједнице усаглашен са захтевима из овог поглавља.</p>
	<p>Авио-превозилац Заједнице мора увек бити способан да, на захтев органа надлежног за издавање дозволе, покаже да испуњава све захтеве из овог поглавља.</p>
	<p>2. Орган надлежан за издавање дозволе пажљиво прати усаглашеност са захтевима из овог поглавља. У сваком случају, он проверава усаглашеност са овим захтевима у следећим случајевима:</p>
	<p>(а) две године од издавања нове оперативне дозволе;</p>
	<p>(б) кад се сумња на постојање могућег проблема; или</p>
	<p>(ц) на захтев Комисије. </p>
	<p>Кад орган надлежан за издавање дозволе посумња да финансијски проблеми авио-превозиоца Заједнице могу неповољно да утичу на безбедност његове делатности, он о томе одмах обавештава орган надлежан за 
	<span class="italik">AOC</span>.</p>
	<p>3. Оперативна дозвола поново се подноси на одобравање кад авио-превозилац Заједнице: 
	</p>
	<p>(а) не започне обављање превоза у току шест месеци од кад му је издата оперативна дозвола;</p>
	<p>(б) престане да обавља превоз на време дуже од шест месеци; или</p>
	<p>(ц) стекне оперативну дозволу на основу члана 5. став 3. подстав 1. ове уредбе, а намерава да обавља превоз ваздухопловом који прелази величину наведену у члану 5. став 3. ове уредбе или ако више не испуњава финансијске услове из тог става.</p>
	<p>4. Авио-превозилац Заједнице доставља органу надлежном за издавање дозволе своје завршне финансијске извештаје с мишљењем ревизора, најкасније у року од шест месеци од последњег дана предметне финансијске године, изузев ако националним прописима није друкчије одређено. Током прве две године обављања авио-превоза од стране авио-превозиоца Заједнице, подаци из тачке 3. Анекса I ове уредбе достављају се органу надлежном за издавање дозволе, на његов захтев.</p>
	<p>Орган надлежан за издавање дозволе може увек, на основу потребних података који су му достављени на његов захтев, да процени финансијску успешност авио-превозиоца Заједнице коме је издао оперативну дозволу. Као део ове процене, авио-превозилац Заједнице ажурира податке из тачке 3. Анекса I ове уредбе и доставља их, на захтев, органу надлежном за издавање дозволе. 
	</p>
	<p>5. Авио-превозилац Заједнице обавештава орган надлежан за издавање дозволе:</p>
	<p>(a) унапред o планираном обављању авио-превоза на континенту или у региону света где претходно није обављао авио-превоз, и о свакој другој битној промени у обиму својих делатности, укључујући, али не ограничавајући се на промене типа или број ваздухоплова које користи; 
	</p>
	<p>(б) унапред о сваком намераваном спајању или преузимању;</p>
	<p>(ц) у року од 14 дана о свакој промени својине на било ком појединачном уделу који представља 10% или више од укупног удела у авио-превозиоцу Заједнице или његовом матичном предузећу или крајњој холдинг компанији.</p>
	<p>6. Ако орган надлежан за издавање дозволе сматра да промене о којима је обавештен према ставу 5. овог члана значајно утичу на финансијско стање авио-превозиоца Заједнице, он захтева да му се поднесе ревидирани пословни план, који садржи предметне промене и обухвата период од најмање 12 месеци од датума његовог спровођења, као и податке из тачке 2. Анекса I ове уредбе и податке који се достављају према ставу 4. овог члана.</p>
	<p>Орган надлежан за издавање дозволе доноси одлуку о ревидираном пословном плану у погледу тога да ли авио-превозилац Заједнице може да испуни своје постојеће и могуће обавезе током овог периода од 12 месеци. Он одлуку доноси најкасније за три месеца пошто прими све потребне информације. 
	</p>
	<p>7. Орган надлежан за издавање дозволе одлучује да ли авио-превозилац Заједнице треба поново да поднесе на одобравање оперативну дозволу у случају промене једног или више елемената који имају утицаја на његов правни положај, посебно код спајања или преузимања.</p>
	<p>8. Одредбе ставова 4, 5. и 6. овог члана не примењују се на авио-превозиоце Заједнице који искључиво обављају авио-превоз ваздухопловима с мање од 10 тона 
	<span class="italik">MTOM</span> и/или с мање од 20 седишта. Они увек морају да буду способни да покажу да је њихов нето капитал најмање 100.000 евра или да, на захтев органа надлежног за издавање дозволе, доставе податке потребне за процену из члана 9. став 2. ове уредбе.</p>
	<p>Орган надлежан за издавање дозволе може, ипак, да примени ставове 4, 5. и 6. овог члана на авио-превозиоце Заједнице којима је издао оперативну дозволу, ако они обављају редован авио-превоз или ако њихов промет премашује 3.000.000 евра годишње.</p>
	<p class="bold">Суспензија и стављање ван снаге оперативне дозволе</p>
	<p class="clan">Члан 9.</p>
	<p>1. Орган надлежан за издавање дозволе може увек да процени финансијскo стање авио-превозиоца коме је издао оперативну дозволу. На основу ове процене, он суспендује или ставља ван снаге оперативну дозволу ако више није уверен да авио-превозилац Заједнице може да испуни своје постојеће и могуће обавезе током периода од 12 месеци. Орган надлежан за издавање дозволе може, ипак, да изда привремену оперативну дозволу на време које не прелази 12 месеци, док траје финансијска реорганизација авио-превозиоца Заједнице, под условом да безбедност није угрожена, да привремена дозвола, по потреби, одражава све промене у 
	<span class="italik">AOC</span> и да је могућност да се у овом периоду задовољавајуће оконча финансијска реорганизација реална.</p>
	<p>2. Кад постоје јасни показатељи финансијских тешкоћа или кад је над авио-превозиоцем Заједнице отворен стечајни или други сличан поступак, орган надлежан за издавање дозволе, који је издао оперативну дозволу, без одлагања детаљно процењује финансијско стање авио-превозиоца и на основу својих налаза преиспитује статус оперативне дозволе сагласно овом члану у року од три месеца.</p>
	<p>Орган надлежан за издавање дозволе обавештава Комисију о својим одлукама које се односе на статус оперативне дозволе. 
	</p>
	<p>3. Кад се не достави завршни финансијски извештај с мишљењем ревизора из члана 8. став 4. ове уредбе у року који је наведен у том члану, орган надлежан за издавање дозволе одмах захтева да му авио-превозилац Заједнице достави завршни финансијски извештај с мишљењем ревизора.</p>
	<p>Ако авио-превозилац не достави завршни финансијски извештај с мишљењем ревизора у року од месец дана, оперативна дозвола може да буде суспендована или стављена ван снаге.</p>
	<p>4. Орган надлежан за издавање дозволе суспендује или ставља ван снаге оперативну дозволу ако му авио-превозилац Заједнице, намерно или из немара, достави нетачне податке, а који су од суштинског значаја.</p>
	<p>5. Ако је <span class="italik">AOC</span> авио-превозиоца Заједнице суспендован или стављен ван снаге, орган надлежан за издавање дозволе одмах суспендује или ставља ван снаге његову оперативну дозволу.</p>
	<p>6. Орган надлежан за издавање дозволе може да суспендује или стави ван снаге оперативну дозволу авио-превозиоца Заједнице ако он више не испуњава захтеве о доброј репутацији из члана 7. ове уредбе.</p>
	<p class="bold">Одлуке о оперативним дозволама</p>
	<p class="clan">Члан 10.</p>
	<p>1. Орган надлежан за издавање дозволе доноси одлуку о захтеву што пре, а најкасније у року од три месеца од кад су му поднесени сви неопходни подаци, узимајући у обзир све расположиве доказе. Одлука се доставља подносиоцу захтева. Одлука којом се захтев одбија садржи разлоге за то.</p>
	<p>2. Орган надлежан за издавање дозволе објављује поступак по коме се издају, суспендују или стављају ван снаге оперативне дозволе и о томе обавештава Комисију.</p>
	<p>3. Списак одлука које доносе органи надлежни за издавање дозвола, а којима се издају, суспендују или стављању ван снаге оперативне дозволе, годишње се објављује у „Службеном листу Европске уније”.</p>
	<p class="bold">Захтеви у вези са осигурањем</p>
	<p class="clan">Члан 11.</p>
	<p>Независно од Уредбе (EЗ) бр. 785/2004, авио-превозилац се осигурава од одговорности за штету у вези са поштом у случају удеса.</p>
	<p class="bold">Регистрација</p>
	<p class="clan">Члан 12.</p>
	<p>1. Не доводећи у питање члан 13. став 3. ове уредбе, ваздухоплов који користи авио-превозилац Заједнице мора да се, према избору државе чланице чији надлежни орган издаје оперативну дозволу, упише у њен национални регистар или унутар Заједнице.</p>
	<p>2. Сагласно ставу 1. овог члана и сходно важећим прописима надлежни орган прихвата, без икакве дискриминације по основу таксе и без одлагања, упис у свој национални регистар ваздухоплова у власништву држављана других држава чланица и пренос из ваздухопловног регистра других држава чланица. За пренос ваздухоплова не плаћа се додатна такса уз таксу која се редовно плаћа за регистрацију ваздухоплова.</p>
	<p class="bold">Закуп ваздухоплова</p>
	<p class="clan">Члан 13.</p>
	<p>1. Не доводећи у питање члан 4. тачку (ц) ове уредбе, авио-превозилац Заједнице може да располаже са једним или са више ваздухоплова на основу уговора о закупу ваздухоплова с посадом или без ње. Авио-превозиоци Заједнице слободно обављају авио-превоз ваздухопловом закупљеним с посадом који је регистрован у Заједници, изузев ако би то довело до угрожавања безбедности. Комисија обезбеђује да примена ове одредбе буде разумна, сразмерна и заснована на безбедносним разматрањима. 
	</p>
	<p>2. Уговор о закупу без посаде у коме је авио-превозилац Заједнице уговорна страна или уговор о закупу са посадом у коме је авио-превозилац Заједнице закупац ваздухоплова с посадом подлеже претходном одобрењу сагласно важећим прописима Европске заједнице или националним прописима који уређују безбедност у ваздухопловству.</p>
	<p>3. Пре него што од другог предузећа закупи ваздухоплов са посадом који је регистрован у трећој држави, авио-превозилац Заједнице мора да прибави од органа надлежног за издавање дозволе претходно одобрење за обављања авио-превоза. Орган надлежан за издавање дозволе може да изда одобрење:</p>
	<p>(а) ако авио-превозилац Заједнице на задовољавајући начин покаже надлежном органу да су испуњени сви стандарди безбедности који су еквивалентни оним које одређују прописи Заједнице или национални прописи; 
	</p>
	<p>(б) ако је испуњен један од следећих услова: </p>
	<p>(i) ако авио-превозилац Заједнице покаже да ову врсту закупа налажу ванредне потребе, кад одобрење може да се изда на период од највише седам месеци и да се обнови још једном на период од највише седам месеци;</p>
	<p>(ii) ако авио-превозилац Заједнице покаже да је закуп неопходан да би се задовољиле сезонске потребе за капацитетима, које не могу адекватно да се задовоље закупом ваздухоплова који је регистрован у Заједници, у ком случају одобрење може да се обнови; или</p>
	<p>(iii) ако авио-превозилац Заједнице покаже да је закуп неопходан да би се премостиле оперативне тешкоће, а није могуће или није оправдано да се закупи ваздухоплов који је регистрован у Заједници, у ком случају се одобрење издаје на одређено време, стриктно потребно да се премосте тешкоће.</p>
	<p>4. Надлежни орган може да уз одобрење одреди услове. Ови услови чине саставни део уговора о закупу ваздухоплова с посадом. 
	</p>
	<p>Надлежни орган може одбити да изда одобрење ако између предметне државе чланице или Заједнице и треће државе у којој је закупљени ваздухоплов с посадом регистрован нема узајамности у погледу уговора о закупу ваздухоплова с посадом.</p>
	<p>Надлежни орган обавештава предметне државе чланице о одобрењу које је издао за закуп ваздухоплова с посадом, који је регистрован у трећој држави.</p>
	<p class="bold">Право на саслушање</p>
	<p class="clan">Члан 14.</p>
	<p>Орган надлежан за издавање дозволе обезбеђује да, при доношењу одлуке о суспензији или стављању ван снаге оперативне дозволе авио-превозиоцу Заједнице, овај има право да буде саслушан, узимајући у обзир потребу за хитним поступком у неким случајевима.</p>
	<p class="spacija">ПОГЛАВЉЕ III</p>
	<p class="clan">ПРИСТУП ЛИНИЈАМА</p>
	<p class="bold">Авио-превоз унутар Заједнице </p>
	<p class="clan">Члан 15.</p>
	<p>1. Авио-превозиоци Заједнице имају право да обављају авио-превоз унутар Заједнице.</p>
	<p>2. Држава чланица никаквом дозволом или одобрењем не условљава право авио-превозиоца Заједнице да обавља авио-превоз унутар Заједнице. Државе чланице не захтевају од авио-превозилаца Заједнице да доставе било која документа или податке које су они већ доставили органу надлежном за издавање дозволе, ако ове податке оне могу благовремено да прибаве од органа надлежног за издавање дозволе.</p>
	<p>3. Ако Комисија путем података прибављених применом члана 26. став 2. ове уредбе утврди да оперативна дозвола која је издата авио-превозиоцу Заједнице није усклађена са захтевима из ове уредбе, она прослеђује свој налаз органу надлежном за издавање дозволе, који у року од 15 радних дана доставља своје коментаре Комисији. 
	</p>
	<p>Ако после разматрања коментара органа надлежног за издавање дозволе утврди да оперативна дозвола није усклађена, или ако не прими коментар органа надлежног за издавање дозволе, Комисија, према поступку који је предвиђен у члану 25. став 2. ове уредбе, доноси одлуку којом од органа надлежног за издавање дозволе захтева да предузме одговарајуће корективне мере или да суспендује или стави ван снаге оперативну дозволу. 
	</p>
	<p>У одлуци се одређује датум до кога орган надлежан за издавање дозволе мора да предузме корективне мере или акције. Ако оне до тада не буду предузете, авио-превозилац Заједнице не може да остварује своја права из става 1. овог члана.</p>
	<p>Авио-превозилац Заједнице може да настави да остварује своја права из става 1. овог члана када орган надлежан за издавање дозволе обавести Комисију да су корективне мере предузете и да је он потврдио њихово предузимање.</p>
	<p>4. При обављању авио-превоза унутар Заједнице авио-превозиоцу Заједнице допуштено је да комбинује авио-превоз и да закључи аранжмане о подели кода (<span class="italik">code sharing arrangements</span>), при чему се не доводи у питање примена прописа Заједнице о конкуренцији која се примењују на предузећа. 
	</p>
	<p>Сва ограничења слободе авио-превозилаца Заједнице да обављају авио-превоз унутар Заједнице која произлазе из билатералних споразума између држава чланица овим се укидају.</p>
	<p>5. Независно од билатералних споразума између држава чланица, а уз уважавање прописа Заједнице о конкуренцији који се примењују на предузећа, предметна држава чланица, односно предметне државе чланице, допуштају авио-превозиоцима Заједнице да комбинују авио-превоз и да закључе аранжмане о подели кода (<span class="italik">code sharing arrangements</span>) са било којим авио-превозиоцем ради обављања авио-превоза до свих аеродрома на њеној територији, с њих или преко њих, или до било које тачке у трећој држави.</p>
	<p>Држава чланица може да у билатералном споразуму о ваздушном саобраћају закљученом с трећом државом уведе ограничење аранжмана о подели кода између авио-превозилаца Заједнице и авио-превозилаца треће државе, посебно ако трећа држава не допушта сличне пословне могућности авио-превозиоцима Заједнице који обављају авио-превоз из предметне државе чланице. При томе, државе чланице омогућавају да ограничења уведена овим споразумима не ограниче конкуренцију, да нису дискриминаторна између авио-превозилаца Заједнице и да нису ограничавајућа више но што је то неопходно.</p>
	<p class="bold">Општа начела о обавези пружања услуга у јавном интересу </p>
	<p class="clan">Члан 16.</p>
	<p>1. После саветовања с другим предметним државама чланицама и пошто обавести Комисију, предметне аеродроме и авио-превозиоце који обављају авио-превоз на линији, држава чланица може да уведе обавезу пружања услуге у јавном интересу у погледу редовног авио-превоза између аеродрома у Заједници и аеродрома који опслужује периферни или развојни регион на њеној територији, или на линији с ретким саобраћајем до сваког аеродрома на њеној територији ако је ова линија од кључног значаја за економски и друштвени развој региона који аеродром опслужује. Ова обавеза уводи се само у обиму неопходном да се омогући минималан редовни авио-превоз на линији, који испуњава устаљене стандарде сталности, редовности, одређивања цена или минимума капацитета, које авио-превозиоци не би преузели ако би се водили само својим комерцијалним интересима.</p>
	<p>Стандарди који се уводе за линију на којој важи обавеза пружања услуге у јавном интересу одређују се на прегледан (транспарентан) и недискриминаторан начин.</p>
	<p>2. Ако други видови превоза не омогућавају сталност услуга с најмање два превоза дневно, предметна држава чланица може да укључи у обавезу пружања услуге у јавном интересу захтев да сваки авио-превозилац Заједнице који намерава да обавља авио-превоз на овој линији гарантује да ће на њој да обавља авио-превоз извесно време, које се одређује сагласно другим условима у вези са обавезом пружања услуге у јавном интересу.</p>
	<p>3. Неопходност и примереност обавезе пружања услуге у јавном интересу држава чланица процењује с обзиром на:</p>
	<p>(а) сразмеру између предвиђене обавезе и економских развојних потреба региона;</p>
	<p>(б) могућност коришћења других видова превоза и њихове способности да задовоље одређене потребе за превозом, а посебно кад постојећи железнички превоз опслужује предвиђену линију с временом путовања краћим од три сата, довољном учесталошћу, везама и погодним временским распоредом;</p>
	<p>(ц) цене авио-превоза и услове који се нуде корисницима;</p>
	<p>(д) групни учинак свих авио-превозилаца који обављају или намеравају да обављају авио-превоз на линији.</p>
	<p>4. Кад држава чланица намерава да уведе обавезу пружања услуге у јавном интересу, она доставља текст предвиђене обавезе пружања услуге у јавном интересу Комисији, другим предметним државама чланицама, предметним аеродромима и авио-превозиоцима који обављају авио-превоз на линији која је у питању.</p>
	<p>Комисија објављује информативно обавештење у „Службеном листу Европске уније” у коме:</p>
	<p>(а) назначава оба аеродрома које предметна линија повезује и могућу тачку, односно могуће тачке успутног заустављања;</p>
	<p>(б) наводи датум ступања на снагу обавезе пружања услуге у јавном интересу;</p>
	<p>(ц) наводи пуну адресу на којој предметна држава чланица чини, без одлагања и бесплатно, расположивим текст и све битне податке и/или документацију у вези са обавезом пружања услуге у јавном интересу.</p>
	<p>5. Независно од става 4. овог члана, у односу на линије на којима је очекивани број путника који користе услуге авио-превоза мањи од 10.000 годишње, информативно обавештење о обавези пружања услуге у јавном интересу објављује се или у „Службеном листу Европске уније”<span class="italik">
	</span>или у националном службеном гласилу предметне државе чланице.</p>
	<p>6. Датум ступања на снагу обавезе пружања услуге у јавном интересу не сме да претходи датуму објављивања информативног обавештења из подстава 2. става 4. овог члана. 
	</p>
	<p>7. Када је обавеза пружања услуге у јавном интересу уведена сагласно ставовима 1. и 2. овог члана, авио-превозилац Заједнице може да понуди само продају седишта, ако овакав авио-превоз испуњава све захтеве из обавезе пружања услуге у јавном интересу. Сходно томе, овакав авио-превоз сматра се редовним авио-превозом.</p>
	<p>8. Кад је обавеза пружања услуге у јавном интересу уведена сагласно ставовима 1. и 2. овог члана, било који други авио-превозилац Заједнице може у сваком тренутку да започне редовни авио-превоз који испуњава све захтеве из обавезе пружања услуге у јавном интересу, укључујући и време на које се обавља јавни превоз, а које може да се захтева према ставу 2. овог члана.</p>
	<p>9. Независно од става 8. овог члана, ако ниједан авио-превозилац Заједнице не почне или не покаже да за кратко време може да започне одржив авио-превоз на линији који је сагласан обавези пружања услуге у јавном интересу на њој, предметна држава чланица може да ограничи приступ редовном авио-превозу на линији на само једног авио-превозица Заједнице на највише четири године, после чега се стање поново разматра.</p>
	<p>Овај период може да траје највише до пет година, ако је обавеза пружања услуге у јавном интересу уведена на линији до аеродрома који опслужује најудаљенији регион из члана 299. став 2. Уговора. 
	</p>
	<p>10. Право на обављање авио-превоза наведено у ставу 9. овог члана нуди се путем јавног тендера према члану 17. ове уредбе за једну линију или, ако то оправдава оперативна ефикасност – за групу ових линија, сваком авио-превозиоцу Заједнице који је овлашћен да обавља овакав авио-превоз. Ради управне ефикасности, држава чланица може да објави само један тендер који се односи на различите линије.</p>
	<p>11. Сматра се да је обавеза пружања услуге у јавном интересу истекла, ако се на линији на којој је обавеза уведена редовни авио-превоз не обавља у периоду од 12 месеци.</p>
	<p>12. Ако авио-превозилац Заједнице који је изабран сагласно члану 17. ове уредбе изненада прекине пружање услуге, предметна држава чланица може, у хитном случају, да путем заједничког споразума изабере другог авио-превозиоца Заједнице да испуњава обавезу пружања услуге у јавном интересу, на период од највише седам месеци који не може да се продужи, под следећим условима:</p>
	<p>(а) свако обештећење које исплаћује држава чланица врши се према члану 17. став 8. ове уредбе;</p>
	<p>(б) избор се спроводи између авио-превозилаца Заједнице и сагласно начелима прегледности (транспарентности) и недискриминације;</p>
	<p>(ц) покреће се нови поступак за расписивање јавног тендера.</p>
	<p>Обавештење о хитном поступку и о разлозима за његову примену одмах се шаље Комисији и предметној држави чланици, односно предметним државама чланицама. Комисија може, на захтев државе чланице или на сопствену иницијативу, да према поступку који је предвиђен у члану 25. став 2. ове уредбе, обустави поступак, ако после процене утврди да он не испуњава захтеве из овог става или да је на други начин противан прописима Заједнице.</p>
	<p class="bold">Поступак јавног тендера за обавезу пружања услуге у јавном интересу</p>
	<p class="clan">Члан 17.</p>
	<p>1. Јавни тендер који се захтева у члану 16. став 10. ове уредбе одвија се према поступку који је прописан у ставовима од 2. до 10. овог члана.</p>
	<p>2. Предметна држава чланица доставља Комисији целокупан текст јавног тендера, изузев ако према члану 16. став 5. ове уредбе није огласила обавезу пружања услуге у јавном интересу објављивањем информативног обавештења у свом националном службеном гласилу. У том случају, јавни тендер се такође објављује у националном службеном гласилу.</p>
	<p>3. Јавни тендер и уговор који после њега следи садрже, поред осталих, следеће тачке:</p>
	<p>(а) стандарде који се захтевају за обавезу пружања услуге у јавном интересу;</p>
	<p>(б) правила о изменама и допунама и престанку уговора, посебно код непредвидивих промена;</p>
	<p>(ц) период важења уговора;</p>
	<p>(д) казне за случај непоштовања уговора;</p>
	<p>(е) објективне и видљиве параметре који служе израчунавању евентуалне накнаде за испуњавање обавезе пружања услуге у јавном интересу.</p>
	<p>4. Комисија позив за јавни тендер чини доступним објављивањем информативног обавештења у „Службеном листу Европске уније”<span class="italik">. 
	</span>Рок за предају понуда не сме да буде краћи од два месеца од дана кад је објављено информативно обавештење. Ако је предмет јавног тендера линија која је већ ограничена на само једног авио-превозиоца према члану 16. став 9. ове уредбе, јавни тендер објављује се најмање шест месеци пре почетка нове концесије, да би се проценила потреба да приступ овој линији и даље буде ограничен.</p>
	<p>5. Информативно обавештење садржи следеће податке:</p>
	<p>(а) предметну државу чланицу (државе чланице);</p>
	<p>(б) предметну линију;</p>
	<p>(ц) период важења уговора;</p>
	<p>(д) пуну адресу на којој предметна држава чланица ставља на располагање текст јавног тендера и све податке с њим у вези и/или документацију везану за јавни тендер и обавезу пружања јавне услуге;</p>
	<p>(е) рок за подношење понуда.</p>
	<p>6. Држава чланица, односно државе чланице, одмах и без накнаде достављају све важне податке и документе које затражи страна која је заинтересована за јавни тендер.</p>
	<p>7. Избор између понудилаца спроводи се што је пре могуће, при чему се узима у обзир примереност превоза, укључујући и цене и услове који могу да се понуде корисницима и трошкове за накнаду који се захтевају од предметне државе, односно држава чланица, ако постоје.</p>
	<p>8. Предметна држава чланица може да авио-превозиоцу изабраном према ставу 7. овог члана накнади трошкове настале испуњавањем стандарда које захтева обавеза пружања јавне услуге из члана 16. ове уредбе. Ова накнада не сме да премаши износ који је потребан за покриће нето трошкова насталих испуњавањем сваке појединачне обавезе пружања јавне услуге, узимајући у обзир одговарајући приход из обавезе који задржава авио-превозилац, као и разумну добит.</p>
	<p>9. Држава чланица одмах писмено обавештава Комисију о резултату јавног тендера и избору понудиоца, што укључује следеће податке:</p>
	<p>(а) бројеве, називе и пословне податке о понудиоцима;</p>
	<p>(б) оперативне елементе из понуда;</p>
	<p>(ц) накнаду која је захтевана у понудама;</p>
	<p>(д) назив изабраног понудиоца.</p>
	<p>10. Комисија може, на захтев државе чланице или на сопствену иницијативу, да захтева од државе чланице да јој у року од месец дана достави сву битну документацију везану за избор авио-превозиоца за пружање услуге у јавном интересу. Ако захтевана документација не буде достављена у року, Комисија може да обустави јавни тендер, према поступку који је предвиђен у члану 25. став 2. ове уредбе.</p>
	<p class="bold">Испитивање обавезе пружања услуге у јавном интересу</p>
	<p class="clan">Члан 18.</p>
	<p>1. Државе чланице предузимају одговарајуће мере којима обезбеђују да се све одлуке донесене применом чланова 16. и 17. ове уредбе делотворно и што пре испитају са становишта повреде прописа Заједнице или националних прописа којима се извршавају прописи Заједнице. 
	</p>
	<p>Комисија може посебно, на захтев државе чланице или на сопствену иницијативу, да захтева од државе чланице да јој у року од два месеца достави:</p>
	<p>(а) документ којим се оправдава потреба за увођењем обавезе пружања услуге у јавном интересу, као и њена усклађеност с мерилима из члана 16. ове уредбе;</p>
	<p>(б) анализу економије у региону;</p>
	<p>(ц) анализу сразмере између предвиђених обавеза и развојних економских циљева;</p>
	<p>(д) анализу постојећих услуга авио-превоза, ако постоје, и других расположивих видова превоза који могу да буду замена за предвиђено увођење обавезе.</p>
	<p>2. На захтев државе чланице која сматра да услови из чланова 16. и 17. ове уредбе безразложно ограничавају развој линије или на сопствену иницијативу, Комисија спроводи испитивање и у року од шест месеци од пријема захтева и према поступку који је предвиђен у члану 25. став 2. ове уредбе, на основу свих битних чињеница доноси одлуку о томе да ли се чланови 16. и 17. ове уредбе и даље примењују на предметну линију.</p>
	<p class="bold">Расподела саобраћаја између аеродрома и остваривање саобраћајних права</p>
	<p class="clan">Члан 19.</p>
	<p>1. Остваривање саобраћајних права подлеже објављеним оперативним прописима Заједнице и националним, регионалним и локалним оперативним прописима о безбедности (<span class="italik">safety</span>), обезбеђивању (<span class="italik">security</span>), заштити животне средине и додели слотова.</p>
	<p>2. После саветовања са заинтересованим странама, укључујући предметне авио-превозиоце и аеродроме, без дискриминације у погледу одредишта у Заједници или у погледу државне припадности или идентитета авио-превозиоца, држава чланица може да уреди расподелу ваздушног саобраћаја између аеродрома који испуњавају следеће услове:</p>
	<p>(а) аеродроми опслужују исти град или конурбацију;</p>
	<p>(б) аеродроми имају одговарајућу саобраћајну инфраструктуру која омогућава, колико је то могуће, непосредно повезивање, тако да на аеродром може да се доспе за 90 минута, укључујући и прелазак границе ако је он потребан;</p>
	<p>(ц) аеродроми су међусобно и са градом или конурбацијом које опслужују повезани честим, поузданим и ефикасним услугама јавног превоза; 
	</p>
	<p>(д) аеродроми нуде потребне услуге авио-превозиоцима и не утичу негативно на њихове пословне могућности.</p>
	<p>Свака одлука о уређивању расподеле ваздушног саобраћаја између предметних аеродрома мора да уважава начела сразмерности и прегледности (транспарентности) и заснива се на објективним мерилима.</p>
	<p>3. Предметна држава чланица обавештава Комисију о својој намери да уреди расподелу ваздушног саобраћаја или да промени важећа правила о расподели ваздушног саобраћаја.</p>
	<p>Комисија испитује примену ставова 1. и 2. овог члана и у шест месеци од пријема обавештења од државе чланице доноси, према поступку који је предвиђен у члану 25. став 2. ове уредбе, одлуку о томе да ли држава чланица може да примењује ове мере.</p>
	<p>Комисија објављује у „Службеном листу Европске уније” одлуке које донесе применом овог члана,<span class="italik">
	</span>а мере се не примењују пре него што се објави одобрење Комисије.</p>
	<p>4. Кад је реч о правилима о расподели ваздушног саобраћаја која постоје у време ступања на снагу ове уредбе Комисија, на захтев државе чланице или на сопствену иницијативу, испитује примену ставова 1. и 2. овог члана и доноси, према поступку који је предвиђен у члану 25. став 2. ове уредбе, одлуку о томе да ли држава чланица може да настави примену мере.</p>
	<p>5. Комисија објављује у „Службеном листу Европске уније” одлуке које донесе применом овог члана<span class="italik">.</span></p>
	<p class="bold">Мере за заштиту животне средине</p>
	<p class="clan">Члан 20.</p>
	<p>1. Кад постоје озбиљни проблеми који угрожавају животну средину, надлежна држава чланица може да ограничи или одбије остваривање саобраћајних права, поготово када други видови превоза омогућавају задовољавајући ниво услуга. Мера мора да буде недискриминаторна, не сме да угрожава конкуренцију између авио-превозилаца, нити да буде ограничавајућа више него што је потребно да се реше проблеми, и важи ограничено време које не прелази три године, после чега се поново преиспитује.</p>
	<p>2. Држава чланица која сматра да је мера из става 1. овог члана неопходна, дужна је да најмање три месеца пре ступања мере на снагу о томе обавести друге државе чланице и Комисију и да им пружи одговарајуће образложење за увођење мере. Мера може да се примени, изузев ако њу у року од месец дана од пријема обавештења оспори предметна држава чланица или ако Комисија, према ставу 3. овог члана, узме меру на даље испитивање. 
	</p>
	<p>3. Комисија може, на захтев друге државе чланице или на сопствену иницијативу, да према поступку који је предвиђен у члану 25. став 2. ове уредбе обустави меру, ако мера не испуњава захтеве из става 1. овог члана или је на други начин противна прописима Заједнице.</p>
	<p class="bold">Хитне мере</p>
	<p class="clan">Члан 21.</p>
	<p>1. Држава чланица може да одбије, ограничи или уведе услове за остваривање саобраћајних права, да би решила изненадне краткотрајне проблеме који настану услед непредвидљивих и неизбежних околности. При увођењу ових мера уважавају се начела сразмерности и прегледности (транспарентности), а мере се заснивају на објективним и недискриминаторним мерилима.</p>
	<p>Комисија и остале државе чланице одмах се обавештавају о овој мери, уз одговарајуће образложење за њено увођење. Ако проблеми због којих је мера уведена потрају дуже од 14 дана, држава чланица о томе обавештава Комисију и остале државе чланице и може да, уз сагласност Комисије, продужи трајање мере за највише 14 дана.</p>
	<p>2. Комисија може, на сопствену иницијативу или на захтев односне<span class="italik">
	</span>државе чланице, да обустави меру ако нису испуњени захтеви из става 1. овог члана или ако је она други начин противна прописима Заједнице.</p>
	<p class="spacija">ПОГЛАВЉЕ IV</p>
	<p class="clan">ОДРЕЂИВАЊЕ ЦЕНА</p>
	<p class="bold">Слобода одређивања цена</p>
	<p class="clan">Члан 22.</p>
	<p>1. Не доводећи у питање члан 16. став 1. ове уредбе, авио-превозиоци Заједнице, и на основу узајамности и авио-превозиоци треће државе, слободно одређују цене авио-превоза и тарифе за јавни авио-превоз у Заједници.</p>
	<p>2. Независно од билатералних споразума између држава чланица, државе чланице не смеју да врше дискриминацију авио-превозилаца на основу државне припадности или идентитета при допуштању авио-превозиоцима Заједнице да слободно одређује цене превоза и тарифе за превоз између њихове територије и треће државе. Овим се укидају сва остала ограничења везана за одређивање цена, укључујући и она с обзиром на линије ка трећим државама, која произлазе из билатералних споразума између држава чланица.</p>
	<p class="bold">Обавештавање и недискриминација</p>
	<p class="clan">Члан 23.</p>
	<p>1. Цене авио-превоза и тарифе које су доступне јавности обухватају и важеће услове који су понуђени или објављени у било ком облику, па и на Интернету, за јавни авио-превоз са аеродрома у држави чланици на коју се примењује Уговор. Коначна цена која се плаћа мора све време да буде наведена и састоји се од важеће цене авио-превоза или тарифе и од важећих пореза, накнада, доплата и такси које су биле неизбежне и предвидљиве у тренутку објављивања. После навођења коначне цене морају да се наведу и:</p>
	<p>(а) цена превоза или тарифа;</p>
	<p>(б) порези;</p>
	<p>(ц) аеродромске накнаде; </p>
	<p>(д) остале накнаде, доплате или таксе попут оних за обезбеђивање (<span class="italik">security</span>) или гориво,</p>
	<p>увек кад су ставке наведене под (б), (ц) и (д) додате цени авио-превоза или тарифи. Могућност доплате саопштава се купцу на јасан, прегледан (транспарентан) и недвосмислен начин на почетку поступка резервације путне карте, а купац сам одлучује о доплати.</p>
	<p>2. Не доводећи у питање члан 16. став 1. ове уредбе, приступ јавности ценама авио-превоза и тарифама за авио-превоз са аеродрома у држави чланици на коју се примењује Уговор, гарантује се без дискриминације на основу држављанства или пребивалишта купца или седишта заступника авио-превозиоца или другог продавца путних карата у Заједници.</p>
	<p class="bold">Казне</p>
	<p class="clan">Члан 24.</p>
	<p>Државе чланице обезбеђују примену овог поглавља и одређују казне за повреду његових одредаба. Казне морају да буду делотворне, сразмерне и одвраћајуће.</p>
	<p class="spacija">ПОГЛАВЉЕ V</p>
	<p class="clan">ЗАВРШНЕ ОДРЕДБЕ</p>
	<p class="bold">Одбор</p>
	<p class="clan">Члан 25.</p>
	<p>1. Комисији помаже одбор.</p>
	<p>2. Код позивања на овај став, примењују се чланови 3. и 7. Одлуке 1999/468/ЕЗ, узимајући у обзир њен члан 8.</p>
	<p class="bold">Сарадња и право на прибављање података</p>
	<p class="clan">Члан 26.</p>
	<p>1. Државе чланице и Комисија сарађују у примени и праћењу примене ове уредбе.</p>
	<p>2. Комисија може, ради извршавања својих обавеза из ове уредбе, да прибави све потребне податке од држава чланица, које су такође дужне да олакшају прибављање података од авио-превозилаца којима су њихови надлежни органи издали оперативну дозволу .</p>
	<p>3. Државе чланице предузимају, сагласно националним прописима, мере потребне да се обезбеди одговарајућа поверљивост података које прибаве применом ове уредбе.</p>
	<p class="bold">Стављање ван снаге уредаба</p>
	<p class="clan">Члан 27.</p>
	<p>Стављају се ван снаге уредбе (EEЗ) бр. 2407/92, (EEЗ) бр. 2408/92 и (EEЗ) бр. 2409/92.</p>
	<p>Позивања на уредбе које су стављене ван снаге узимају се као позивања на ову уредбу, сагласно упоредној табели из Анекса II ове уредбе.</p>
	<p class="bold">Ступање на снагу</p>
	<p class="clan">Члан 28.</p>
	<p>Ова уредба ступа на снагу наредног дана од објављивања у „Службеном листу Европске уније”.</p>
	<p class="italik">АНЕКС I</p>
	<p class="bold">ПОДАЦИ КОЈИ СЕ ДОСТАВЉАЈУ НА ОСНОВУ ЧЛ. 5. И 8. ОВЕ УРЕДБЕ</p>
	<p>1. Подаци о финансијској способности које подносилац захтева мора да достави када први пут подноси захтев 
	</p>
	<p>1.1. Најновији интерни финансијски извештај и, ако је доступан, завршни финансијски извештај за протеклу финансијску годину са мишљењем ревизора. 
	</p>
	<p>1.2. Пројектовани биланс стања, укључујући биланс успеха, за наредне три године.</p>
	<p>1.3. Основе за пројектовање расхода и прихода за ставке као што су гориво, цене и тарифе, зараде, одржавање, амортизација, промене курса, аеродромске накнаде, накнаде за ваздушну пловидбу, трошкови земаљског опслуживања, осигурање итд. Прогнозе промета/прихода.</p>
	<p>1.4. Детаљни подаци о почетним трошковима насталим од подношења захтева до почетка пословања и образложење начина на који се предлаже финансирање ових трошкова.</p>
	<p>1.5. Детаљни подаци о постојећим и очекиваним изворима финансирања.</p>
	<p>1.6. Детаљни подаци о акционарима, укључујући њихово држављанство и врсту акција које поседују, и статут предузећа. Ако су део групе предузећа, подаци о њиховим међусобним односима.</p>
	<p>1.7. Пројектовани приказ токова готовине и план ликвидности за прве три године пословања.</p>
	<p>1.8. Детаљни подаци о финансирању куповине/закупа ваздухоплова укључујући, у случају закупа, уговорне одредбе и услове.</p>
	<p>2. Подаци који се достављају ради процене сталне финансијске способности ималаца оперативних дозвола који планирају промене у својој структури или делатностима које значајно утичу на финансијско стање.</p>
	<p>2.1. По потреби, најновији интерни биланс стања и завршни финансијски извештај за протеклу финансијску годину са мишљењем ревизора.</p>
	<p>2.2. Прецизни детаљи о свим предложеним променама, нпр. о промени врсте услуге, предложеном преузимању или спајању, променама у акцијском капиталу, променама акционара итд.</p>
	<p>2.3. Пројектовани биланс стања са билансом успеха за текућу финансијску годину, укључујући све предложене промене у структури или делатностима које значајно утичу на финансијско стање.</p>
	<p>2.4. Подаци о претходним и пројектованим расходима и приходима за ставке као што су гориво, цене и тарифе, зараде, одржавање, амортизација, промене курса, аеродромске накнаде, накнаде за ваздушну пловидбу, трошкови земаљског опслуживања, осигурање итд. Прогнозе промета/прихода.</p>
	<p>2.5. Прикази токова готовине и планови ликвидности за наредну годину, укључујући све предложене промене у структури или делатностима које значајно утичу на финансијско стање.</p>
	<p>2.6. Детаљни подаци о финансирању куповине/закупа ваздухоплова укључујући, у случају закупа, уговорне одредбе и услове.</p>
	<p>3. Подаци који се достављају за процену сталне финансијске способности ималаца дозвола.</p>
	<p>3.1. Завршни финансијски извештај с мишљењем ревизора најкасније шест месеци после последњег дана предметне финансијске године, ако друкчије није одређено националним прописом и, по потреби, најновији интерни биланс стања.</p>
	<p>3.2. Пројектовани биланс стања, укључујући биланс успеха за наредну годину.</p>
	<p>3.3. Подаци о претходним и пројектованим расходима и приходима за ставке као што су гориво, цене и тарифе, зараде, одржавање, амортизација, промене курса, аеродромске накнаде, накнаде за ваздушну пловидбу, трошкови земаљског опслуживања, осигурање итд. Прогнозе промета/прихода.</p>
	<p>3.4. Прикази токова готовине и планови ликвидности за наредну годину.</p>
	<p class="italik">АНЕКС II</p>
	<p class="bold">УПОРЕДНА ТАБЕЛА</p>
	<table class="tabela-sa-borderom">
		<thead>
			<tr>
				<td width="50%" align="center">
				<p>Уредба (ЕЕЗ) бр. 2407/92</p></td>
				<td width="50%" align="center">
				<p>Ова уредба</p></td>
			</tr>
		</thead>
		<tbody>
			<tr>
				<td width="50%">
				<p>Члан 1. став 1.</p></td>
				<td width="50%">
				<p>Члан 1.</p></td>
			</tr>
			<tr>
				<td width="50%">
				<p>Члан 1. став 2.</p></td>
				<td width="50%">
				<p>Члан 3. став 3.</p></td>
			</tr>
			<tr>
				<td width="50%">
				<p>Члан 2.</p></td>
				<td width="50%">
				<p>Члан 2.</p></td>
			</tr>
			<tr>
				<td width="50%">
				<p>Члан 3. став 1.</p></td>
				<td width="50%">
				<p>Члан 3. став 2.</p></td>
			</tr>
			<tr>
				<td width="50%">
				<p>Члан 3. став 2.</p></td>
				<td width="50%">
				<p>други подстав члана 3. става 1.</p></td>
			</tr>
			<tr>
				<td width="50%">
				<p>Члан 3. став 3.</p></td>
				<td width="50%">
				<p>први подстав члана 3. става 1.</p></td>
			</tr>
			<tr>
				<td width="50%">
				<p>Члан 4. став 1.</p></td>
				<td width="50%">
				<p>Члан 4.</p></td>
			</tr>
			<tr>
				<td width="50%">
				<p>Члан 4. став 2.</p></td>
				<td width="50%">
				<p>Члан 4. тачка (ф)</p></td>
			</tr>
			<tr>
				<td width="50%">
				<p>Члан 4. став 3.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 4. став 4.</p></td>
				<td width="50%">
				<p>Члан 4. тачка (ф)</p></td>
			</tr>
			<tr>
				<td width="50%">
				<p>Члан 4. став 5.</p></td>
				<td width="50%">
				<p>други подстав члана 8. става 1.</p></td>
			</tr>
			<tr>
				<td width="50%">
				<p>Члан 5. став 1.</p></td>
				<td width="50%">
				<p>Члан 5. став 1.</p></td>
			</tr>
			<tr>
				<td width="50%">
				<p>Члан 5. став 2.</p></td>
				<td width="50%">
				<p>Члан 5. став 2.</p></td>
			</tr>
			<tr>
				<td width="50%">
				<p>Члан 5. став 3.</p></td>
				<td width="50%">
				<p>Члан 8. став 5.</p></td>
			</tr>
			<tr>
				<td width="50%">
				<p>Члан 5. став 4.</p></td>
				<td width="50%">
				<p>Члан 8. став 6.</p></td>
			</tr>
			<tr>
				<td width="50%">
				<p>Члан 5. став 5.</p></td>
				<td width="50%">
				<p>Члан 9. став 1.</p></td>
			</tr>
			<tr>
				<td width="50%">
				<p>Члан 5. став 6.</p></td>
				<td width="50%">
				<p>Члан 8. став 4.</p></td>
			</tr>
			<tr>
				<td width="50%">
				<p>Члан 5. став 7.</p></td>
				<td width="50%">
				<p>Члан 5. став 3. и члан 8. став 8.</p></td>
			</tr>
			<tr>
				<td width="50%">
				<p>Члан 6.</p></td>
				<td width="50%">
				<p>Члан 7.</p></td>
			</tr>
			<tr>
				<td width="50%">
				<p>Члан 7.</p></td>
				<td width="50%">
				<p>Члан 11.</p></td>
			</tr>
			<tr>
				<td width="50%">
				<p>Члан 8. став 1.</p></td>
				<td width="50%">
				<p>Члан 4. тачка (ц)</p></td>
			</tr>
			<tr>
				<td width="50%">
				<p>Члан 8. став 2.</p></td>
				<td width="50%">
				<p>Члан 12. став 1.</p></td>
			</tr>
			<tr>
				<td width="50%">
				<p>Члан 8. став 3.</p></td>
				<td width="50%">
				<p>Члан 13. ст. 2. и 3.</p></td>
			</tr>
			<tr>
				<td width="50%">
				<p>Члан 8. став 4.</p></td>
				<td width="50%">
				<p>Члан 12. став 2.</p></td>
			</tr>
			<tr>
				<td width="50%">
				<p>Члан 9.</p></td>
				<td width="50%">
				<p>Члан 6.</p></td>
			</tr>
			<tr>
				<td width="50%">
				<p>Члан 10. став 1.</p></td>
				<td width="50%">
				<p>Члан 13. ст. 2. и 3.</p></td>
			</tr>
			<tr>
				<td width="50%">
				<p>Члан 10. став 2.</p></td>
				<td width="50%">
				<p>Члан 13. ст. 2. и 3.</p></td>
			</tr>
			<tr>
				<td width="50%">
				<p>Члан 11. став 1.</p></td>
				<td width="50%">
				<p>Члан 8. став 1.</p></td>
			</tr>
			<tr>
				<td width="50%">
				<p>Члан 11. став 2.</p></td>
				<td width="50%">
				<p>Члан 8. став 3.</p></td>
			</tr>
			<tr>
				<td width="50%">
				<p>Члан 11. став 3.</p></td>
				<td width="50%">
				<p>Члан 8. став 7.</p></td>
			</tr>
			<tr>
				<td width="50%">
				<p>Члан 12.</p></td>
				<td width="50%">
				<p>Члан 9. ставови од 2. до 6.</p></td>
			</tr>
			<tr>
				<td width="50%">
				<p>Члан 13. став 1.</p></td>
				<td width="50%">
				<p>Члан 10. став 2.</p></td>
			</tr>
			<tr>
				<td width="50%">
				<p>Члан 13. став 2.</p></td>
				<td width="50%">
				<p>Члан 10. став 1.</p></td>
			</tr>
			<tr>
				<td width="50%">
				<p>Члан 13. став 3.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 13. став 4.</p></td>
				<td width="50%">
				<p>Члан 10. став 3.</p></td>
			</tr>
			<tr>
				<td width="50%">
				<p>Члан 14.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 15.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 16.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 17.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 18. став 1.</p></td>
				<td width="50%">
				<p>Члан 26. став 1.</p></td>
			</tr>
			<tr>
				<td width="50%">
				<p>Члан 18. став 2.</p></td>
				<td width="50%">
				<p>Члан 26. став 3.</p></td>
			</tr>
			<tr>
				<td width="50%">
				<p>Члан 19.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Анекс</p></td>
				<td width="50%">
				<p>Анекс I</p></td>
			</tr>
			<tr>
				<td colspan="2" width="50%">&nbsp; </td>
			</tr>
			<tr>
				<td width="50%" align="center">
				<p>Уредба (ЕЕЗ) бр. 2408/92</p></td>
				<td width="50%" align="center">
				<p>Ова уредба</p></td>
			</tr>
			<tr>
				<td width="50%">
				<p>Члан 1. став 1.</p></td>
				<td width="50%">
				<p>Члан 1.</p></td>
			</tr>
			<tr>
				<td width="50%">
				<p>Члан 1. став 2.</p></td>
				<td width="50%">
				<p>Члан 1. став 2.</p></td>
			</tr>
			<tr>
				<td width="50%">
				<p>Члан 1. став 3.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 1. став 4.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 2.</p></td>
				<td width="50%">
				<p>Члан 2.</p></td>
			</tr>
			<tr>
				<td width="50%">
				<p>Члан 3. став 1.</p></td>
				<td width="50%">
				<p>Члан 15. ст. 1. и 2.</p></td>
			</tr>
			<tr>
				<td width="50%">
				<p>Члан 3. став 2.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 3. став 3.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 3. став 4.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 4. став 1. тачка (а)</p></td>
				<td width="50%">
				<p>Члан 16. став 1.</p></td>
			</tr>
			<tr>
				<td width="50%">
				<p>Члан 4. став 1. тачка (б)</p></td>
				<td width="50%">
				<p>Члан 16. став 3.</p></td>
			</tr>
			<tr>
				<td width="50%">
				<p>Члан 4. став 1. тачка (ц)</p></td>
				<td width="50%">
				<p>Члан 16. став 2.</p></td>
			</tr>
			<tr>
				<td width="50%">
				<p>Члан 4. став 1. тачка (д)</p></td>
				<td width="50%">
				<p>Члан 16. став 9.</p></td>
			</tr>
			<tr>
				<td width="50%">
				<p>-</p></td>
				<td width="50%">
				<p>Члан 17. став 1.</p></td>
			</tr>
			<tr>
				<td width="50%">
				<p>-</p></td>
				<td width="50%">
				<p>Члан 17. став 2.</p></td>
			</tr>
			<tr>
				<td width="50%">
				<p>-</p></td>
				<td width="50%">
				<p>Члан 17. став 4.</p></td>
			</tr>
			<tr>
				<td width="50%">
				<p>-</p></td>
				<td width="50%">
				<p>Члан 17. став 5.</p></td>
			</tr>
			<tr>
				<td width="50%">
				<p>-</p></td>
				<td width="50%">
				<p>Члан 17. став 6.</p></td>
			</tr>
			<tr>
				<td width="50%">
				<p>Члан 4. став 1. тачка (е)</p></td>
				<td width="50%">
				<p>Члан 17. став 3.</p></td>
			</tr>
			<tr>
				<td width="50%">
				<p>Члан 4. став 1. тачка (ф)</p></td>
				<td width="50%">
				<p>Члан 17. став 7.</p></td>
			</tr>
			<tr>
				<td width="50%">
				<p>Члан 4. став 1. тачка (г)</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 4. став 1. тачка (х)</p></td>
				<td width="50%">
				<p>Члан 17. став 8.</p></td>
			</tr>
			<tr>
				<td width="50%">
				<p>-</p></td>
				<td width="50%">
				<p>Члан 17. став 9.</p></td>
			</tr>
			<tr>
				<td width="50%">
				<p>-</p></td>
				<td width="50%">
				<p>Члан 17. став 10.</p></td>
			</tr>
			<tr>
				<td width="50%">
				<p>Члан 4. став 1. тачка (i)</p></td>
				<td width="50%">
				<p>Члан 18. став 1.</p></td>
			</tr>
			<tr>
				<td width="50%">
				<p>Члан 4. став 1. тачка (ј)</p></td>
				<td width="50%">
				<p>Члан 16. став 7.</p></td>
			</tr>
			<tr>
				<td width="50%">
				<p>Члан 4. став 1. тачка (к)</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 4. став 2.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 4. став 3.</p></td>
				<td width="50%">
				<p>Члан 18. став 2.</p></td>
			</tr>
			<tr>
				<td width="50%">
				<p>Члан 4. став 4.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 5.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 6. ст. 1. и 2.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 7.</p></td>
				<td width="50%">
				<p>Члан 15. ст. 4. и 5.</p></td>
			</tr>
			<tr>
				<td width="50%">
				<p>Члан 8. став 1.</p></td>
				<td width="50%">
				<p>Члан 19. став 2.</p></td>
			</tr>
			<tr>
				<td width="50%">
				<p>Члан 8. став 2.</p></td>
				<td width="50%">
				<p>Члан 19. став 1.</p></td>
			</tr>
			<tr>
				<td width="50%">
				<p>Члан 8. став 3.</p></td>
				<td width="50%">
				<p>Члан 19. став 3.</p></td>
			</tr>
			<tr>
				<td width="50%">
				<p>Члан 8. став 4.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 8. став 5.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 9. став 1.</p></td>
				<td width="50%">
				<p>Члан 20. став 1.</p></td>
			</tr>
			<tr>
				<td width="50%">
				<p>Члан 9. став 2.</p></td>
				<td width="50%">
				<p>Члан 20. став 1.</p></td>
			</tr>
			<tr>
				<td width="50%">
				<p>Члан 9. став 3.</p></td>
				<td width="50%">
				<p>Члан 20. став 2.</p></td>
			</tr>
			<tr>
				<td width="50%">
				<p>Члан 9. став 4.</p></td>
				<td width="50%">
				<p>Члан 20. став 3.</p></td>
			</tr>
			<tr>
				<td width="50%">
				<p>Члан 9. став 5.</p></td>
				<td width="50%">
				<p>Члан 22. став 1.</p></td>
			</tr>
			<tr>
				<td width="50%">
				<p>Члан 9. став 6.</p></td>
				<td width="50%">
				<p>Члан 22. став 2.</p></td>
			</tr>
			<tr>
				<td width="50%">
				<p>Члан 9. став 7.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 9. став 8.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 10.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 11.</p></td>
				<td width="50%">
				<p>Члан 25.</p></td>
			</tr>
			<tr>
				<td width="50%">
				<p>Члан 12. став 1.</p></td>
				<td width="50%">
				<p>Члан 26. став 2.</p></td>
			</tr>
			<tr>
				<td width="50%">
				<p>Члан 12. став 2.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 13.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 14. став 1.</p></td>
				<td width="50%">
				<p>Члан 26. став 1.</p></td>
			</tr>
			<tr>
				<td width="50%">
				<p>Члан 14. став 2.</p></td>
				<td width="50%">
				<p>Члан 26. став 3.</p></td>
			</tr>
			<tr>
				<td width="50%">
				<p>Члан 15.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 16.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Анекс I</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Анекс II</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Анекс III</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>-</p></td>
				<td width="50%">
				<p>Анекс II</p></td>
			</tr>
			<tr>
				<td colspan="2" width="50%">&nbsp; </td>
			</tr>
			<tr>
				<td width="50%" align="center">
				<p>Уредба (ЕЕЗ) бр. 2409/92</p></td>
				<td width="50%" align="center">
				<p>Ова уредба</p></td>
			</tr>
			<tr>
				<td width="50%">
				<p>Члан 1. став 1.</p></td>
				<td width="50%">
				<p>Члан 1.</p></td>
			</tr>
			<tr>
				<td width="50%">
				<p>Члан 1. став 2.</p></td>
				<td width="50%">
				<p>Члан 21. став 1.</p></td>
			</tr>
			<tr>
				<td width="50%">
				<p>Члан 1. став 3.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 2.</p></td>
				<td width="50%">
				<p>Члан 2.</p></td>
			</tr>
			<tr>
				<td width="50%">
				<p>Члан 3.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 4.</p></td>
				<td width="50%">
				<p>Члан 23.</p></td>
			</tr>
			<tr>
				<td width="50%">
				<p>Члан 5. став 1.</p></td>
				<td width="50%">
				<p>Члан 22.</p></td>
			</tr>
			<tr>
				<td width="50%">
				<p>Члан 5. став 2.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 5. став 3.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 5. став 4.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 6.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 7.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 8.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 9.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 10. став 1.</p></td>
				<td width="50%">
				<p>Члан 26. став 1.</p></td>
			</tr>
			<tr>
				<td width="50%">
				<p>Члан 10. став 2.</p></td>
				<td width="50%">
				<p>Члан 26. став 3.</p></td>
			</tr>
			<tr>
				<td width="50%">
				<p>Члан 11.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>Члан 12.</p></td>
				<td width="50%">
				<p>-</p></td>
			</tr>
			<tr>
				<td width="50%">
				<p>-</p></td>
				<td width="50%">
				<p>Члан 27.</p></td>
			</tr>
			<tr>
				<td width="50%">
				<p>-</p></td>
				<td width="50%">
				<p>Члан 28.</p></td>
			</tr>
			<tr>
				<td width="50%"></td>
				<td width="50%"></td>
			</tr>
		</tbody>
	</table>


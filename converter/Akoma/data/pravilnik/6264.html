

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 19. став 6. Закона о железници („Службени гласник РСˮ, број 41/18),</p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о обавезним елементима уговора о коришћењу железничке инфраструктуре</p>
			<p class="centar">"Службени гласник РС", број 8 од 8. фебруара 2019.</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују обавезни елементи уговора о коришћењу железничке инфраструктуре (у даљем тексту: уговор). </p>
			<p class="clan">Члан 2.</p>
			<p class="Basic-Paragraph">Обавезни елементи уговора су: </p>
			<p class="Basic-Paragraph">1) преамбула; </p>
			<p class="Basic-Paragraph">2) уводне одредбе, са циљевима и начелима уговора, дефиницијом појмова, предметом уговора и изјавом уговорних страна о поседовању лиценце и сертификата, као и са назнаком периода важења Реда вожње и назнаком Изјаве о мрежи која се примењује у току трајања уговора; </p>
			<p class="Basic-Paragraph">3) одредбе о правима и обавезама управљача инфраструктуре и железничког превозника, дефинисању висине цене приступа, цене приступа услужним објектима којима управља управљач инфраструктуре и цене услуга које у њима пружа, за додатне и пратеће услуге које пружа управљач инфраструктуре, инструментима обезбеђења плаћања и поступцима у ситуацијама загушене инфраструктуре; </p>
			<p class="Basic-Paragraph">4) одредбе које се односе на гарантовање техничких и других услова за безбедно одвијање железничког саобраћаја; </p>
			<p class="Basic-Paragraph">5) одредбе о поремећају у железничком саобраћају узрокованим техничким кваром или несрећом, као и поремећају узрокованим због елементарних непогода, са мерама за отклањање последица поремећаја или више силе; </p>
			<p class="Basic-Paragraph">6) одредбе о обустави коришћења додељене трасе, са одредбама о обустави коришћења додељене трасе од стране управљача инфраструктуре и обустави коришћења додељене трасе од стране железничког превозника; </p>
			<p class="Basic-Paragraph">7) одредбе о накнади штете, са одредбама о одговорности управљача инфраструктуре за штету, одговорности железничког превозника за штету, међусобна одговорност уговорних страна за штету и ограничење висине накнаде за штете; </p>
			<p class="Basic-Paragraph">8) одредбе о заштити животне средине, са одредбама о обавези управљача инфраструктуре у погледу заштите животне средине и обавези железничког превозника у погледу заштите животне средине; </p>
			<p class="Basic-Paragraph">9) одредбе о обавези чувања тајности података, са одредбама о поверљивим информацијама, обавези управљача инфраструктуре и железничког превозника у погледу обавезе чувања тајности података и трајању и повредама обавезе чувања тајности података; </p>
			<p class="Basic-Paragraph">10) одредбе о трајању и раскиду уговора, са одредбама о закључењу и правном дејству уговора; </p>
			<p class="Basic-Paragraph">11) одредбе о обављању међународног превоза, ако се уговор односи на коришћење железничке инфраструктуре у функцији обављања међународног превоза, при чему се примењују одредбе Јединствених правила за уговор о коришћењу инфраструктуре у међународном железничком превозу (CUI), додатком Е Конвенције о међународним железничким превозима (COTIF) („Службени гласник РС”, број 102/07 и „Службени гласник РС – Међународни уговори”, бр. 1/10, 17/15 и 7/17) или другог потврђеног међународног уговора;</p>
			<p class="Basic-Paragraph">12) прелазне и завршне одредбе, са одредбама о решавању спорова, меродавном праву, анексима и прилозима уговора и броју примерака уговора. </p>
			<p class="Basic-Paragraph">Уговор садржи и друге елементе о којима се управљач инфраструктуре и железнички превозник сагласе, у складу са законом. </p>
			<p class="clan">Члан 3.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”. </p>
			<p class="potpis">Број 110-00-00244/2018-04 </p>
			<p class="potpis">У Београду, 1. фебруара 2019. године</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.</p>
	</div>


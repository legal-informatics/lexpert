


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	text-indent: 2.40000060000015rem;
	margin-top: 0;
}
.auto-style3 {
	text-align: left;
}
a {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 75. став 6. Законa о извршењу кривичних санкција („Службени гласник РС”, број 55/14),</p>
				<p>Министар правде доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о третману, програму поступања, разврставању и накнадном разврставању осуђених лица</p>
				<p class="auto-style1">"Службени гласник РС", број 66 од 27. јула 
				2015.</p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1. </p>
				<p>Овим правилником уређује се третман, програм поступања, разврставање и накнадно разврставање осуђених лица. </p>
				<p class="clan">Члан 2.</p>
				<p>Третман према осуђеном лицу, у смислу овог правилника, је примена свих предвиђених активности – планираних метода, техника и поступака којима се остварује сврха кажњавања осуђеног, у складу са Законом о извршењу кривичних санкција (у даљем тексту: Закон).</p>
				<p class="clan">Члан 3.</p>
				<p>Програм поступања, у смислу овог правилника, је индивидуално прилагођавање третмана према осуђеном лицу у зависности од процене ризика, капацитета осуђеног и његових потреба. </p>
				<p class="clan">Члан 4.</p>
				<p>Разврставање је део програма поступања.</p>
				<p>Разврставање, у смислу овог правилника, je упућивање осуђеног у отворено, полуотворено или затворено одељење и његов смештај.</p>
				<p class="clan">Члан 5.</p>
				<p>Накнадно разврставање, у смислу овог правилника, је измена програма поступања у зависности од промене степена ризика и остварења индивидуалних циљева осуђеног. </p>
				<p class="clan">II. ТРЕТМАН ПРЕМА ОСУЂЕНОМ И ПРОГРАМ ПОСТУПАЊА</p>
				<p class="bold">Третман према осуђеном и спровођење третмана</p>
				<p class="clan">Члан 6.</p>
				<p>Третман према осуђеном обухвата примену свих предвиђених активности – планираних метода, техника и поступака, предузетих са циљем да осуђени усвоји друштвено прихватљив систем вредности и овлада вештинама за успешно укључивање у заједницу како убудуће не би чинио кривична дела.</p>
				<p>Третман се спроводи кроз програм поступања, разврставање, накнадно разврставање и припрему за отпуст.</p>
				<p class="bold">Пријем и упознавање осуђеног</p>
				<p class="clan">Члан 7.</p>
				<p>По пријему на издржавање казне осуђени се упућује у пријемно одељење.</p>
				<p>Током боравка у пријемном одељењу упознавање осуђеног обавља стручни тим са психолошког, педагошког, криминолошког, социјалног, здравственог и безбедносног становишта.</p>
				<p>Стручни тим из става 2. овог члана:</p>
				<p>1) утврђује здравствено стање и радну способност осуђеног;</p>
				<p>2) упознаје осуђеног са прописима о извршењу кривичних санкција и кућним редом завода и даје му потребна објашњења и савете у циљу прилагођавања на живот и рад у заводу;</p>
				<p>3) прибавља и допуњује постојећу документацију о осуђеном у обиму и у поступку који предвиђају прописи о извршењу казне;</p>
				<p>4) утврђује особине личности осуђеног и друге чињенице и околности неопходне за предлагање програма поступања према осуђеном;</p>
				<p>5) предлаже управнику завода програм поступања према осуђеном и његово разврставање.</p>
				<p class="bold">Утврђивање програма поступања</p>
				<p class="clan">Члан 8.</p>
				<p>Програм поступања утврђује се у зависности од процене ризика, капацитета и потреба осуђеног.</p>
				<p>Процена ризика из става 1. овог члана врши се на основу упитника за осуђене према којима се извршава казна затвора до три године и упитника за осуђене према којима се извршава казна затвора преко три године.</p>
				<p>Образац упитника за осуђене према којима се извршава казна затвора до три године (Прилог 1) и образац упитника за осуђене према којима се извршава казна затвора преко три године (Прилог 2) одштампани су уз овај правилник и чине његов саставни део. </p>
				<p class="bold">Процена ризика</p>
				<p class="clan">Члан 9.</p>
				<p>У циљу утврђивања програма поступања процењује се степен ризичног понашања осуђеног. Процена ризика се обавља на основу врсте и тежине извршеног кривичног дела, висине изречене казне, облика кривице, начина ступања на извршење казне, односа осуђеног према извршеном кривичном делу и казни, раније осуђиваности, чињенице да ли се води нов кривични поступак, понашања током ранијег издржавања казне, психолошких, социјалних и здравствених особености.</p>
				<p>Процењени ризик се степенује као низак, средњи и висок у односу на то: </p>
				<p>1) да ли осуђени представља опасност за друге осуђене, запослене у заводу или друга лица која посећују завод; </p>
				<p>2) да ли постоји вероватноћа да ће покушати да се самоповреди или изврши самоубиство; </p>
				<p>3) да ли је склон бекству; </p>
				<p>4) да ли може представљати опасност за заједницу у случају бекства или изласка из завода;</p>
				<p>5) да ли ће вршити кривична дела након извршене казне.</p>
				<p class="bold">Процена капацитета</p>
				<p class="clan">Члан 10.</p>
				<p>У циљу утврђивања програма поступања процењује се капацитет осуђеног на интелектуалном, емоционалном и социјалном плану, способност да усвоји знања и вештине и могућност да прихвати позитивне вредности и нове обрасце понашања.</p>
				<p class="bold">Процена потреба</p>
				<p class="clan">Члан 11.</p>
				<p>У циљу утврђивања програма поступања, процењују се потребе осуђеног које обухватају:</p>
				<p>1) социјалне вештине, побољшање способности комуникације и друштвено прихватљивог понашања у свакодневним ситуацијама; </p>
				<p>2) стручно усавршавање и образовање, стицање, развијање и одржавање радних навика;</p>
				<p>3) психолошку, психијатријску, медицинску и социјалну помоћ;</p>
				<p>4) пружање правне помоћи у вези са извршењем казне;</p>
				<p>5) лечење од болести зависности;</p>
				<p>6) посебне мере заштите од свих видова психичког, физичког, сексуалног угрожавања или било ког другог облика дискриминације;</p>
				<p>7) припрему за отпуст.</p>
				<p>На основу утврђених потреба осуђеног одређују се индивидуални циљеви.</p>
				<p>За лица са посебним потребама утврдиће се програм поступања у складу са врстом посебних потреба. </p>
				<p class="clan">Члан 12.</p>
				<p>Приликом утврђивања програма поступања, стручни тим из члана 7. став 2. овог правилника подстиче осуђеног на активну сарадњу.</p>
				<p>У утврђивању програма поступања стручни тим дефинисаће посебне поступке и активности водећи рачуна о могућностима завода за њихову реализацију. </p>
				<p>Осуђени се са програмом поступања упознаје у пријемном одељењу.</p>
				<p>У случају да стручни тим процени да се према осуђеном у заводу не може применити утврђени програм поступања, предложиће накнадно распоређивање осуђеног. </p>
				<p class="bold">Садржај програма поступања</p>
				<p class="clan">Члан 13.</p>
				<p>Програм поступања садржи:</p>
				<p>1) процењене капацитете, мотивацију за промену криминалног понашања и процењени степен ризика осуђеног;</p>
				<p>2) групу и одељење у које је осуђени разврстан и његов смештај;</p>
				<p>3) ефикасне поступке и активности према осуђеном сагласно утврђеним потребама;</p>
				<p>4) индивидуалне циљеве осуђеног у одређеном периоду, чијим остваривањем ће се обезбедити повећање капацитета, успешна адаптација и смањење ризика од вршења кривичних дела; </p>
				<p>5) задатке особља у реализацији програма;</p>
				<p>6) начин сарадње са спољним институцијама и организацијама у реализацији програма поступања;</p>
				<p>7) начин сарадње са породицом или другим блиским лицима;</p>
				<p>8) програм припреме за отпуст.</p>
				<p class="bold">Одлука о програму поступања</p>
				<p class="clan">Члан 14.</p>
				<p>Одлуку о програму поступања, у складу са Законом, доноси управник завода на основу предлога стручног тима.</p>
				<p>Одлука о програму поступања према осуђеном садржи податке о: групи, одељењу и смештају одређеном на основу утврђеног степена ризика, стручном усавршавању и образовању, групном и индивидуалном раду, радном ангажовању, коришћењу слободног времена, посебним поступцима (лечење од болести зависности, психолошка, психијатријска, медицинска и социјална помоћ), као и посебним мерама заштите.</p>
				<p>Одлука о програму поступања се доставља осуђеном. </p>
				<p class="bold">Припрема осуђеног за отпуст</p>
				<p class="clan">Члан 15.</p>
				<p>Припрема осуђеног за отпуст започиње након доласка у завод и саставни је део програма поступања. </p>
				<p>Осуђени се подстиче на активно учествовање у припреми за отпуст, а посебно да одржава односе са породицом, успоставља и одржава контакте са установама и особама које се баве укључивањем осуђеника за живот на слободи, у складу са Законом.</p>
				<p>Програм за отпуст се утврђује на основу процењених потреба осуђеног и спроводи се уз пристанак и активно учествовање осуђеног.</p>
				<p>Током реализације програма за отпуст осуђеном се, у складу са процењеним потребама, пружа помоћ при остваривању права на материјалну помоћ, привремени смештај, запошљавање, здравствену заштиту, као и при остваривању контакта са малолетном децом, обезбеђивању личних докумената и коришћењу саветодавних и других услуга у заједници. </p>
				<p class="clan">III. РАЗВРСТАВАЊЕ ОСУЂЕНОГ</p>
				<p class="bold">Критеријуми за разврставање осуђеног</p>
				<p class="clan">Члан 16.</p>
				<p>При разврставању осуђеног води се рачуна о: дужини казне; начину доласка на издржавање казне; односу према кривичном делу и казни; врсти и тежини кривичног дела; ранијој осуђиваности; другом кривичном поступку или изреченој казни; психолошким, педагошким, социјалним особеностима, безбедносним ризицима и потребама осуђеног; понашању током ранијег издржавања кривичне санкције у одговарајућој институцији, као и другим чињеницама битним за разврставање, предвиђеним упитником из члана 8. став 2. овог правилника.</p>
				<p class="bold">Разврставање осуђеног у одељења</p>
				<p class="clan">Члан 17.</p>
				<p>Осуђени се разврстава у отворено, полуотворено или затворено одељење и одређује му се група.</p>
				<p>У отворено одељење разврстава се осуђени са очуваним капацитетима за промену и ниским степеном ризика. </p>
				<p>У полуотворено одељење разврстава се осуђени који има делимично очуване капацитете за промену и средњи степен ризика. </p>
				<p>У затворено одељење разврстава се осуђени од кога се очекује отежана адаптација на заводске услове, који представља опасност за осуђене или запослене, који има битно умањене капацитете за промену и висок степен ризика. У затворено одељење може бити разврстан и осуђени са ниским или средњим степеном ризика, ако се против њега води кривични поступак за кривично дело за које је запрећена казна затвора у трајању од три године или преко три године, ако му је изречена нова правноснажна казна затвора у трајању од три године или преко три године, ако издржава казну затвора у трајању од пет или више година или ако је на извршење казне приведен по потерници или спроведен из притвора. </p>
				<p class="bold">Одређивање осуђеног у групе</p>
				<p class="clan">Члан 18.</p>
				<p>Осуђеном разврстаном у отворено одељење одређује се група А1 или група А2.</p>
				<p>У групу А1 или групу А2 одређује се осуђени који по особинама личности, врсти и тежини учињеног кривичног дела, ранијем начину живота и утврђеном програму поступања има очуване капацитете, низак степен ризика и од кога се очекује успешна реинтеграција у друштвену средину. </p>
				<p class="clan">Члан 19.</p>
				<p>Осуђеном разврстаном у полуотворено одељење одређује се група Б1 или група Б2. </p>
				<p>У групу Б1 или групу Б2 одређује се осуђени који, на основу особина личности, врсте и тежине учињеног кривичног дела, ранијег начина живота и утврђеног програма поступања, има делимично очуване капацитете и средњи степен ризика. </p>
				<p class="clan">Члан 20.</p>
				<p>Осуђеном разврстаном у затворено одељење одређује се група В1 или група В2. </p>
				<p>У групу В1 или групу В2 одређује се осуђени који, на основу особина личности, врсте и тежине учињеног кривичног дела, ранијег начина живота и утврђеног програма поступања, има отежану адаптацију на заводске услове, а представља опасност за осуђене или запослене, има битно умањене капацитете за промену и висок степен ризика. </p>
				<p class="bold">Смештај осуђеног</p>
				<p class="clan">Члан 21.</p>
				<p>Осуђени, који је разврстан у одељење и коме је одређена група, смешта се у просторије за заједнички боравак и спаваонице, уз брижљиву оцену свих околности и података евидентираних у пријемном одељењу, посебно имајући у виду узраст, личне особине и склоности, као и друга својства од којих зависи позитиван међусобни утицај и одсуство опасности од међусобног физичког и психичког угрожавања.</p>
				<p class="bold">Проширена права и погодности</p>
				<p class="clan">Члан 22.</p>
				<p>Осуђеном се могу доделити проширена права у оквиру завода (проширено право на пријем пакета; проширено право на број посета; проширено право на круг лица која могу посетити осуђеног; проширено право на пријем посета без надзора у просторијама за посете; проширено право на пријем посета у посебним просторијама и проширено право на погоднији смештај), проширено право на пријем посета изван завода, као и погодности изван завода (слободан излазак у град; посета породици и сродницима о викенду и празницима; наградно одсуство из завода до седам дана у току године и коришћење годишњег одмора изван завода), у складу са Законом.</p>
				<p class="bold">Додељивање проширених права и погодности</p>
				<p class="clan">Члан 23.</p>
				<p>Осуђеном се проширена права и погодности додељују у оквиру групе, на основу посебно доброг владања и залагања у остваривању програма поступања и реализацији индивидуалних циљева. </p>
				<p>Одлуку о додељивању проширених права и погодности, у складу са Законом, доноси управник завода, на образложени предлог стручног тима.</p>
				<p class="bold">Проширена права и погодности у оквиру група</p>
				<p class="italik">Група А1</p>
				<p class="clan">Члан 24.</p>
				<p>Осуђени коме је одређена група А1, добија сва проширена права у оквиру завода, као и проширена права и погодности које се користе изван завода, и то:</p>
				<p>1) пријем посета изван завода у трајању од осам сати – два пута месечно;</p>
				<p>2) слободан излазак у град једном месечно у трајању од осам сати;</p>
				<p>3) посета породици и сродницима о викенду и празницима у укупном трајању до 120 сати месечно, а у месецу у ком је нерадни државни или верски празник до 144 сата.</p>
				<p class="italik">Група А2</p>
				<p class="clan">Члан 25.</p>
				<p>Осуђени коме је одређена група А2, добија сва проширена права у оквиру завода, као и проширена права и погодности које се користе изван завода, и то:</p>
				<p>1) пријем посета изван завода у трајању од осам сати – два пута месечно;</p>
				<p>2) слободан излазак у град једном месечно у трајању од осам сати; </p>
				<p>3) посета породици и сродницима о викенду и празницима у укупном трајању до 96 сати месечно, а у месецу у ком је нерадни државни или верски празник до 120 сати.</p>
				<p class="italik">Група Б1</p>
				<p class="clan">Члан 26.</p>
				<p>Осуђени коме је одређена група Б1, може добити проширена права у оквиру завода, као и проширена права и погодности које се користе изван завода, и то:</p>
				<p>1) пријем посета изван завода у трајању од осам сати – једном месечно;</p>
				<p>2) слободан излазак у град у трајању од осам сати једном у два месеца;</p>
				<p>3) посета породици и сродницима о викенду и празницима у укупном трајању до 72 сата месечно, а у месецу у ком је нерадни државни или верски празник до 96 сати. </p>
				<p class="italik">Група Б2</p>
				<p class="clan">Члан 27.</p>
				<p>Осуђени коме је одређена група Б2, може добити проширена права у оквиру завода, као и проширена права и погодности које се користе изван завода, и то:</p>
				<p>1) пријем посета изван завода у трајању од осам сати – једном месечно;</p>
				<p>2) слободан излазак у град у трајању од осам сати једном у два месеца;</p>
				<p>3) посета породици и сродницима о викенду и празницима у укупном трајању до 48 сати месечно, а у месецу у ком је нерадни државни и верски празник до 72 сата.</p>
				<p class="clan">Члан 28.</p>
				<p>Осуђени коме је одређена група А1, А2, Б1 и Б2, може добити проширена права у оквиру завода, као и проширена права и погодности које се користе изван завода, и то:</p>
				<p>1) наградно одсуство из завода до седам дана у току године, сразмерно времену проведеном на издржавању казне;</p>
				<p>2) коришћење годишњег одмора изван завода. </p>
				<p>Коришћење годишњег одмора изван завода одређује се сразмерно групи у коју је осуђени разврстан и то:</p>
				<p>Група Б2 – две петине утврђеног годишњег одмора;</p>
				<p>Група Б1 – три петине утврђеног годишњег одмора; </p>
				<p>Група А2 – четири петине утврђеног годишњег одмора; </p>
				<p>Група А1 – користи цео годишњи одмор.</p>
				<p class="italik">Група В1</p>
				<p class="clan">Члан 29. </p>
				<p>Осуђени коме је одређена група В1, у зависности од оствареног програма поступања и реализације индивидуалних циљева, на предлог стручног тима, може добити проширена права у оквиру завода, и то:</p>
				<p>1) проширено право на пријем пакета – једном месечно;</p>
				<p>2) проширено право на број посета – једном месечно; </p>
				<p>3) проширено право на круг лица која могу посетити осуђеног (даљи сродници, пријатељи и други);</p>
				<p>4) проширено право на пријем посета без надзора у просторијама за посете – једном месечно;</p>
				<p>5) проширено право на пријем посета у посебним просторијама – једном месечно;</p>
				<p>6) проширено право на погоднији смештај.</p>
				<p class="italik">Група В2</p>
				<p class="clan">Члан 30. </p>
				<p>Осуђени коме је одређена група В2, у зависности од оствареног програма поступања и реализације индивидуалних циљева, може добити проширена права у оквиру завода, и то:</p>
				<p>1) проширено право на пријем пакета – једном месечно;</p>
				<p>2) проширено право на број посета – једном месечно;</p>
				<p>3) проширено право на круг лица која могу посетити осуђеног (даљи сродници, пријатељи и други);</p>
				<p>4) проширено право на пријем посета без надзора у просторијама за посете – једном у два месеца;</p>
				<p>5) проширено право на пријем посета у посебним просторијама – једном у два месеца;</p>
				<p>6) проширено право на погоднији смештај. </p>
				<p class="bold">Одузимање проширених права и погодности</p>
				<p class="clan">Члан 31.</p>
				<p>Стручни тим може предложити управнику завода одузимање неких од додељених проширених права и погодности у оквиру групе, у складу са Законом. </p>
				<p class="clan">IV. ИЗМЕНА ПРОГРАМА ПОСТУПАЊА И НАКНАДНО <br>РАЗВРСТАВАЊЕ</p>
				<p class="bold">Преиспитивање и измена програма поступања</p>
				<p class="clan">Члан 32.</p>
				<p>Програм поступања се мења у складу са проценом понашања осуђеног, степеном његове сарадње у реализацији програма, постигнутим резултатима и околностима које могу настати током извршења казне.</p>
				<p>Програм поступања, преиспитује се најмање једном: </p>
				<p>1) сваких шест месеци за изречене казне затвора до три године;</p>
				<p>2) сваких годину дана за изречене казне затвора од три до десет година;</p>
				<p>3) сваке две године за изречене казне затвора преко десет година.</p>
				<p>Стручни тим на основу извештаја о остваривању програма поступања доставља образложен предлог управнику завода за измену програма поступања, односно разлоге за наставак реализације истог програма поступања. </p>
				<p>Управник завода, на предлог стручног тима, доноси одлуку о измени програма поступања, у складу са Законом.</p>
				<p>Осуђеног са изменама програма поступања, односно разлозима за наставак реализације истог програма поступања упознаје запослени на пословима третмана.</p>
				<p>Програм поступања, као и његове измене су саставни део досијеа осуђеног, у складу са Законом.</p>
				<p class="clan">Члан 33.</p>
				<p>Накнадно разврставање обухвата измену програма поступања у делу одређивања групе и упућивања осуђеног у отворено, полуотворено или затворено одељење. </p>
				<p class="bold">Накнадно разврставање у групу са већим степеном <br>проширених права и погодности</p>
				<p class="clan">Члан 34.</p>
				<p>Стручни тим може предложити управнику завода да се осуђени накнадно разврста у групу са већим степеном проширених права и погодности, када осуђени остварује програм поступања, остварује индивидуалне циљеве или када му је накнадно утврђен мањи степен ризика. </p>
				<p>Накнадно разврставање у групу са већим степеном проширених права и погодности је поступно.</p>
				<p class="clan">Члан 35.</p>
				<p>Осуђени који је одређен у групу В1 може бити накнадно разврстан у групу Б2 по истеку најмање једне четвртине казне.</p>
				<p>Осуђени који се налази у групи Б1 може бити накнадно разврстан у групу А2 по истеку најмање једне петине казне.</p>
				<p>Накнадно разврставање из групе В2 у В1, Б2 у Б1 и А2 у А1, није условљено дужином издржаног дела казне.</p>
				<p class="bold">Накнадно разврставање у групу са мањим степеном <br>проширених права и погодности</p>
				<p class="clan">Члан 36.</p>
				<p>Осуђени се накнадно разврстава у групу са мањим степеном проширених права и погодности на основу изречене дисциплинске казне за тежи дисциплински преступ или накнадно утврђеног повећаног степена ризика. </p>
				<p>Осуђени се може накнадно разврстати у групу са мањим степеном проширених права и погодности на основу изречене дисциплинске казне за лакши дисциплински преступ, покретања новог кривичног поступка или изречене нове казне затвора. </p>
				<p class="clan">Члан 37.</p>
				<p>Осуђени који је накнадно разврстан у групу В1 из разлога предвиђених чланом 36. овог правилника може бити накнадно разврстан у групу Б2 по истеку најмање једне четвртине преосталог дела казне.</p>
				<p>Осуђени који је накнадно разврстан у групу Б1 из разлога предвиђених чланом 36. овог правилника може бити накнадно разврстан у групу А2 по истеку најмање једне петине преосталог дела казне.</p>
				<p>Накнадно разврставање из групе В2 у В1, Б2 у Б1 и А2 у А1, није условљено дужином преосталог дела казне.</p>
				<p class="bold">Одлука о накнадном разврставању</p>
				<p class="clan">Члан 38.</p>
				<p>Одлуку о накнадном разврставању осуђеног доноси управник завода, у складу са Законом, на образложен предлог стручног тима.</p>
				<p>Одлука садржи образложене разлоге за накнадно разврставање осуђеног.</p>
				<p class="clan">V. ЗАВРШНЕ ОДРЕДБЕ</p>
				<p class="bold">Престанак важења ранијег правилника</p>
				<p class="clan">Члан 39.</p>
				<p>Даном ступања на снагу овог правилника престаје да важи Правилник о третману, програму поступања, разврставању и накнадном разврставању осуђених лица („Службени гласник РС”, број 72/10).</p>
				<p class="bold">Ступање на снагу</p>
				<p class="clan">Члан 40.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">Број 110-00-10/2015-01</p>
				<p class="auto-style2">У Београду, 20. јула 2015. године</p>
				<p class="auto-style2">Министар,</p>
				<p class="auto-style2"><span class="bold">Никола Селаковић, </span>с.р.</p>
				<p class="potpis">&nbsp;</p>
				<p class="potpis"><strong>Прилози</strong></p>
				<p class="auto-style3">Прилог 1 -
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=397121&amp;regactid=397121" target="_blank">Упитник за процену 
				ризика за осуђене на казну затвора до три године</a></p>
				<p class="auto-style3">Прилог 2 -
				<a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=397121&amp;regactid=397121" target="_blank">Упитник за процену 
				ризика осуђених на казну затвора преко три године</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 19. став 3. Уредбе о подстицајима инвеститору да у Републици Србији производи аудиовизуелно дело („Службени гласник РС”, број 10/18),</p>
			<p class="Basic-Paragraph">Министар привреде доноси </p>
			<p class="odluka-zakon">ПРАВИЛНИК</p>
			<p class="odluka-zakon">о врстама и садржини образложења квалификованих и неквалификованих трошкова и обрасцу захтева за доделу и исплату подстицајних средстава инвеститору који у Републици Србији производи аудиовизуелно дело</p>
			<p class="centar">"Службени гласник РС", број 39 од 25. маја 2018.</p>
			<p class="clan">I. ПРЕДМЕТ ПРАВИЛНИКА</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују врсте и садржина образложења квалификованих и неквалификованих трошкова и образац захтева за доделу и исплату подстицајних средстава инвеститору који у Републици Србији производи аудиовизуелно дело.&nbsp;</p>
			<p class="clan">II. КВАЛИФИКОВАНИ – ПРИХВАТЉИВИ ТРОШКОВИ </p>
			<p class="clan">Члан 2.</p>
			<p class="Basic-Paragraph">Као квалификовани или прихватљиви трошкови, у складу са Уредбом о подстицајима инвеститору да у Републици Србији производи аудиовизуелно дело (у даљем тексту: Уредба), признају се: </p>
			<p class="Basic-Paragraph">1) трошкови у вези са израдом аудиовизуелног дела који су настали и исплаћени правним или физичким лицима на територији Републике Србије, а који су у вези са набављеном робом и пруженим услугама, употребом локација, исплатама хонорара члановима ауторске, глумачке и техничке екипе (у даљем тексту: екипа) који су држављани Републике Србије или странцима који имају боравак од најмање годину дана на територији Републике Србије, у складу са прописима Републике Србије; </p>
			<p class="Basic-Paragraph">2) трошкови настали у вези са употребом добара, односно изнајмљивањем покретних и непокретних ствари могу се признати само у случају да су добра, односно покретне ствари и непокретности, у власништву правних или физичких лица, са територије Републике Србије.</p>
			<p class="clan">Члан 3.</p>
			<p class="Basic-Paragraph">Квалификовани трошкови су: </p>
			<p class="Basic-Paragraph">1) хонорари и зараде, те сви припадајући порези и доприноси који се исплаћују члановима екипе који су порески обвезници у Републици Србији, где год пруже своје услуге; </p>
			<p class="Basic-Paragraph">2) трошкови повезани са изнајмљивањем станова или хотела за чланове екипе – странце, током боравка у Републици Србији, под условом да се те услуге плаћају правном или физичком лицу које је порески обвезник у Републици Србији и да су плаћени сви припадајући порези у Републици Србији; </p>
			<p class="Basic-Paragraph">3) дневнице или накнаде за трошкове исхране, смештаја и рада и боравка на терену или непредвиђене трошкове који се исплаћују локалним члановима екипе, као и странцима – члановима екипе током њиховог рада у Републици Србији, до максималног износа од 100 евра на дан, под условом да су им дневнице и накнаде исплаћене у Републици Србији са свим припадајућим порезима; </p>
			<p class="Basic-Paragraph">4) трошкови куповине ауторских права од резидената или правних лица из Републике Србије, с тим што је уз захтев потребно приложити уговор којим се потврђује куповина права;</p>
			<p class="Basic-Paragraph">5) трошкови набавке робе, а уколико је роба купљена за коришћење у продукцији и потом продата пре подношења захтева за исплату подстицајних средстава, прихватљиви трошак ће бити нето разлика између оригиналне куповне цене и продајне цене; </p>
			<p class="Basic-Paragraph">6) све премије осигурања уколико су обезбеђене од стране правног лица које је регистровано у Републици Србији за обављање делатности осигурања;</p>
			<p class="Basic-Paragraph">7) општи режијски трошкови пословања настали у време реализације аудиовизуелног дела у Републици Србији, у складу са календаром производње и планом снимања;</p>
			<p class="Basic-Paragraph">8) пословни трошкови правног лица које пружа услуге продукцији аудиовизуелног дела у Републици Србији или ко-продуцента, ако су фактурисани продукцији за специфичне намене, под условом да су исте у функцији производње аудиовизуелног дела, и по тржишним ценама.</p>
			<p class="Basic-Paragraph">Дневнице и други трошкови чланова екипе из става 1. тачка 3) овог члана прихватају се у мери и независно од тога да ли је члан екипе на локацијама у Републици Србији или другом месту.</p>
			<p class="Basic-Paragraph">Спецификација квалификованих трошкова из става 1. овог члана дата је у Прилогу 3, који је одштампан уз овај правилник и чини његов саставни део. </p>
			<p class="clan">Члан 4.</p>
			<p class="Basic-Paragraph">За производњу аудиовизуелних дела која се односе на постпродукцију, односно на визуелну обраду материјала који није сниман у Републици Србији, као прихватљиви трошкови ће се сматрати само износи хонорара за чланове екипе и свих припадајућих пореза и доприноса, уз подношење радних налога као доказа о њиховом раду, износа продукцијске провизије (production fee) уколико не прелази 15% укупног буџета продукције у Републици Србији и износе плаћања услуга и добара других правних лица уколико не прелазе 30% укупног буџета продукције у Републици Србији.</p>
			<p class="clan">Члан 5. </p>
			<p class="Basic-Paragraph">Квалификовани или прихватљиви трошкови јесу трошкови утрошени на територији Републике Србије који се признају као трошкови утрошени за производњу аудиовизуелног дела на територији Републике Србије, а на основу извештаја овлашћене ревизорске куће.</p>
			<p class="Basic-Paragraph">Извештај из става 1. овог члана је извештај о трошковима производње аудиовизуелног дела у Републици Србији и пословању инвеститора и израђује се на бази целокупне евиденције о трошковима производње аудиовизуелног дела и укупно утрошеним средствима на територији Републике Србије, као и доказима којима се наведени трошкови потврђују (фактуре, уговори, изводи из пословне банке са назнаком извршеног плаћања и сл.). </p>
			<p class="Basic-Paragraph">Извештај из става 1. овог члана израђује се на бази провере свих квалификованих трошкова и не може се заснивати на методу узорковања, односно провери само одређених докумената.</p>
			<p class="clan">III. ОГРАНИЧЕНО ПРИХВАТЉИВИ ТРОШКОВИ</p>
			<p class="clan">Члан 6.</p>
			<p class="Basic-Paragraph">Трошкови који се ограничено могу укључити у прихватљиве трошкове јесу: </p>
			<p class="Basic-Paragraph">1) исплаћена накнада за услуге продукције, хонорари за продуценте и ко-продуценте држављане Републике Србије;</p>
			<p class="Basic-Paragraph">2) хонорари осталих повезаних лица; </p>
			<p class="Basic-Paragraph">3) трошкови промоције.</p>
			<p class="Basic-Paragraph">Повезано лице из става 1. тачка 2) овог члана јесте појединац или правно лице које је директор или акционар правног лица које подноси захтев за доделу подстицаја, и притом обухвата и матично правно лице и/или његове филијале. </p>
			<p class="bold">Исплаћена накнада за услуге продукције, хонорари за продуценте и ко-продуценте</p>
			<p class="clan">Члан 7.</p>
			<p class="Basic-Paragraph">Хонорари за продуценте који су држављани Републике Србије, укључујући путне и трошкове смештаја, рада и боравка на терену, искључени су из прихватљивих, у мери у којој прелазе износ од 10% буџета продукције у Републици Србији.</p>
			<p class="Basic-Paragraph">Остали трошкови, попут закупа канцеларија и изнајмљивања опреме, не укључују се у износ из става 1. овог члана, с тим што је потребно утврдити да су сва плаћања повезаним лицима фактурисана по тржишним ценама. </p>
			<p class="bold">Хонорари осталих повезаних лица</p>
			<p class="clan">Члан 8.</p>
			<p class="Basic-Paragraph">Хонорари свих осталих повезаних лица чији износ заједно са путним трошковима, трошковима смештаја рада и боравка на терену прелази утврђену границу искључују се из прихватљивих у мери у којој превазилазе износ од 10% буџета продукције у Републици Србији. </p>
			<p class="bold">Трошкови промоције </p>
			<p class="clan">Члан 9.</p>
			<p class="Basic-Paragraph">Трошкови настали у склопу промотивних активности или приликом тражења партнера за дистрибуцију могу се признати као прихватљиви у случају када су ти трошкови настали у току производње аудиовизуелног дела, односно пре подношења захтева за исплату подстицајних средстава и уколико не прелазе 10% од укупних прихватљивих трошкова. </p>
			<p class="clan">IV. НЕКВАЛИФИКОВАНИ – НЕПРИХВАТЉИВИ ТРОШКОВИ </p>
			<p class="clan">Члан 10.</p>
			<p class="Basic-Paragraph">Трошкови који се, у складу са Уредбом, нарочито не признају као прихватљиви трошкови настали у вези са израдом аудиовизуелног дела (неприхватљиви трошкови) су: трошкови маркетинга, трошкови везани за куповину непокретности, трошкови дистрибуције и трошкови пореза на додату вредност.</p>
			<p class="Basic-Paragraph">Нису прихватљиви и: </p>
			<p class="Basic-Paragraph">1) трошкови финансирања камата и провизија;</p>
			<p class="Basic-Paragraph">2) хонорари страних продуцената;</p>
			<p class="Basic-Paragraph">3) одложена плаћања, учешће у профиту, преостала плаћања;</p>
			<p class="Basic-Paragraph">4) наплативи аванси;</p>
			<p class="Basic-Paragraph">5) трошкови везани за куповину земљишта и зграда;</p>
			<p class="Basic-Paragraph">6) трошкови услуга укључени у трошкове робе;</p>
			<p class="Basic-Paragraph">7) трошкови настали по подношењу захтева за исплату подстицајних средстава;</p>
			<p class="Basic-Paragraph">8) трошкови за поклоне и забаву; </p>
			<p class="Basic-Paragraph">9) трошкови израде извештаја овлашћене ревизорске куће. </p>
			<p class="bold">Трошкови финансирања камата и провизија</p>
			<p class="clan">Члан 11.</p>
			<p class="Basic-Paragraph">Неприхватљиви трошкови финансирања камата и провизија обухватају камату на кредит, финансирање накнада и провизија, укључујући трошкове повезане са прикупљањем и сервисирањем средстава за продукцију. </p>
			<p class="bold">Хонорари страних продуцената</p>
			<p class="clan">Члан 12.</p>
			<p class="Basic-Paragraph">Хонорари страних продуцената за време боравка у Републици Србији су искључени из прихватљивих трошкова.</p>
			<p class="bold">Одложена плаћања, учешће у профиту, накнадни трошкови</p>
			<p class="clan">Члан 13.</p>
			<p class="Basic-Paragraph">Неприхватљиви трошкови су нарочито и трошкови: </p>
			<p class="Basic-Paragraph">1) који зависе од комерцијалног учинка продукције аудиовизуелног дела и њене зараде, јер не могу бити квантификовани све док аудиовизуелно дело не буде приказано; </p>
			<p class="Basic-Paragraph">2) плаћања која су одложена док продукција аудиовизуелног дела не обезбеди финансијски приход кроз продају биоскопских карата, зараду или профит (на пример, бонуси који се исплаћују режисерима);</p>
			<p class="Basic-Paragraph">3) плаћања која зависе од крајњег профита оствареног на продукцији аудиовизуелног дела; </p>
			<p class="Basic-Paragraph">4) плативих износа у вези са преосталим правима чланова екипе у погледу комерцијалне експлоатације продукције аудиовизуелног дела кроз приказивање и дистрибуцију у будућности;</p>
			<p class="Basic-Paragraph">5) надокнадивих аконтација, односно било који унапред плаћени износ, који се може рефундирати уколико поједини услови не буду задовољени. Процена прихватљивости ових трошкова може захтевати ревидирање главних уговора закључених са члановима екипе према којима се део њиховог хонорара сматра прихватљивим;</p>
			<p class="Basic-Paragraph">6) услуга који су укључени у трошкове робе, ако су трошкови одређених услуга већ обухваћени трошковима везаним за одређену робу која је достављена инвеститору који подноси захтев, а те услуге су већим делом пружене ван граница Републике Србије, па се као такве не сматрају пруженим у Републици Србији. Наведено се не односи на увезену робу чији добављач поседује регистровано предузеће које је и раније набављало одређену робу (као на пример, Кодак производи); </p>
			<p class="Basic-Paragraph">7) настали након подношења захтева за исплату подстицајних средстава, јер се исти не могу уврстити у захтев, с обзиром да сва плаћања по испостављеним фактурама треба да буду реализована пре подношења захтева за исплату подстицајних средстава; </p>
			<p class="Basic-Paragraph">8) поклона, забава и напојнице (трошкови куповине алкохолних пића, продукцијске забаве и поклони или било који други издаци који се могу сматрати неоправданим. </p>
			<p class="clan">V. ОБРАЗЛОЖЕЊЕ ТРОШКОВА</p>
			<p class="bold">Садржина образложења трошкова</p>
			<p class="clan">Члан 14.</p>
			<p class="Basic-Paragraph">Образложење трошкова треба да садржи укупан буџет продукције, као и трошкове разврстане по критеријуму прихватљивости, како оне који су предмет исплате, тако и оне који не могу бити предмет исплате, у складу са Уредбом и овим правилником.</p>
			<p class="Basic-Paragraph">Образложење трошкова треба да обухвати све трошкове настале током производње аудиовизуелног дела, од припрема за снимање до момента када је нулта, односно дигитална копија спремна за дистрибуцију, емитовање или приказивање општој јавности.</p>
			<p class="Basic-Paragraph">Поједини изрази употребљени у образложењу трошкова имају следеће значење: </p>
			<p class="Basic-Paragraph">1) листа ауторске, глумачке и техничке екипе је списак ауторске екипе, глумачке поделе, шефова сектора и свих других сарадника неопходних за реализацију аудиовизуелног дела;</p>
			<p class="Basic-Paragraph">2) план финансирања аудиовизуелног дела садржи приказ извора финансирања аудиовизуелног дела, којим продуцент намерава да обезбеди средства за затварање финансијске конструкције са тачно назначеним статусом финансирања (у апликацији, у преговорима, потврђено);</p>
			<p class="Basic-Paragraph">3) недељни план утрошка средстава при реализацији аудиовизуелног дела (<span class="italik">Cash Flow</span>) је недељни план трошења средстава у периоду од припрема до завршетка аудиовизуелног дела;</p>
			<p class="Basic-Paragraph">4) временски план реализације аудиовизуелног дела (<span class="italik" lang="en-GB">Schedule</span>) даје приказ производње филма по фазама, у конкретном временском периоду;</p>
			<p class="Basic-Paragraph">5) радно наређење (<span class="italik">Call Sheet</span>) је дневни план снимања који издаје асистент режије који се доставља на крају сваког снимајућег дана за наредни снимајући дан целој глумачкој, ауторској и сарадничкој екипи филма. Овај документ садржи све потребе, таксативно и у јединичним мерама, за наредни снимајући дан, као и прецизну сатницу рада глумачке, ауторске и сарадничке екипе;</p>
			<p class="Basic-Paragraph">6) дневни продукциони извештај (<span class="italik">Daily Production Report</span>) припрема координатор продукције. Овај документ садржи све информације о протеклом снимајућем дану (таксативно и у јединичним мерама: утрошке свих врста материјала, услуга, радних сати итд.);</p>
			<p class="Basic-Paragraph">7) недељни финансијски извештај (<span class="italik">Cost Report</span>) прати утрошак средстава у току недеље у односу на буџет. </p>
			<p class="bold">Порез на додату вредност (ПДВ)</p>
			<p class="clan">Члан 15.</p>
			<p class="Basic-Paragraph">Сви износи трошкова који су садржани у захтеву за исплату подстицајних средстава треба да обухватају износ пореза на додату вредност, с тим што износ пореза на додату вредност не улази у основицу за обрачун износа који је предмет исплате.</p>
			<p class="bold">Конверзија валуте</p>
			<p class="clan">Члан 16.</p>
			<p class="Basic-Paragraph">Сви продукцијски трошкови настали у страној валути исказују се у извештају о трошковима у динарским износима, по средњем курсу Народне банке Србије на дан плаћања.</p>
			<p class="bold">Тржишно базирани трошкови </p>
			<p class="clan">Члан 17.</p>
			<p class="Basic-Paragraph">Приликом процене прихватљивости појединих трошкова узима се у обзир принцип тржишне једнакости, с циљем да се обезбеди да је износ трошкова који се наплаћују између инвеститора који подноси захтев и свих осталих повезаних лица за набавку роба или пружање услуга, тржишно (комерцијално) прихватљив.</p>
			<p class="Basic-Paragraph">Када настали трошкови подносиоца захтева нису део тржишно прихватљивог договора, чиме се битно повећава или умањује цена одређене робе или услуге у односу на продукцију аудиовизуелног дела, тада се само износ који није већи од комерцијално прихваћеног износа за наведену робу или услугу може рачунати као прихватљив.</p>
			<p class="Basic-Paragraph">Комерцијална стопа је износ који би настао да су се уговорне стране договориле на основу принципа тржишне једнакости, тиме наплаћујући цену коју би уобичајено наплатили неком неповезаном лицу. </p>
			<p class="Basic-Paragraph">Принцип тржишне једнакости примењује се на било коју активност или трансакцију која је директно или индиректно повезана са насталим трошковима подносиоца захтева, што значи да овај принцип важи и у ситуацијама у којима се због недостатка тржишно базираног договора између осталих уговорних страна износ насталих трошкова за одређену робу или услугу која је наручена од стране подносиоца захтева повећава. </p>
			<p class="bold">Основ трошкова</p>
			<p class="clan">Члан 18.</p>
			<p class="Basic-Paragraph">Да би се одређени трошак укључио у прихватљиве то мора бити трошак настао током производње аудиовизуелног дела за који се подноси захтев.</p>
			<p class="Basic-Paragraph">Трошак из става 1. овог члана мора бити фактурисан подносиоцу захтева и реализован пре подношења захтева за исплату подстицајних средстава.</p>
			<p class="Basic-Paragraph">Ако подносилац захтева купује робу за коришћење у продукцији аудиовизуелног дела или је продаје или са њом располаже на било који други начин пре завршетка продукције, могуће је пријавити само износ разлике у набавној и продајној цени те робе као прихватљив. </p>
			<p class="clan">VI. ПОДНОШЕЊЕ ЗАХТЕВА ЗА ДОДЕЛУ И ИСПЛАТУ ПОДСТИЦАЈНИХ СРЕДСТАВА</p>
			<p class="clan">Члан 19.</p>
			<p class="Basic-Paragraph">Захтев за доделу подстицајних средстава подноси се Комисији за доделу подстицаја преко Филмског центра Србије, на попуњеном прописаном обрасцу који је одштампан уз овај правилник и чини његов саставни део (Прилог 1), а уз који се прилаже документација прописана чланом 10. Уредбе. </p>
			<p class="Basic-Paragraph">Захтев из става 1. овог члана не може бити поднет након што је производња аудиовизуелног дела на територији Републике Србије завршена. </p>
			<p class="Basic-Paragraph">Захтев за исплату подстицајних средстава подноси се Комисији за доделу подстицаја преко Филмског центра Србије, на попуњеном прописаном обрасцу који је одштампан је уз овај правилник и чини његов саставни део (Прилог 2), а уз који се прилаже документација прописана чланом 16. Уредбе. </p>
			<p class="Basic-Paragraph">Захтев из става 3. овог члана подноси се Комисији за доделу подстицаја у року од 45 дана након завршетка производње аудиовизуелног дела на територији Републике Србије.</p>
			<p class="Basic-Paragraph">У случају да је производња аудиовизуелног дела на територији Републике Србије завршена пре закључења уговора о додели средстава подстицаја из члана 13. Уредбе, рок од 45 дана за подношење захтева за исплату средстава почиње да тече од дана закључења тог уговора.</p>
			<p class="clan">VII. ПРЕЛАЗНЕ И ЗАВРШНЕ ОДРЕДБЕ </p>
			<p class="clan">Члан 20.</p>
			<p class="Basic-Paragraph">Захтев за исплату подстицајних средстава поднет у поступку, који се на основу члана 21. Уредбе, спроводи у складу са Уредбом о подстицајима инвеститору да у Републици Србији производи аудиовизуелно дело („Службени гласник РС”, број 72/15), подноси се у складу са чланом 19. ст. 3–5. овог правилника.</p>
			<p class="Basic-Paragraph">Уз захтев за исплату подстицајних средстава из става 1. овог члана прилаже се документација прописана чланом 16. Уредбе о подстицајима инвеститору да у Републици Србији производи аудиовизуелно дело („Службени гласник РС”, број 72/15).</p>
			<p class="clan">Члан 21.</p>
			<p class="Basic-Paragraph">Ступањем на снагу овог правилника престаје да важи Правилник о врстама и садржини образложења квалификованих и неквалификованих трошкова и обрасцу захтева за исплату подстицајних средстава инвеститору који у Републици Србији производи аудиовизуелно дело („Службени гласник РС”, број 36/16).</p>
			<p class="clan">Члан 22.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00058/2018-02</p>
			<p class="potpis">У Београду, 17. маја 2018. године </p>
			<p class="potpis">Министар, </p>
			<p class="potpis"><span class="bold">Горан Кнежевић, </span>с.р.</p>
			<p class="Basic-Paragraph">&nbsp;</p>
			<p class="clan" style="text-align: right">Прилози</p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=425949&amp;regactid=425949" target="_blank">Прилог 
			1 - Образац захтева за доделу подстицајних средстава инвеститору 
			који у Републици Србији производи аудиовизуелно дело</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=425949&amp;regactid=425949" target="_blank">Прилог 
			2 - Образац захтева за исплату подстицајних средстава инвеститору 
			који у Републици Србији производи аудиовизуелно дело</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=425949&amp;regactid=425949" target="_blank">
			Прилог 3&nbsp; - Спецификација квалификованих трошкова</a></p>
	</div>


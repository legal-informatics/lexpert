


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 41. став 13. Закона о трговини („Службени гласник РС”, бр. 53/10 и 10/13),</p>
				<p>Министар трговине, туризма и телекомуникација доноси</p>
				<p>&nbsp;</p>
				<p class="naslov">ПРАВИЛНИК </p>
				<p class="naslov">о начину и условима истицања јединичне цене за поједине врсте производа</p>
				<p class="naslov"><span style="font-weight: 400">"Службени 
				гласник РС", број 116 од 27. октобра 2014.</span></p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописују се начин и услови истицања јединичне цене за поједине врсте производа.</p>
				<p class="clan">Члан 2.</p>
				<p>Јединична цена, односно продајна цена по јединици мере обрачунава се и истиче у једнаким јединицама мере које се уобичајено користе у промету за одређену врсту производа. </p>
				<p>За производе исте врсте на једном продајном месту јединична цена је исказана у једнаким јединицама мере.</p>
				<p class="clan">Члан 3.</p>
				<p>Јединична цена се истиче на јасан, лако уочљив и читљив начин са назнаком јединице мере у којој је исказана (дин./јединица мере).</p>
				<p class="clan">Члан 4.</p>
				<p>Јединична цена истиче се за следеће производе:</p>
				<p>1) храну и храну за животиње;</p>
				<p>2) алкохолна и безалкохолна пића и сокове;</p>
				<p>3) воду;</p>
				<p>4) детерџенте;</p>
				<p>5) боје и лакове, изузев сликарских боја;</p>
				<p>6) уље, мазива и друге течности за моторе и моторна возила;</p>
				<p>7) дестиловану воду;</p>
				<p>8) производе за прање, чишћење и негу лица и тела;</p>
				<p>9) производе за прање и негу косе;</p>
				<p>10) производе за прање, чишћење и негу зуба и усне шупљине.</p>
				<p>Изузетно од става 1. овог члана, истицање јединичне цене није потребно за:</p>
				<p>1) производе који се продају као поклон пакети или комплети;</p>
				<p>2) воће и поврће које се продаје комадно или у свежњу.</p>
				<p>За производе код којих се наводи тежина оцеђене масе, јединична цена односи се на наведену тежину оцеђене масе.</p>
				<p class="clan">Члан 5.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">Број 110-00-00015/2014-04</p>
				<p class="potpis" style="margin-top: 0">У Београду, 21. октобра 2014. године</p>
				<p class="potpis" style="margin-top: 0">Министар,</p>
				<p class="potpis" style="margin-top: 0"><span class="bold">Расим Љајић,</span> с.р.</p>
	</div>


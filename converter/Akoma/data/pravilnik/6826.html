


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 54. став 2. Закона о трансплантацији органа („Службени гласник РС”, број 72/09) и члана 60. став 2. Закона о трансплантацији ћелија и ткива („Службени гласник РС”, број 72/09),</p>
	<p>Министар здравља доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о издавању донаторске картице</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 89 од 14. 
	септембра 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником прописује се начин и поступак давањa изјаве о пристанку и евидентирање писменог пристанка у здравственој књижици, односно забране узимања органа и ткива, вођење евиденције о датим изјавама о пристанку, односно забрани узимања органа и ткива, заштита података о даваоцу органа и ткива, образац донаторске картице, као и услови које треба да испуни установа, орган, односно организација који дају донаторску картицу.</p>
	<p class="clan">Члан 2.</p>
	<p>Пунолетно пословно способно лице које жели да донира своје органе и/или ткива у случају мождане смрти (у даљем тексту: давалац), даје изјаву о пристанку за донирање органа и/или ткива у писменој форми (у даљем тексту: Изјава) изабраном лекару, овлашћеном лицу у филијали Републичког фонда за здравствено осигурање, овлашћеном лицу у Управи за биомедицину или овлашћеном лицу у здравственој установи која обавља послове трансплантације.</p>
	<p>Изјава се даје на прописаном обрасцу.</p>
	<p class="clan">Члан 3.</p>
	<p>Изабрани лекар, као и друго овлашћено лице из члана 2. став 1. овог правилника дужни су да, пре узимања Изјаве, упознају даваоца Изјаве са значајем трансплантације ради лечења, дају потпуне информације које не смеју бити сугестивне и које су засноване на медицинским доказима о могућности донирања, условима за донирање органа и ткива, односно за узимање органа и ткива у случају мождане смрти.</p>
	<p>Поред информација из става 1. овог члана, даваоцу Изјаве дају се обавештења о заштити података о личности – о значају података о личности, обради података, сврси прикупљања и даљој обради података, начину коришћења, добровољности давања података и другим подацима у складу са законом којим се уређује заштита података о личности.</p>
	<p>После давања информација из ст. 1. и 2. овог члана, даваоцу се оставља разумно време да донесе одлуку о давању Изјаве.</p>
	<p class="clan">Члан 4.</p>
	<p>Пре давања Изјаве давалац треба да изабраном лекару, односно овлашћеном лицу из члана 2. овог правилника покаже на увид важећи лични документ са фотографијом.</p>
	<p>Изјава из члана 2. oвог правилника даје се у присуству најмање једног независног сведока који потврђује веродостојност потписа и слободно изражену вољу даваоца.</p>
	<p>После узимања Изјаве, изабрани лекар односно овлашћено лице из члана 2. овог правилника оверава Изјаву својим потписом и печатом здравствене установе, органа, односно организације.</p>
	<p class="clan">Члан 5.</p>
	<p>Изјава се даје (образац се попуњава) у два примерка.&nbsp; </p>
	<p>Један примерак Изјаве изабрани лекар, односно овлашћена лица из члана 2. овог правилника одмах по потписивању, а најкасније у року од три дана од потписивања, достављају Управи за биомедицину, ради чувања, као и уноса података из Изјаве у Јединствени републички регистар давалаца. 
	</p>
	<p>Изјава се доставља Управи за биомедицину у затвореној, посебној коверти са исписаном адресом Управе за биомедицину и назнаком: „Изјава – не отварај”, а до упућивања чува се у закључаној челичној каси.</p>
	<p>Један примерак Изјаве прилаже се у медицинску документацију код изабраног лекара, односно документацију здравствене установе, филијале обавезног здравственог осигурања, односно Управе за биомедицину.</p>
	<p class="clan">Члан 6.</p>
	<p>На основу датог и евидентираног писменог пристанка даваоцу Изјаве издаје се донаторска картица.</p>
	<p>Донаторску картицу издају здравствене установе, Управа за биомедицину или филијале Републичког фонда здравственог осигурања у зависности од тога где је Изјава дата. 
	</p>
	<p>Донаторска картица издаје се одмах по потписивању Изјаве.</p>
	<p>Образац донаторске картице одштампан је уз овај правилник и чини његов саставни део.</p>
	<p class="clan">Члан 7.</p>
	<p>Изјава из члана 2. овог правилника обавезно се евидентира у здравствену књижицу на начин уређен прописима из области здравственог осигурања.</p>
	<p class="clan">Члан 8.</p>
	<p>Свако пунолетно пословно способно лице може изричито забранити узимање својих органа и/или ткива у случају мождане смрти.</p>
	<p>Изјава о забрани узимања органа и/или ткива даје се изабраном лекару, односно овлашћеним лицима из члана 2. овог правилника на прописаном обрасцу.</p>
	<p>Пре потписивања изјаве из става 1. овог члана, давалац изјаве треба изабраном лекару, односно овлашћеном лицу из члана 2. овог правилника да покаже на увид важећи лични документ са фотографијом како би се проверила веродостојност његових личних података.</p>
	<p>После давања изјаве о забрани узимања органа и/или ткива изабрани лекар, односно овлашћено лице из члана 2. овог правилника ставља испод изјаве свој потпис и печат здравствене установе, односно органа или организације.</p>
	<p class="clan">Члан 9.</p>
	<p>Изјава о забрани узимања органа и ткива даје се у три примерка.</p>
	<p>Један примерак изјаве о забрани узимања органа и/или ткива изабрани лекар, односно овлашћена лица из члана 2. овог правилника одмах по потписивању, а најкасније у року од три дана од потписивања, достављају Управи за биомедицину ради уписа у евиденцију изјава о забрани узимања органа и ткива.</p>
	<p>Изјава о забрани узимања органа и/или ткива доставља се Управи за биомедицину у затвореној, посебној коверти са исписаном адресом Управе за биомедицину и назнаком: „Изјава – не отварај”, а до упућивања чува се у закључаној челичној каси. 
	</p>
	<p>Један примерак изјаве о забрани узимања органа и ткива прилаже се у медицинску документацију изабраног лекара, односно документацију здравствене установе, филијале обавезног здравственог осигурања, односно Управе за биомедицину, а један примерак потписник изјаве о забрани узимања органа и ткива задржава за себе.</p>
	<p class="clan">Члан 10.</p>
	<p>Изјава из члана 9. овог правилника евидентира се у здравствену књижицу на начин уређен прописима из области здравственог осигурања.</p>
	<p class="clan">Члан 11.</p>
	<p>Управа за биомедицину свим овлашћеним установама, органима и организацијама обезбеђује одговарајући број образаца изјаве о пристанку за донирање органа и/или ткива, односно изјаве о забрани узимања органа и/или ткива, као и одговарајући број донаторских картица.</p>
	<p class="clan">Члан 12.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-14/2012-01</p>
	<p class="potpis" style="line-height: 150%; margin-top: 0">У Београду, 28. августа 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">проф. др 
	<span class="bold">Славица Ђукић Дејановић,</span> с.р.</p>
	<p class="potpis">&nbsp;</p>
	<p class="potpis" style="text-align: left">&nbsp;</p>
	<p class="potpis" style="text-align: left">
	<img border="0" src="http://www.pravno-informacioni-sistem.rs/SlGlasnikPortal/slike/1.htm18.gif&amp;doctype=reg&amp;abc=cba&amp;eli=true&amp;eliActId=422646&amp;regactid=422646" width="413" height="287"></p>
	<p class="potpis" style="text-align: left">&nbsp;</p>
	<p class="potpis" style="text-align: left">
	<img border="0" src="http://www.pravno-informacioni-sistem.rs/SlGlasnikPortal/slike/1.htm19.gif&amp;doctype=reg&amp;abc=cba&amp;eli=true&amp;eliActId=422646&amp;regactid=422646" width="410" height="302"></p>
	<p class="potpis" style="text-align: left">&nbsp;</p>
	<p class="potpis" style="text-align: left">&nbsp;</p>


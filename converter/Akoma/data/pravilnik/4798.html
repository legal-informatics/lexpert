


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>&nbsp;</p>
	<p>На основу члана 181. тачка 11) Закона о државном премеру и катастру („Службени гласник РС”, бр. 72/09 и 18/10),</p>
	<p>Директор Републичког геодетског завода доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о геодетско-катастарском информационом систему</p>
	<p class="naslov" style="margin-top: 0"><span style="font-weight: 400">
	"Службени гласник РС", број 124 од 29. децембра 2012.</span></p>
	<p class="naslov">&nbsp;</p>
	<p class="clan">I. УВОДНЕ ОДРЕДБЕ</p>
	<p class="clan">Члан 1.</p>
	<p>Овим правилником прописују се садржај, формирање и одржавање геодетско-катастарског информационог система (у даљем тексту: ГКИС).</p>
	<p class="clan">Члан 2.</p>
	<p>Поједини изрази употребљени у овом правилнику имају следеће значење:</p>
	<p>1) „администратор базе података” је лице које се стара о функционисању, одржавању и заштити базе података;</p>
	<p>2) „база података (dаtаbаsе)” је организована колекција логички повезаних података;</p>
	<p>3) „безбедност” је начин на који је систем заштићен од неовлашћеног приступа или губитка података, као и могућности злонамерних напада;</p>
	<p>4) „географски информациони систем (ГИС)” је рачунарски систем намењен за прикупљање (интеграцију), обраду, управљање, анализу, приказ и одржавање просторно оријентисаних података;</p>
	<p>5) „ГКИС” је мрежно оријентисан модуларни систем који омогућава континуирано прикупљање, чување, повезивање, праћење, обраду, одржавање, презентацију, размену и дистрибуцију података из подсистема основних геодетских радова, катастра непокретности, адресног регистра, регистра просторних јединица, регистра географских имена, катастра водова и топографско-картографских података, као и других података из делокруга Републичког геодетског завода (у даљем тексту: Завод);</p>
	<p>6) „геоподаци” су подаци са директном или индиректном везом са одређеном локацијом или географском области;</p>
	<p>7) „DBMS (Dаtаbаsе Маnаgеmеnt Systеm)” је софтверска апликација која се користи за креирање, складиштење, одржавање и извоз података из базе података;</p>
	<p>8) „дигитални топографски кључ” је скуп података и правила о приказу топографских знакова-графичких симбола за појаве и објекте садржане у бази података, у форми каталога у дигиталном облику;</p>
	<p>9) „формат растерског фајла” је начин записа дигиталне растерске слике;</p>
	<p>10) „FTP (File Transfer Protocol)” је протокол за пренос датотека података између два рачунара на мрежи;</p>
	<p>11) „ИКТ” су информационо-комуникационе технологије које обезбеђују приступ информацијама путем телекомуникација, а обухватају мреже, бежичне мреже, хардвер, софтвер, интернет и друге комуникационе медије;</p>
	<p>12) „интероперабилност” је способност информационо-комуникационих система и пословних процеса да подржe проток података и омогуће размену информација и знања;</p>
	<p>13) „класа” је скуп објеката који имају исте атрибуте, операције, методе, релације и семантику;</p>
	<p>14) „метаподаци” су скуп података који описују, објашњавају, лоцирају или на други начин чине лакшим претраживање, коришћење или управљање неким извором информација;</p>
	<p>15) „проширивост или скалабилност” је могућност измена конфигурационих компоненти система ради прилагођавања жељеним проширењима;</p>
	<p>16) „сервиси просторних података” су операције које се могу обавити позивањем рачунарске апликације на просторним подацима који су садржани у скуповима просторних података или на повезаним метаподацима;</p>
	<p>17) „скуп просторних података” је колекција просторних података који су међусобно повезани;</p>
	<p>18) „стандард” је јавно доступан документ, утврђен консензусом и донет од признатог тела, у којем се за општу и вишекратну употребу утврђују правила, захтеви, карактеристике, упутства, препоруке или смернице за активности или њихове резултате, ради постизања оптималног нивоа уређености у одређеној области у односу на постојеће или могуће проблеме;</p>
	<p>19) „Wеb портал” је софтверска апликација која је доступна путем интернета и којом се врши размена информација између различитих софтверских система.</p>
	<p class="clan">II. САДРЖИНА И ФОРМИРАЊЕ ГКИС-а</p>
	<p class="clan">Члан 3.</p>
	<p>ГКИС се организује и реализује преко одговарајућих подсистема, односно база података, апликација и сервиса, на савременој информационо-комуникационој инфраструктури.</p>
	<p>Базе података, апликације, сервиси и техничка инфраструктура у оквиру ГКИС-а, пројектују се, реализују и одржавају по домаћим и међународним стандардима из домена геоинформација и информационо- комуникационих технологија.</p>
	<p class="clan">Члан 4.</p>
	<p>У складу са одредбом члана 157. Закона о државном премеру и катастру („Службени гласник РС”, бр. 72/09 и 18/10 – у даљем тексту: Закон) ГКИС се састоји од подсистема који садрже податке и сервисе података:</p>
	<p>1) основних геодетских радова;</p>
	<p>2) катастра непокретности;</p>
	<p>3) адресног регистра;</p>
	<p>4) регистра просторних јединица;</p>
	<p>5) регистра географских имена;</p>
	<p>6) катастра водова;</p>
	<p>7) топографско-картографских података;</p>
	<p>8) других података у складу са Законом.</p>
	<p class="clan">Члан 5.</p>
	<p>ГКИС омогућава и обезбеђује:</p>
	<p>1) ефикасно обављање пословних процеса и активности у оквиру делатности Завода;</p>
	<p>2) задовољавање потреба корисника геодетско-картографских и других података из надлежности Завода;</p>
	<p>3) aутoмaтизацију прoцeса прикупљaњa, oбрaдe, aнaлизe и прeзeнтoвaњa инфoрмaциja;</p>
	<p>4) сигурност, поузданост и интегритет података;</p>
	<p>5) бржи и лакши приступ информацијама и документима;</p>
	<p>6) рационално и целовито управљање подацима и документацијом;</p>
	<p>7) дељење информатичких ресурса и кооперативни рад запослених;</p>
	<p>8) интеграцију пословних процеса са системима за организацију и управљање;</p>
	<p>9) заштиту података и документације.</p>
	<p class="clan">Члан 6.</p>
	<p>ГКИС користи стандардизовану мрежну и техничку инфраструктуру, рачунарски хардвер одговарајућег квалитета, оперативне системе, услужне и корисничке апликације и сервисе.</p>
	<p class="clan">Члан 7.</p>
	<p>У поступку формирања ГКИС-а примењују се међународни стандарди и норме из области информационе технологије и геоинформација, и то:</p>
	<p>1) за информационе технологије – стандарди ISO/IEC JTC 1 (Information Technology Standards) Заједничког техничког комитета 1;</p>
	<p>2) за Web технологију – препоруке и спецификације развијене од стране World Wide Web Consortium (W3C);</p>
	<p>3) за метаподатке, просторне податке и сервисе – стандарди усвојени од стране ISO (International Organisation for Standardisation), односно Техничког комитета 211 (ISO/TC 211 Geographic Information/Geomatics), OGC (Open Geospatial Consortium) и INSPIRE (Infrastructure for Spatial Information in the European Community).</p>
	<p class="clan">Члан 8.</p>
	<p>ГКИС обезбеђује прикупљање, управљање и коришћење података подсистема из члана 4. овог правилника, на следећим принципима:</p>
	<p>1) вођење података на једном референтном месту и омогућавање приступа и размене података на различитим нивоима у оквиру Завода;</p>
	<p>2) вођење метаподатака као информација о подацима и сервисима које описују податке и сервисе података и омогућавају њихово проналажење;</p>
	<p>3) омогућавање корисницима изван Завода приступ подацима и пријем захтева преко Web сервиса;</p>
	<p>4) издавања докумената у електронском или другом облику;</p>
	<p>5) обезбеђења услуга електронског пословног промета за коришћење података и сервиса који захтевају новчану накнаду;</p>
	<p>6) обезбеђивање мера заштите информационог система у свим фазама функционисања.</p>
	<p class="clan">Члан 9.</p>
	<p>ГКИС се формира на бази Web технологије као модуларан, флексибилан, интероперабилан и безбедан систем у којем се:</p>
	<p>1) централна база података налази у седишту Завода;</p>
	<p>2) DBMS системом подржава објектно-релациони модел података за складиштење геометрије, рад са једноставним и комплексним типовима просторних података, просторно индексирање и просторни референтни систем;</p>
	<p>3) реплика централне базе података ГКИС-а користи за дистрибуцију података спољашњим корисницима путем Web портала;</p>
	<p>4) приступ подацима у DBMS систему омогућава искључиво кроз апликације и који је заштићен системом лозинки (осим за администраторе и друге кориснике са посебним овлашћењима);</p>
	<p>5) комплетна архитектура сервисно оријентише (SOA-Service-Oriented Architecture);</p>
	<p>6) раздваја управљање подацима, апликациона логика и корисничко окружење (трослојност);</p>
	<p>7) налазе модули за писарницу, управљање документацијом (Document Management System), управљање радним процесима (токовима рада), електронско плаћање података и Web приступ подацима и сервисима за спољне кориснике (Web портал);</p>
	<p>8) обезбеђује прављење сигурносне копије (Backup), уравнотежење оптерећења (Load balancing) и редундантност система (Redundant system);</p>
	<p>9) обезбеђује систем:</p>
	<p>– администрацијом корисника;</p>
	<p>– HTTPS протоколом (Hypertext Transfer Protocol Secure);</p>
	<p>– виртуелном приватном мрежом (VPN-Virtual Private Network);</p>
	<p>– заштитним зидом (Firewall);</p>
	<p>– заштитом од вируса, злонамерног кода и неовлашћеног упада у систем;</p>
	<p>10) омогућава уклапање у концепт е-управе.</p>
	<p class="clan">Члан 10.</p>
	<p>Инфраструктура ГКИС-а обухвата:</p>
	<p>1) преносиве рачунаре, мрежне радне станице, периферне уређаје (штампаче, скенере и др.), сервере, системе за прављење сигурносне копије, екстерне дискове и другу хардверску опрему;</p>
	<p>2) активну мрежну опрему (свичеви, рутери, модеми и др.);</p>
	<p>3) комуникационе везе за приступ серверима, мрежи и интернету;</p>
	<p>4) системске управљачке и контролне сервисе за електронску пошту, коришћење софтвера, интернета, интранета и подршку корисницима;</p>
	<p>5) дистрибуирану рачунарску и комуникациону мрежу (WAN) и локалну рачунарску мрежу (LAN).</p>
	<p class="clan">Члан 11.</p>
	<p>Садржај базе података ГКИС-а дефинисан је у оквиру сваког подсистема засебно, у складу са подзаконским актом којим се уређује област подсистема.</p>
	<p>Структура и садржај базе података из става 1. овог члана дефинише се на основу спецификације података за INSPIRE теме обухваћене ГКИС-ом, ради обезбеђивања и ефикасне размене података у оквиру Националне инфраструктуре геопросторних података (НИГП).</p>
	<p class="clan">Члан 12.</p>
	<p>Геометрија објеката базе података ГКИС-а дефинисана је геометријским елементима применом стандарда ISO19107 Географске информације – Просторна шема.</p>
	<p>Правила креирања геометријских и тополошких релација између објеката прописана су моделом података.</p>
	<p>Провером испуњености правила из става 2. овог члана утврђује се тополошка, геометријска и тематска конзистентност садржаја базе података ГКИС-а.</p>
	<p class="clan">Члан 13.</p>
	<p>Картографски приказ садржаја базе података ГКИС-а реализује се у складу са подзаконским актима који уређују садржај базе података сваког подсистема ГКИС-а.</p>
	<p class="clan">Члан 14.</p>
	<p>Просторни референтни систем уређен је у складу са подзаконским актом којим се уређује област основних геодетских радова.</p>
	<p class="clan">Члан 15.</p>
	<p>Метаподаци за скупове просторних података и сервисе описују скупове просторних података и сервисе просторних података и омогућавају њихово проналажење, процену квалитета и коришћење.</p>
	<p>За метаподатке из става 1. овог члана примењују се стандарди ISO 19115 Geographic information-Metadata (текстуална спецификација) и ISO 19139 Geographic Information-Metadata-XML Schema Implementation (шема).</p>
	<p class="clan">III. МОДЕЛ ПОДАТАКА</p>
	<p class="clan">Члан 16.</p>
	<p>Модел података описује се језиком за моделовање UML (UML-Unified Modelling Language) применом стандарда ISO/TS 19103 Географске информације – Језик концептуалне шеме, који садржи правила и смернице за употребу језика концептуалне шеме у оквиру ISО 19000 серије стандарда.</p>
	<p>Моделом података дефинишу се класе, њихов просторни приказ (тачке, линије или полигони), њихови атрибути, правила и релације и историја података тако да је омогућен ефикасан приступ подацима, као и одговарајуће операције над подацима.</p>
	<p class="clan">IV. ФОРМАТИ ЗА РАЗМЕНУ ПОДАТАКА</p>
	<p class="clan">Члан 17.</p>
	<p>Размена података у оквиру ГКИС-a врши се у следећим форматима:</p>
	<p>1) текстуални подаци:</p>
	<p>– ASCII (American Standard Code for Information Interchange);</p>
	<p>– CSV (Comma-Separated Values);</p>
	<p>2) векторски подаци:</p>
	<p>– XML (Extensible Markup Language);</p>
	<p>– GML (Geography Markup Language);</p>
	<p>– KML (Keyhole Markup Language);</p>
	<p>– ЕSRI Shаpеfile;</p>
	<p>3) растерски подаци:</p>
	<p>– TIFF (Tagged Image File Format);</p>
	<p>– TIFF са TFW-ом (Tiff World File);</p>
	<p>– GeoTIFF (Geo Tagged Image File Format);</p>
	<p>4) метаподаци:</p>
	<p>– XML (Extensible Markup Language);</p>
	<p>5) подаци ласерског скенирања:</p>
	<p>– LAS (Laser File Format).</p>
	<p class="clan">V. ДИСТРИБУЦИЈА ПОДАТАКА</p>
	<p class="clan">Члан 18.</p>
	<p>Дистрибуција података у оквиру ГКИС-а обавља се преко:</p>
	<p>1) аналогних форми (папир, филм и др.);</p>
	<p>2) оптичких електронских медија (CD-ROM и DVD);</p>
	<p>3) FTP протокола за пренос датотека;</p>
	<p>4) Web сервиса, и то:</p>
	<p>– WMS (Web Map Service)-Web протокола зa обезбеђивање гeoрeфeрeнцирaних растерских слика нa интeрнeту независно од платформе;</p>
	<p>– WFS (Web Feature Service)-Web протокола зa обезбеђивање гeoгрaфских објеката и њихових атрибута нa интeрнeту, независно од платформе;</p>
	<p>– WCS (Web Coverage Service)-Web протокола зa обезбеђивање геопросторних информација које представљају појаве чије су величине просторно променљиве категорије, независно од платформе,</p>
	<p>– CSW (Catalogue Service)-Web протокола са дефинисаним окружењем за откривање, претраживање и постављање упита у вези са просторним сервисом, подацима и метаподацима, независно од платформе;</p>
	<p>5) других стандардних протокола.</p>
	<p class="clan">VI. АДМИНИСТРАЦИЈА И БЕЗБЕДНОСТ</p>
	<p class="clan">Члан 19.</p>
	<p>Администрација и остваривање безбедности ГКИС-а врше се у складу са следећим националним и међународним стандардима:</p>
	<p>1) SRPS ISO/IEC 27002:2010 који успoстaвљa смeрницe и oпште принципе зa oтпoчињaњe, имплeмeнтaциjу, oдржaвaњe и пoбoљшaвaњe упрaвљaњa сигурнoшћу инфoрмaциja;</p>
	<p>2) SRPS ISO/IEC 27001:2011 који спeцифицирa зaхтeвe зa успoстaвљaњe, имплeмeнтaциjу, примeну, прaћeњe, прeиспитивaњe, oдржaвaњe и побољшавање дoкумeнтoвaнoг система мeнaџмeнтa бeзбeднoшћу инфoрмaциja (ISMS-Information Security Management System);</p>
	<p>3) ISO стандардима које је објавио Заједнички технички комитет 1, Подгрупа 27, Примена техника сигурности у информационој технологији (ISO/IEC JTC 1 SC 27 – IT SECURITY TECHNIQUES), односно стандардима серије ISO/IEC 27000 који дajу смeрницe зa изрaду и имплeмeнтaциjу бeзбeднoсних инфoрмaциoних прoцeдурa.</p>
	<p class="clan">VII. КОНТРОЛА И УПРАВЉАЊЕ</p>
	<p class="clan">Члан 20.</p>
	<p>Спровођење хардверске, системске и комуникационе подршке ГКИС-у, интернет и интранет презентација Завода, као и FTP сервис вршиће се у складу са интернoм инструкцијом.</p>
	<p class="clan">VIII. ЗАВРШНА ОДРЕДБА</p>
	<p class="clan">Члан 21.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">01 број 95-180/12</p>
	<p class="potpis" style="margin-top: 0">У Београду, 3. децембра 2012. године</p>
	<p class="potpis" style="margin-top: 0">Директор,</p>
	<p class="potpis" style="margin-top: 0"><span class="bold">Зоран Крејовић, 
	</span>с.<span class="krajzakdela">р.</span></p>





	<meta http-equiv="Content-Type" content="text/html; charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
a {
	color: #008000;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 27. став 7. и члана 45. став 1. тачка 6) Закона о оружју и муницији („Службени гласник РС”, број 20/15), </p>
				<p>Министар унутрашњих послова доноси</p>
				<p class="odluka-zakon">ПРАВИЛНИК</p>
				<p class="odluka-zakon">о онеспособљавању оружја</p>
				<p class="auto-style1">"Службени гласник РС", бр. 9 од 5. 
				фебруара 2016, 96 од 2. децембра 2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописују се поступак, услови и начин онеспособљавања оружја.</p>
				<p class="clan">Члан 2.</p>
				<p>Оружје се онеспособљава на захтев власника регистрованог оружја, који се подноси правним лицима и предузетницима овлашћеним за испитивање, жигосање и обележавање оружја, правним лицима и предузетницима овлашћеним за производњу оружја или правним лицима и предузетницима овлашћеним за поправку и преправку оружја (овлашћени сервисери).</p>
				<p class="clan">Члан 3.</p>
				<p>Oружје се трајно онеспособљава тако да губи својства оружја, а на следећи начин:</p>
				<p>1) пиштољи (осим аутоматских):</p>
				<p>(1) цев: заварити чеп или шипку (пречника калибра цеви) у цеви од лежишта метка минималне дужине 2/3 дужине цеви; или у првој трећини цеви од лежишта метка избушити три рупе (које морају бити величине целог пречника; једну иза друге, или просећи канал у облику латиничног слова В (максимална ширина 25 mm, угао 60° ± 5°) или просећи уздужни канал (ширина 8–10 mm дужина ≥ 52 mm) на истим местима као за рупе, заваривањем испунити комплетно лежиште метка,</p>
				<p>(2) цев: одстранити резањем уводник метка,</p>
				<p>(3) навлака: машинском обрадом исећи предњи део блока навлаке којим се затвара лежиште метка под углом најмање 45 степени, уклонити или скратити ударну иглу, заварити отвор ударне игле и машинском обрадом уклонити делове за брављивање у навлаци,</p>
				<p>(4) рам: уклонити уводник метка, машинском обрадом уклонити најмање 2/3 дужине клизача навлаке са обе стране рама, заварити задржач навлаке и спречити расклапање пиштоља са полимерним рамом заваривањем,</p>
				<p>(5) магацин: тачкасто заварити магацин за рам или рукохват, у зависности од конструкције оружја или ако нема магацина извршити тачкасто заваривање у отвору за магацин;</p>
				<p>2) револвери:</p>
				<p>(1) цев: чврсто заварити чеп или шипку (пречника калибра цеви) у цеви од почетка цеви минималне дужине 2/3 дужине цеви; или у првој трећини цеви од почетка цеви избушити три рупе (које морају бити величине целог унутрашњег пречника; једну иза друге) или просећи канал у облику латиничног слова В (максимална ширина 25 mm, угао 60° ± 5°) или просећи уздужни канал (ширина 8–10 mm, дужина ≥ 52 mm) на истим местима као за рупе,</p>
				<p>(2) цев: обезбедити да се не може одвојити цев од рама уградњом попречне осовине и учврстити је заваривањем или заварити цев за рам,</p>
				<p>(3) добош: разбушити сва лежишта метка у добошу минимално на 2/3 његове дужине тако што ће се машинском обрадом исећи кружни прстен већи од пречника чауре и заварити осовину добоша како би се спречило уклањање добоша са рама,</p>
				<p>(4) механизам за окидање: одстранити ударну иглу и заварити или повећати отвор ударне игле,</p>
				<p>(5) револвери који се пуне са предње стране на црни барут: заварити или уклонити нипле (испупчења) и заварити отворе;</p>
				<p>3) једнометно дуго ватрено оружје (непреламајуће):</p>
				<p>(1) цев: пробушити и спојити цев и сандук осовином (пречник ≥ 50% лежишта метка, најмање 4,5 mm) кроз лежиште метка,</p>
				<p>(2) цев: заварити осовину или шипку (пречника калибра цеви) у цеви од лежишта метка минималне дужине 2/3 од дужине цеви; или у првој трећини цеви од лежишта метка избушити 6 рупа (које морају бити најмање 2/3 пречника отвора код оружја са глатком цеви и величине целог пречника код свих осталих врста оружја; једну иза друге,) или просећи канал у облику латиничног слова В (максимална ширина 25 mm, угао 60° ± 5°) или просећи уздужни канал (ширина 8–10 mm, дужина ≥ 52 mm) на истим местима као за рупе и заваривањем испунити комплетно лежиште метка,</p>
				<p>(3) затварач: уклонити или скратити ударну иглу, машинском обрадом исећи чело затварача под углом од најмање 45 степени и заварити отвор ударне игле;</p>
				<p>4) преламајуће ватрено оружје (са глатком цеви, олученом цеви, комбиновано):</p>
				<p>(1) цев: заварити чеп или шипку (пречника калибра цеви) у цеви од лежишта метка минималне дужине 2/3 дужине цеви; или у првој трећини цеви од лежишта метка избушити 6 рупа (које морају бити најмање 2/3 пречника отвора код оружја са глатком цеви и величине целог пречника код свих осталих врста оружја; једну иза друге) или просећи канал у облику латиничног слова В (максимална ширина 25 mm, угао 60° ± 5°) или исеците уздужни канал (ширина 8–10 mm, дужина ≥ 52 mm) на истим местима као за рупе и заваривањем испунити комплетно лежиште метка, </p>
				<p>(2) цев: попречно пробушити и убацити осовину (пречник ≥ 50% лежишта метка, најмање 4,5 mm) кроз лежиште метка и учврстити је заваривањем,</p>
				<p>(3) глава: машинском обрадом направити конусни канал од минимум 60 степени на предњем делу блока (главе) којом се затвара лежиште метка,</p>
				<p>(4) механизам за окидање: одстранити ударну иглу и заварити (или повећати) отвор ударне игле;</p>
				<p>5) репетирајуће дуго ватрено оружје (са глатком цеви, олученом цеви):</p>
				<p>(1) цев: пробушити и спојити цев и сандук осовином (пречник ≥ 50% лежишта метка, најмање 4,5 mm) кроз лежиште метка, </p>
				<p>(2) цев: заварити осовину или шипку (пречника калибра цеви) у цеви од лежишта метка минималне дужине 2/3 од дужине цеви; или у првој трећини цеви од лежишта метка избушити шест рупа (морају бити најмање 2/3 пречника отвора код оружја са глатком цеви и величине целог пречника код свих осталих врста оружја; једну иза друге) или просећи канал у облику латиничног слова В (максимална ширина 25 mm, угао 60° ± 5°) или просећи уздужни канал (ширина 8–10 mm, дужина ≥ 52 mm) на истим местима као за рупе и заваривањем испунити комплетно лежиште метка,</p>
				<p>(3) затварач: одстранити или скратити ударну иглу, машинском обрадом исећи чело затварача под углом од најмање 45 степени и заварити отвор ударне игле,</p>
				<p>(4) магацин: тачкасто заварити магацин за рам или рукохват, у зависности од конструкције оружја или ако нема магацина, извршити тачкасто заваривање у отвору за магацин. За цевасти магацин убацити попречно осовину, минималног пречника 4,5 mm кроз магацин и рам. Осовину причврстити заваривањем;</p>
				<p>6) полуатоматско ватрено оружје (са глатком цеви, олученом цеви):</p>
				<p>(1) цев: пробушити и спојити цев и сандук осовином (пречник ≥ 50% лежишта метка, најмање 4,5 mm) кроз лежиште метка,</p>
				<p>(2) цев: убацити и заварити чеп или шипку (пречника калибра цеви) у цеви од лежишта метка минималне дужине 2/3 од дужине цеви; или у првој трећини цеви од лежишта метка избушити шест рупа (које морају бити најмање 2/3 пречника отвора код оружја са глатком цеви и величине целог пречника код свих осталих врста оружја; једну иза друге) или просећи канал у облику латиничног слова В (максимална ширина 25 mm, угао 60° ± 5°) или просећи уздужни канал (ширина 8–10 mm, дужина ≥ 52 mm) на истим местима као за рупе и заваривањем испунити комплетно лежиште метка,</p>
				<p>(3) цев: одстранити уводник метка,</p>
				<p>(4) затварач: уклонити или скратити ударну иглу, машинском обрадом исећи чело затварача под углом од најмање 45 степени и заварити отвор ударне игле. Одстранити тело затварача, заменити га челичним делом и заварити га или смањити тело затварача за најмање 50% и заварити га,</p>
				<p>(5) поклопац сандука: ослабити поклопац за затварање сандука или онемогућити растављање заваривањем,</p>
				<p>(6) механизам за полуаутоматски рад: уништити клип и систем за позајмицу гасова сечењем или заваривањем,</p>
				<p>(7) магацин: тачкасто заварити магацин за рам или рукохват, у зависности од конструкције оружја или ако нема магацина, извршити тачкасто заваривање у отвору за магацин;</p>
				<p>7) аутоматско ватрено оружје: аутомати, војничке пушке, пушкомитраљези и митраљези:</p>
				<p>(1) цев: пробушити и спојите цев и сандук осовином (пречник ≥ 50% лежишта метка, најмање 4,5 mm) кроз лежиште метка,</p>
				<p>(2) цев: убацити и заварити чеп или шипку (пречника калибра цеви) у цеви од лежишта метка минималне дужине 2/3 од дужине цеви; или у првој трећини цеви од лежишта метка избушити шест рупа (које морају бити величине целог пречника отвора код оружја; једну иза друге) или просећи канал у облику слова В (максимална ширина 25 mm, угао 60° ± 5°) или просећи уздужни прорез (ширина 8–10 mm, дужина ≥ 52 mm) на истим местима као за рупе и заварити у лежишту метка,</p>
				<p>(3) цев: одстранити уводник метка,</p>
				<p>(4) затварач: уклонити или скратити ударну иглу, машинском обрадом исећи чело затварача под углом од најмање 45 степени и заварити отвор ударне игле. Одстранити тело затварача, заменити га челичним делом и заварити га или смањити тело затварача за најмање 50% и заварити га,</p>
				<p>(5) поклопац сандука: ослабити поклопац за затварање сандука или онемогућити растављање заваривањем,</p>
				<p>(6) механизам за аутоматски рад: уништити клип и систем за позајмицу гасова сечењем или заваривањем. Спојити механизам за окидање заваривањем. Заварити доводни механизам код оружја са доводом муниције путем реденика,</p>
				<p>(7) магацин: тачкасто заварити магацин за рам или сандук, у зависности од конструкције оружја или ако нема магацина, извршите тачкасто заваривање у отвору за магацин.</p>
				<p class="clan">Члан 4.</p>
				<p>Oсовина, чепова и шипки које се уграђују у оружје морају имати тврдоћу 58 HRc + 6 HRc.</p>
				<p>Заварени спојеви – шавови на оружју морају имати затезну чврстоћу минимално 400 MPa и морају бити обрађени тако да не нарушавају спољни изглед оружја.</p>
				<p class="clan">Члан 5.</p>
				<p>Онеспособљено оружје мора бити испитано, обележено и жигосано у складу са законом.</p>
				<p>Онеспособљено оружје на себи мора имати видљиве и трајне ознаке о извршеном онеспособљавању и то: жиг за онеспособљено оружје и годину испитивања.</p>
				<p class="v2-clan-left-1">На онеспособљено оружје наноси се жиг 
				за онеспособљено оружје, димензија 3,0 mm х 3,0 mm и последње 
				две цифре године испитивања димензија 2,5 mm.</p>
				<p class="v2-clan-left-1">Изглед жига за онеспособљено оружје 
				(Прилог), одштампан је уз овај правилник и чини његов саставни 
				део.</p>
				<p>Ознаке <span class="v2-clan-left-1">из ст. 2–4. овог члана</span> морају бити утиснуте или угравиране на погодном месту на металном делу оружја.</p>
				<p>Правна лица и предузетници који су извршили онеспособљавање, након спроведене процедуре испитивања, обележавања и жигосања издају Потврду о онеспособљавању оружја (Образац), која је одштампана уз овај правилник и чини његов саставни део, чију копију власник оружја прилаже надлежном органу уз пријаву о трајном онеспособљавању оружја.</p>
				<p><span class="hide-change">*Службени гласник РС; број 96/2016</span></p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а почиње да се примењује 5. марта 2016. године.</p>
				<p class="potpis">Број 01-10826/15-4</p>
				<p class="potpis">У Београду, 2. фебруара 2016. године</p>
				<p class="potpis">Министар,</p>
				<p class="potpis">др <span class="bold">Небојша Стефановић,</span> с.р. </p>
				<p class="potpis">&nbsp;</p>
				<p class="clan" style="text-align:right">Прилози</p>
				<p><em>НАПОМЕНА ИЗДАВАЧА: Правилником о измени и допуни 
				Правилника о онеспособљавању оружја ("Службени гласник РС", број 
				96/2016) додат је Прилог - Изглед жига за онеспособљено оружје 
				(види члан 1. Правилника - 96/2016-30)</em></p>
				<p>Образац - <a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=418922&amp;regactid=418922" target="_blank">Потврда о 
				онеспособљавању оружја</a></p>
				<p>Прилог - <a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=418922&amp;regactid=418922" target="_blank">Жиг за 
				онеспособљено оружје</a></p>
	</div>


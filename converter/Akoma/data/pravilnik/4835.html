


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 266. став 2. Закона о раду („Службени гласник РС”, бр. 24/05, 61/05, 54/09, 32/13 и 75/14),</p>
				<p>Министар за рад, запошљавање, борачка и социјална питања доноси</p>
				<p class="odluka-zakon">ПРАВИЛНИК </p>
				<p class="naslov">о регистрацији колективних уговора</p>
				<p class="auto-style1">"Службени гласник РС", број 45 од 22. маја 
				2015.</p>
				<p class="clan">Члан 1.</p>
				<p>Овим правилником уређује се садржина и поступак регистрације општег и посебног колективног уговора и његове измене (у даљем тексту: колективни уговор). </p>
				<p>Изменом колективног уговора, у смислу овог правилника, сматра се свака промена, односно измена, допуна, отказ, приступање, одлука о проширеном дејству, одлука о изузимању од примене, друга измена у одредбама или примени колективног уговора и споразум о продужењу рока његовог важења. </p>
				<p class="clan">Члан 2.</p>
				<p>Захтев за регистрацију колективног уговора (у даљем тексту: захтев) подноси један од учесника у закључивању колективног уговора (у даљем тексту: подносилац) министарству надлежном за рад (у даљем тексту: Министарство), ради уписа у Регистар колективних уговора (у даљем тексту: Регистар) у року од 15 дана од дана од дана закључивања, односно од дана извршене измене колективног уговора.</p>
				<p>Уз захтев из става 1. овог члана подносилац доставља:</p>
				<p>1) четири примерка колективног уговора (оригинал или оверена копија), </p>
				<p>2) електронску верзију колективног уговора,</p>
				<p>3) списак послодаваца које колективни уговор обавезује са бројем запослених код тих послодаваца,</p>
				<p>4) изјаву удружења послодаваца учесника у закључењу колективног уговора о укупном броју запослених код послодаваца чланова тог удружења, на дан закључења колективног уговора. </p>
				<p>Ако се захтева проширено дејство колективног уговора, удружење послодаваца, које је учесник у закључењу тог колективног уговора, дужно је да податке из става 2. тач. 3) и 4) овог члана, достави Министарству са стањем на дан подношења захтева за проширено дејство.</p>
				<p>Податке из става 3. овог члана, удружење послодаваца дужно је да достави на захтев Министарства у року од 10 дана. </p>
				<p class="clan">Члан 3.</p>
				<p>Ако захтев за регистрацију колективног уговора није достављен у складу са чланом 2. ст. 1. и 2. овог правилника или ако колективни уговор нису закључили законом утврђени учесници у закључивању колективног уговора или ако колективни уговор садржи недостатке формалне природе (недостаје потпис овлашћеног лица, печат и сл.), Министарство ће затражити од подносиоца захтева да, у року од 15 дана, отклони недостатке. </p>
				<p>Ако подносилац захтева не отклони недостатке у року из става 1. овог члана, Министарство ће закључком одбацити захтев. </p>
				<p class="clan">Члан 4.</p>
				<p>Ако Министарство нађе да су поједине одредбе колективног уговора супротне закону обавестиће подносиоца захтева да, у року од 15 дана, отклони недостатке. </p>
				<p>Подносилац захтева може да, у року из става 1. овог члана, отклони недостатке или да повуче захтев. </p>
				<p>Ако подносилац захтева не предузме мере из става 2. овог члана у остављеном року, Министарство ће уписати колективни уговор у Регистар и предузеће мере у складу са законом. </p>
				<p class="clan">Члан 5.</p>
				<p>Регистар се води као јавна и електронска база података. </p>
				<p>У Регистар се уписују следећи подаци: </p>
				<p>1) редни број уписа; </p>
				<p>2) назив колективног уговора; </p>
				<p>3) измене колективног уговора; </p>
				<p>4) назив учесника у закључивању колективног уговора; </p>
				<p>5) ниво закључивања; </p>
				<p>6) датум закључивања; </p>
				<p>7) време за које је колективни уговор закључен; </p>
				<p>8) број решења о упису и датум решења о упису; </p>
				<p>9) назив послодаваца које колективни уговор обавезује и број њихових запослених.</p>
				<p class="clan">Члан 6.</p>
				<p>О упису у Регистар из члана 2. овог правилника доноси се решење. </p>
				<p class="clan">Члан 7.</p>
				<p>По упису у Регистар, Министарство на све примерке колективног уговора уписује датум и редни број регистрације и податке оверава потписом лица овлашћеног за вођење Регистра и печатом Министарства. </p>
				<p>Министарство задржава два примерка регистрованог колективног уговора, један примерак регистрованог колективног уговора и решење о упису доставља подносиоцу захтева, а један примерак регистрованог колективног уговора доставља на објављивање „Службеном гласнику Републике Србије”.</p>
				<p>У „Службеном гласнику Републике Србије” објављује се и отказ, приступање и споразум о продужењу рока важења колективног уговора. </p>
				<p class="clan">Члан 8.</p>
				<p>Министарство уз Регистар, за сваки колективни уговор, отвара досије у који улаже један примерак регистрованог колективног уговора, односно примерак измена колективног уговора, као и решење о упису у Регистар, закључке, службене белешке и др.</p>
				<p class="clan">Члан 9.</p>
				<p>Поступак регистровања достављених колективних уговора који није окончан до дана ступања на снагу овог правилника окончаће се по одредбама Правилника о регистрацији колективних уговора („Службени гласник РС”, број 50/05).</p>
				<p class="clan">Члан 10.</p>
				<p>Даном ступања на снагу овог правилника престаје да важи Правилник о регистрацији колективних уговора („Службени гласник РС”, број 50/05). </p>
				<p class="clan">Члан 11.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00176/2015-02</p>
				<p class="potpis">У Београду, 29. априла 2015. године</p>
				<p class="potpis">Министар,</p>
				<p class="potpis"><span class="bold">Александар Вулин,</span> с.р. </p>
	</div>


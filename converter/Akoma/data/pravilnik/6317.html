


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
		text-align: right;
		margin-top: 0;
	}
	.auto-style4 {
	color: #008000;
}
	</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 19. став 25. Закона о трговачком бродарству („Службени гласник РС”, брoj 96/15) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Министар грађевинарства, саобраћаја и инфраструктуре, доноси</p>
				<p class="odluka-zakon">ПРАВИЛНИК</p>
				<p class="odluka-zakon">o испиту за стицање сведочанства о оспособљености за обављање делатности возара унутрашње пловидбе и одобрења за обављање делатности возара унутрашње пловидбе </p>
				<p class="auto-style1">"Службени гласник РС", бр. 54 од 10. јуна 
				2016, 18 од 9. марта 2018.</p>
				<p class="clan">Члан 1.</p>
				<p>Овим правилником прописују се начин формирања и састав комисије за спровођење испита за стицање сведочанства о оспособљености за обављање делатности возара унутрашње пловидбе, рокови за спровођење испита, начин подношења пријаве и обавезну садржину пријаве за полагање испита, садржину и начин спровођења испита, садржину и образац сведочанства о оспособљености за обављање делатности возара унутрашње пловидбе, садржину и образац одобрења за обављање делатности возара унутрашње пловидбе, као и области пословања које су обухваћене делатношћу возара унутрашње пловидбе а које чине програм испита за стицање сведочанства о оспособљености за обављање делатности возара унутрашње пловидбе. </p>
				<p class="clan">Члан 2.</p>
				<p>Овај правилник примењује се на физичка и правна лица која обављају делатност возара стално или привремено.</p>
				<p class="clan">Члан 3.</p>
				<p>Испит за стицање сведочанства о оспособљености за обављање делатности возара унутрашње пловидбе (у даљем тексту: сведочанство) полаже се пред комисијом за полагање испита (у даљем тексту: комисија), коју образује министар надлежан за послове саобраћаја (у даљем тексту: министар).</p>
				<p>Комисија се састоји од председника и два члана, који имају заменике.</p>
				<p>Председник, чланови и секретар комисије, односно њихови заменици, именују се на период од четири године.</p>
				<p>На предлог председника комисије, могу се за поједине предмете ангажовати испитивачи ван састава комисије.</p>
				<p>Административно-стручне послове за комисију обавља секретар.</p>
				<p class="clan">Члан 4.</p>
				<p>Председник и чланови комисије, односно њихови заменици, су испитивачи из појединих предмета и поседују неопходно стручно знање из области унутрашње пловидбе.</p>
				<p class="clan">Члан 5.</p>
				<p>Рокови за полагање испита за стицање сведочанства су редовни и ванредни.</p>
				<p>Председник комисије одређује редовне рокове и место полагања испита<span class="v2-clan-left-1">
				</span>.</p>
				<p>Ванредне рокове за полагање испита предлаже лучка капетанија на чијем подручју надлежности постоје заинтересовани кандидати, а одређује председник комисије.</p>
				<p><span class="hide-change">*Службени гласник РС, број 18/2018</span></p>
				<p class="clan">Члан 6.</p>
				<p>Писмена пријава за полагање испита подноси се министарству надлежном за послове саобраћаја (у даљем тексту: министарство). </p>
				<p>Пријава за полагање испита садржи име, име и презиме родитеља, ЈМБГ, датум и место рођења кандидата, пребивалиште, држављанство и податке о стручној спреми. </p>
				<p>Уз пријаву кандидат прилаже:</p>
				<p>1) фотокопију личне карте;</p>
				<p>2) уверење о држављанству Републике Србије;</p>
				<p>3) доказ о уплати средстава на име трошкова полагања испита и административне таксе.</p>
				<p>Кандидат који је стекао диплому о завршеним студијама на одговарајућим високим школама или факултетима уз пријаву поред доказа из става 3. овог члана, прилаже и фотокопију дипломе о стеченом одговарајућем образовању, оверену код органа надлежног за оверу преписа.</p>
				<p>Пре полагања испита секретар утврђује идентитет кандидата и проверава да ли су у пријави за полагање стручног испита наведени сви подаци из става 2. и прилози из става 3. овог члана.</p>
				<p class="clan">Члан 7.</p>
				<p>Испит се спроводи по програму који је дат у Прилогу – Програм испита за стицање сведочанства о оспособљености за обављање делатности возара унутрашње пловидбе, који је одштампан уз овај правилник и чини његов саставни део (у даљем тексту: Прилог).</p>
				<p>Испит се састоји од минимално 30 питања која се постављају кандидату усмено и писмено и траје 60 минута.</p>
				<p> Комисија оцењује целокупни успех кандидата на испиту оценом „положио” или „није положио”.</p>
				<p>Кандидат се оцењује оценом „положио” ако је тачно одговорио на најмање 23 питања.</p>
				<p>Кандидат који није положио испит може поново да полаже испит<span class="v2-clan-left-1">
				</span>&nbsp;у року који не може да буде краћи од месец месеца од дана претходног полагања испита.</p>
				<p><span class="hide-change"><em>Брисан је ранији став 6. (види 
				члан 2. Правилника - 18/2018-158)</em></span></p>
				<p>Физичко лице које је стекло диплому о завршеним студијама на одређеним високим школама или факултетима, не полаже оне предмете који су услов за стицање сведочанства који су дати у Прилогу, које је положило ради стицања те дипломе, у складу са законом којим се уређује трговачко бродарство. </p>
				<p class="clan">Члан 8.</p>
				<p>Ако кандидат не приступи полагању испита, а свој изостанак писано не оправда пре почетка полагања испита, односно ако неоправдано одустане од започетог полагања испита, сматраће се да није положио стручни испит.</p>
				<p>Започето полагање испита може се одложити ако је кандидат због болести или из другог оправданог разлога спречен да настави полагање испита.</p>
				<p>О одлагању стручног испита одлучује комисија.</p>
				<p class="clan">Члан 9.</p>
				<p>О току полагања испита води се записник.</p>
				<p>У записник се уносе следећи подаци: </p>
				<p>1) састав комисије; </p>
				<p>2) име и презиме кандидата; </p>
				<p>3) датум и место рођења кандидата; </p>
				<p>4) ЈМБГ кандидата; </p>
				<p>5) адреса пребивалишта кандидата; </p>
				<p>6) датум полагања испита; </p>
				<p>7) питања постављена кандидату; </p>
				<p>8) одлука комисије о успеху кандидата на испиту.</p>
				<p>Записник потписују председник, чланови комисије, секретар комисије, испитивачи, односно њихови заменици. </p>
				<p>Секретар комисије води евиденцију кандидата која су полагали испит која садржи: податке о кандидату који је положио испит, број евиденције, име и презиме, ЈМБГ, датум и место рођења, пребивалиште, датум и место полагања испита, успех на испиту, датум издавања уверења о положеном испиту и сведочанства.</p>
				<p class="clan">Члан 10.</p>
				<p>На основу резултата стручног испита, кандидату који је положио испит се издаје уверење о положеном испиту.</p>
				<p>Уверење из става 1. овог члана садржи:</p>
				<p>1) назив министарства које је издало уверење;</p>
				<p>2) пропис на основу кога се издаје уверење;</p>
				<p>3) име, презиме, датум, место рођења кандидата и држављанство;</p>
				<p>4) назив испита и датум полагања;</p>
				<p>5) број из евиденције, датум и место издавања уверења;</p>
				<p>6) потпис председника комисије и печат министарства.</p>
				<p>Уверење из става 1. овог члана се издаје на Обрасцу бр. 1 – Уверење о положеном испиту, који је одштампан уз овај правилник и чини његов саставни део.</p>
				<p>На основу уверења из става 1. овог члана, издаје се сведочанство на Обрасцу бр. 2 – Сведочанство о оспособљености за обављање делатности возара унутрашње пловидбе, који је одштампан уз овај правилник и чини његов саставни део.</p>
				<p class="clan">Члан 11.</p>
				<p>Одобрење за обављање делатности возара унутрашње пловидбе издаје се на Обрасцу бр. 3 – Одобрење за обављање делатности возара унутрашње пловидбе, који је одштампан уз овај правилник и чини његов саставни део. </p>
				<p>Одобрење за обављање делатности возара унутрашње пловидбе за међународни превоз саставља се на српском језику и немачком језику.</p>
				<p class="clan">Члан 12.</p>
				<p>Овај правилник је усклађен са свим начелима и битним захтевима Директиве 87/540/ЕЕЗ Савета од 9. новембара 1987. године о приступу обављања делатности превозника робе по пловним путевима у домаћем и међународном превозу те о узајамном признавању диплома, потврда и других доказа о формалним квалификацијама за ту делатност.</p>
				<p class="clan">Члан 13.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-56/2016-06</p>
				<p class="auto-style2">У Београду, 30. маја 2016. године </p>
				<p class="auto-style2">Министар,</p>
				<p class="auto-style2">проф. др <span class="bold">Зорана Михајловић,</span> с.р.</p>
				<p class="clan" style="text-align: right">Прилози</p>
				<p><em>НАПОМЕНА ИЗДАВАЧА: Правилником о изменама Правилника o испиту за стицање сведочанства о оспособљености за обављање делатности возара унутрашње пловидбе и одобрења за обављање делатности возара унутрашње пловидбе 
				("Службени гласник РС", број 18/2018) Прилог и Образац број 3 су 
				замењени новим прилогом и обрасцем (види чл. 3. и 4. Правилника 
				- 18/2018-158) </em></p>
				<p><a href="http://www.pravno-informacioni-sistem.rs/SlGlasnikPortal/prilozi/prilog.html&amp;doctype=reg&amp;abc=cba&amp;eli=true&amp;eliActId=424975&amp;regactid=424975" target="_blank">
				<span class="auto-style4">Прилог - Програм испита за стицање сведочанства о оспособљености за обављање делатности возара унутрашње пловидбе     
				</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=424975&amp;regactid=424975" target="_blank">
				<span class="auto-style4">Образац бр. 1 - Уверење о пложеном испиту</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=424975&amp;regactid=424975" target="_blank">
				<span class="auto-style4">Образац бр. 2 - Сведочанство о оспособљености за обављање 
				делатности возара унутрашње пловидбе</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=424975&amp;regactid=424975" target="_blank">
				<span class="auto-style4">Образац бр. 3 - Одобрење за обављање делатности возара 
				унутрашње пловидбе</span></a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 34. став 7. Закона о подстицајима у пољопривреди и руралном развоју („Службени гласник РС”, бр. 10/13, 142/14, 103/15 и 101/16), </p>
				<p>Министар пољопривреде, шумарства и водопривреде доноси</p>
				<p class="odluka-zakon">ПРАВИЛНИК</p>
				<p class="odluka-zakon">о подстицају за очување животињских генетичких ресурса у банци гена</p>
				<p class="centar">"Службени гласник РС", број 110 од 6. децембра 
				2017.</p>
				<p class="clan">Члан 1.</p>
				<p>Овим правилником ближe се прoписуjе подстицај за подршку програму који се односи на очување и унапређење животне средине и природних ресурса и који обухвата очување животињских генетичких ресурса у банци гена (у даљем тексту: подстицај), услови, начин остваривања права на подстицај, образац захтева за остваривање права на подстицај, као и максимални износ подстицаја по кориснику.</p>
				<p class="clan">Члан 2.</p>
				<p>Подстицај обухвата подршку програму који се односи на очување и унапређење животне средине и природних ресурса и који обухвата очување животињских генетичких ресурса у банци гена у складу са посебним прописом којим се прописује листа генетских резерви домаћих животиња и начин очувања генетских резерви домаћих животиња, као и листа аутохтоних раса домаћих животиња и угрожених аутохтоних раса.</p>
				<p class="clan">Члан 3.</p>
				<p>Подршка програму из члана 2. овог правилника обезбеђује се давањем подстицаја за прихватљиве активности по грлу/јединки које су дате у Прилогу – Табела прихватљивих активности по грлу/јединки (у даљем тексту: Прилог), који је одштампан уз овој правилник и чини његов саставни део.</p>
				<p>Прихватљиве активности по грлу/јединки за дијагностичка испитивања мушких приплодњака односе се на дијагностичка испитивања за која по програму мера здравствене заштите животиња нису обезбеђена средства у буџету Републике Србије.</p>
				<p class="clan">Члан 4.</p>
				<p>Право на подстицај oстварује:</p>
				<p>1) правно лице;</p>
				<p>2) предузетник.</p>
				<p>Лице из става 1. овог члана право на подстицај остварује ако:</p>
				<p>1) је уписано у Регистар пољопривредних газдинстава у складу са законом којим се уређује пољопривреда и рурални развој и налази се у активном статусу;</p>
				<p>2) је уписано у Регистар правних лица и предузетника за обављање ветеринарске делатности за репродукцију животиња и вештачко осемењавање говеда и бивола у складу са законом којим се уређује ветеринарство; </p>
				<p>3) има дозволу за коришћење приплодњака за вештачко осемењавање у складу са законом којим се уређује сточарство.</p>
				<p class="clan">Члан 5.</p>
				<p>Лице из члана 4. овог правилника остварује право на подстицај и ако: </p>
				<p>1) нема евидентираних доспелих неизмирених дуговања према министарству надлежном за послове пољопривреде, по основу раније остварених подстицаја, субвенција и кредита;</p>
				<p>2) је измирило доспеле обавезе по основу јавних прихода осим доприноса по основу обавезног социјалног осигурања.</p>
				<p class="clan">Члан 6.</p>
				<p>Министарство пољопривреде, шумарства и водопривреде – Управа за аграрна плаћања (у даљем тексту: Управа) расписује јавни позив за подношење захтева за остваривање права на подстицај (у даљем тексту: захтев), који нарочито садржи рок за подношење захтева. </p>
				<p>Текст јавног позива објављује се на званичној интернет страници министарства надлежног за послове пољопривреде, односно на званичној интернет страници Управе.</p>
				<p>Управа опредељује висину укупних расположивих средстава по једном јавном позиву у оквиру расположивих средстава за ову намену опредељених посебним прописом којим се уређује расподела подстицаја у пољопривреди и руралном развоју. </p>
				<p>Управа може расписати један или више јавних позива за календарску годину, у складу са ставом 3. овог члана.</p>
				<p class="clan">Члан 7.</p>
				<p>Поступак за остваривање права на подстицај покреће се по захтеву лица које испуњава услове из чл. 4. и 5. овог правилника.</p>
				<p>Захтев се подноси у року одређеном јавним позивом из члана 6. овог правилника, на Обрасцу – Захтев за остваривање права на подстицај за очување животињских генетичких ресурса у банци гена, који је одштампан уз овај правилник и чини његов саставни део.</p>
				<p>Лице из става 1. овог члана може поднети само један захтев по истом јавном позиву и то за једно грло/јединку. </p>
				<p class="clan">Члан 8.</p>
				<p>Уз захтев из члана 7. овог правилника доставља се следећа документација:</p>
				<p>1) извод из Регистра правних лица и предузетника за обављање ветеринарске делатности за репродукцију животиња и вештачко осемењавање говеда и бивола у складу са законом којим се уређује ветеринарство; </p>
				<p>2) дозвола за коришћење приплодњака за вештачко осемењавање у складу са законом којим се уређује сточарство; </p>
				<p>3) уверење о измиреним доспелим обавезама по основу јавних прихода осим доприноса по основу обавезног социјалног осигурања, издато од стране надлежне пореске управе;</p>
				<p>4) уверење о измиреним доспелим обавезама по основу јавних прихода осим доприноса по основу обавезног социјалног осигурања, издато од стране надлежног органа јединице локалне самоуправе.</p>
				<p>Документација из става 1. овог члана доставља се у оригиналу или овереној фотокопији. </p>
				<p>Документација из става 1. овог члана доставља се у складу са законом којим се уређује општи управни поступак.</p>
				<p class="clan">Члан 9. </p>
				<p>Управа врши обраду захтева провером података из захтева, документације приложене уз захтев, као и службених евиденција (у даљем тексту: административна контрола).</p>
				<p>Захтев поднет од стране лица које не испуњава услове за остваривање права на подстицај у складу са чланом 4. овог правилника, преурањен и неблаговремен захтев, захтев послат факсом или електронском поштом, као и сваки наредни захтев истог подносиоца по једном јавном позиву, Управа одбацује без разматрања. </p>
				<p class="clan">Члан 10.</p>
				<p>После извршене административне контроле и утврђивања услова за остваривање права на подстицај директор Управе доноси решење о остваривању права на подстицај и исплати подстицаја за лице из члана 4. овог правилника (у даљем тексту: корисник подстицаја). </p>
				<p>Решењем из става 1. овог члана нарочито се утврђују прихватљиви трошкови, износ подстицаја који се исплаћује кориснику подстицаја и рок за реализацију програма у трајању од 18 месеци од дана исплате.</p>
				<p>Управа исплаћује износ подстицаја на наменски рачун корисника подстицаја на основу решења из става 1. овог члана по редоследу подношења уредно поднетих захтева до утрошка средстава у складу са законом којим се уређују подстицаји у пољопривреди и руралном развоју. </p>
				<p class="clan">Члан 11.</p>
				<p>Корисник подстицаја у року за реализацију програма из члана 10. став 2. овог правилника производи и конзервира 1.000 доза семена.</p>
				<p>Корисник подстицаја по реализацији програма, а најкасније у року од три месеца од истека рока за реализацију из члана 10. став 2. овог правилника Управи доставља извештај који садржи податке о спровођењу свих планираних активности, као и рачуне и доказе о извршеном плаћању тих активности и то потврду о преносу средстава или извод, оверене од стране банке.</p>
				<p>Корисник подстицаја трајно чува конзервирани генетички материјал који је предмет подстицаја.</p>
				<p>Корисник подстицаја користи конзервирани генетички материјал који је предмет подстицаја за осемењавање животиња само уз сагласност министарства надлежног за послове пољопривреде.</p>
				<p class="clan">Члан 12. </p>
				<p>Подстицај се утврђује у износу од 100% прихватљивих трошкова, у складу са Прилогом овог правилника, а до максималног износа подстицаја по кориснику подстицаја.</p>
				<p>Максимални износ подстицаја по прихватљивим активностима по грлу/јединки дат је у Прилогу овог правилника.</p>
				<p>Максимални износ подстицаја по кориснику подстицаја је 890.000 динара по јавном позиву.</p>
				<p class="clan">Члан 13.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">Број 110-00-00024/2017-09</p>
				<p class="potpis">У Београду, 29. новембра 2017. године</p>
				<p class="potpis">Министар,</p>
				<p class="potpis"><span class="bold">Бранислав Недимовић, </span>с.р.</p>
				<p class="clan" style="text-align: right">Прилози</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=424427&amp;regactid=424427" target="_blank">
				Образац - Захтев за остваривање права на подстицај за очување 
				животињских генетичких ресурса у банци гена</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=424427&amp;regactid=424427" target="_blank">
				Прилог - Табела прихватљивих активности по грлу/јединки</a></p>
	</div>


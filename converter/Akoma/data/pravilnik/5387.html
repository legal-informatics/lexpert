


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="nevazeciakt">Неважећи акт</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 42. став 1. Закона о заштити и одрживом коришћењу рибљег фонда („Службени гласник РС”, брoj 128/14),</p>
			<p class="Basic-Paragraph">Министар заштите животне средине доноси</p>
			<p class="odluka-zakon">ПРАВИЛНИК</p>
			<p class="odluka-zakon">о вредности дневне, вишедневне и годишње дозволе за рекреативни риболов за 2019. годину</p>
			<p class="auto-style1">"Службени гласник РС", број 80 од 24. октобра 
			2018.</p>
			<p class="clan">Члан 1.</p>
			<p class="Basic-Paragraph">Овим правилником прописује се вредност дневне, вишедневне и годишње дозволе за рекреативни риболов за 2019. годину.</p>
			<p class="clan">Члан 2.</p>
			<p class="Basic-Paragraph">Вредност годишње дозволе за рекреативни риболов износи 7.000 динара.</p>
			<p class="Basic-Paragraph">За лица старија од 65 година, жене и лица са телесним оштећењем од 60–80%, вредност годишње дозволе за рекреативни риболов износи 3.500 динара.</p>
			<p class="Basic-Paragraph">За лица са телесним оштећењем од 80% и више, лица са потпуним губитком радне способности, за војне инвалиде и цивилне инвалиде рата са телесним оштећењем од 60% и више и лица млађа од 18 година, вредност годишње дозволе за рекреативни риболов износи 600 динара.</p>
			<p class="clan">Члан 3.</p>
			<p class="Basic-Paragraph">Вредност годишње дозволе за рекреативни риболов на рибарском подручју у заштићеном подручју, за сва лица, износи 4.000 динара, осим:</p>
			<p class="Basic-Paragraph">1) за заштићена подручја: Парк природе „Сићевачка клисура”, Специјални резерват природе „Јелашничка клисура”, Специјални резерват природе „Јерма”, Специјални резерват природе „Ритови доњег Потисја”, Заштићено стаништe ,,Бара Трсковача”, Парк природе „Палић”, Специјални резерват природе „Лудашко језеро”, Парк природе „Поњавица” и Предеo изузетних одлика „Караш – Нера”, у којима износи 2.000 динара;</p>
			<p class="Basic-Paragraph">2) за заштићена подручја: Парк природе „Златибор” и Парк природе „Радан” у којима износи 3.000 динара;</p>
			<p class="Basic-Paragraph">3) за заштићена подручја: Национални парк „Ђердап”, Парк природе „Стара Тиса” код Бисерног острва, Специјални резерват природе „Обедска бара”, Специјални резерват природе „Горње Подунавље” и Специјални резерват природе „Увац”, у којима износи 5.000 динара;</p>
			<p class="Basic-Paragraph">4) за заштићено подручје Парк природе „Стара планина”, у коме износи 6.000 динара;</p>
			<p class="Basic-Paragraph">5) за заштићено подручје Предео изузетних одлика „Клисура реке Градац”, у коме износи 10.000 динара.</p>
			<p class="clan">Члан 4.</p>
			<p class="Basic-Paragraph">Вредност дневне дозволе на свим рибарским подручјима износи 1.000 динара.</p>
			<p class="Basic-Paragraph">Вредност вишедневне дозволе на свим рибарским подручјима износи 2.000 динара.</p>
			<p class="clan">Члан 5.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2019. године.</p>
			<p class="potpis">Број 110-00-92/18-04</p>
			<p class="potpis">У Београду, 1. октобра 2018. године</p>
			<p class="potpis">Министар,</p>
			<p class="potpis"><span class="bold">Горан Триван, </span>с.р.</p>
	</div>


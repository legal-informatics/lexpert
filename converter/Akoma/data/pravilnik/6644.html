


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 11. став 5. Закона о старој и реткој библиотечкој грађи („Службени гласник РС”, број 52/11), 
	</p>
	<p>Министар културе и информисања доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о садржини и начину вођења регистара категорисане старе и ретке библиотечке грађе</p>
	<p class="naslov" style="margin-top: 0"><span style="font-weight: 400">
	"Службени гласник РС", број 22 од 8. марта 2013.</span></p>
	<p class="naslov">&nbsp;</p>
	<p class="bold">Садржина Правилника</p>
	<p class="clan">Члан 1.</p>
	<p>Овим правилником прописују се садржина и начин вођења регистара категорисане старе и ретке библиотечке грађе. 
	</p>
	<p class="bold">Регистри </p>
	<p class="clan">Члан 2.</p>
	<p>За категорисану стару и ретку библиотечку грађу воде се, у складу са Законом о старој и реткој библиотечкој грађи, следећи регистри: Централни регистар категорисане старе и ретке библиотечке грађе у Републици Србији, Регистар категорисане старе и ретке библиотечке грађе у АП Војводини и Регистар категорисане старе и ретке библиотечке грађе у јединици локалне самоуправе. (у даљем тексту: Регистар).</p>
	<p class="bold">Начин вођења Регистра </p>
	<p class="clan">Члан 3.</p>
	<p>Регистар се води у електронском и штампаном облику.</p>
	<p>Регистар са свим подацима о категорисаној старој и реткој библиотечкој грађи, формата 50 x 35 cm, штампа се на трајном папиру, повезује се у књигу, прошива се јемствеником и печати. Категорисана стара и ретка библиотечка грађа у Регистру означава се редним бројем од 1 до 300, а на свакој страни води се по десет јединица.</p>
	<p>На насловној страни књиге налази се назив Регистра, број књиге Регистра, назив и седиште библиотеке која води Регистар.</p>
	<p>Књига Регистра микрофилмује се, копира се у два примерка и чува се трајно.</p>
	<p class="bold">Подаци који се уносе у Регистар</p>
	<p class="clan">Члан 4.</p>
	<p>У Регистар се уносе подаци о категорисаној старој и реткој библиотечкој грађи следећим редоследом: редни број, датум уписа у Регистар, назив дела, аутор, време и место настанка, односно издања, издавач и штампар, врста материјала на којем је дело писано или штампано, повез, језик, формат или величина дела, број листова или страна, број примерака, мере техничке заштите, име сопственика културног добра, број гласила у којем је објављен акт о проглашењу културног добра и врста културног добра, потпис лица одређеног за вођење Регистра и напомена. 
	</p>
	<p class="bold">Пратећа документација уз Регистар</p>
	<p class="clan">Члан 5.</p>
	<p>Уз Регистар се образује и чува следећа документација:</p>
	<p>1) библиографско-каталошки опис категорисане старе и ретке библиотечке грађе; 
	</p>
	<p>2) микрофилм и дигитална копија категорисане старе и ретке библиотечке грађе;</p>
	<p>3) фотографије или цртежи украсних детаља категорисане старе и ретке библиотечке грађе;</p>
	<p>4) опис изведених конзерваторских или рестаураторских радова на категорисаној старој и реткој библиотечкој грађи;</p>
	<p>5) акт о проглашењу категорисане старе и ретке библиотечке грађе за културно добро;</p>
	<p>6) белешка о исправкама података о категорисаној старој и реткој библиотечкој грађи;</p>
	<p>7) подаци и документи о набавци категорисане старе и ретке библиотечке грађе;</p>
	<p>8) подаци о промени сопственика;</p>
	<p>9) акт о брисању категорисане старе и ретке библиотечке грађе из Регистра. 
	</p>
	<p class="bold">Образовање Регистра</p>
	<p class="clan">Члан 6.</p>
	<p>Образовање Регистра оверава се печатом и потписом руководиоца библиотеке.</p>
	<p class="bold">Евидентирање грађе која се чува ван библиотеке</p>
	<p class="clan">Члан 7. </p>
	<p>Ако се категорисана стара и ретка библиотечка грађа чува ван библиотеке, у Регистар се уписује место где се налази, име и адреса сопственика, односно правног лица које управља категорисаном старом и ретком библиотечком грађом и основ држања категорисане старе и ретке библиотечке грађе. 
	</p>
	<p class="bold">Брисање категорисане старе и ретке библиотечке грађе из Регистра</p>
	<p class="clan">Члан 8.</p>
	<p>Брисање категорисане старе и ретке библиотечке грађе из Регистра врши се тако што се прецртавају сви подаци о тој публикацији, а лице одређено за вођење Регистра у рубрици: „напомена” уписује на основу ког акта и када је извршено брисање. 
	</p>
	<p>Брисање оверава руководилац библиотеке потписом и печатом библиотеке.</p>
	<p>Обавештење о брисању из става 1. овог члана доставља се Народној библиотеци Србије, односно за АП Војводину Библиотеци Матице српске.</p>
	<p class="bold">Ступање на снагу</p>
	<p class="clan">Члан 9.</p>
	<p>Овај правилник ступа на снагу осмог дана од дана објављивања у ,,Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-00059/2012-02</p>
	<p class="potpis" style="margin-top: 0">У Београду, 1. марта 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Братислав Петковић,</span> с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: right;
	}
	</style>


	<p>На основу члана 20. став 5. Закона о транспорту опасног терета („Службени гласник РС”, број 88/10), 
	</p>
	<p>Mинистар за инфраструктуру и енергетику, доноси </p>
	<p class="odluka-zakon">ПРАВИЛНИК 
	</p>
	<p class="odluka-zakon">о условима које мора да испуњава привредно друштво, односно друго правно лице којем се издаје Лиценца за стручно оспособљавање кандидата за Саветника, као и о обрасцу Лиценце</p>
	<p class="centar">"Службени гласник РС", број 55 од 
	1. јуна 2012.</p>
	<p class="clan">I. УВОДНА ОДРЕДБА</p>
	<p class="clan">Члан 1. </p>
	<p>Овим правилником прописују се ближи услови које мора да испуњава привредно друштво, односно друго правно лице којем се за обављање стручног оспособљавања кандидата за Саветника за безбедност у транспорту опасног терета (у даљем тексту: Саветник) издаје лиценца за Саветника (у даљем тексту: Лиценца), као и образац Лиценце.</p>
	<p class="clan">II. УСЛОВИ ЗА ИЗДАВАЊЕ ЛИЦЕНЦЕ </p>
	<p class="clan">Члан 2.</p>
	<p>Лиценца је исправа која се, у складу са законом којим се уређује транспорт опасног терета, издаје привредном друштву, односно другом правном лицу које:</p>
	<p>1) испуњава услове у погледу плана и програма наставе;</p>
	<p>2) испуњава услове у погледу наставног кадра, простора, опреме и наставних средстава за стручно оспособљавање кандидата за Саветника.</p>
	<p class="bold">1. План и програм наставе </p>
	<p class="clan">Члан 3.</p>
	<p>План и програм наставе мора бити прилагођен кандидатима за Саветника различитих степена образовања, тако да омогући стицање знања из ускоспецијалистичких области које су обавезне при провери знања на испитима и садржи:</p>
	<p>1) техничке прописе потврђених међународних споразума у транспорту опасног терета (у даљем тексту: ADR/RID/ADN);</p>
	<p>2) прописе којим се уређује транспорт опасног терета.</p>
	<p class="bold">2. Наставни кадар, простор, опрема и наставна средстава за стручно оспособљавање кандидата за Саветника</p>
	<p class="clan">Члан 4.</p>
	<p>Привредно друштво, односно друго правно лице коме се издаје Лиценца мора да:</p>
	<p>1) обезбеди одговарајуће предаваче и то:</p>
	<p>(1) најмање два предавача са високим образовањем на студијама другог степена (мастер академске студије, специјалистичке струковне студије, специјалистичке академске студије), односно на основним студијама у трајању од најмање четири године, који имају важећи сертификат за Саветника и који морају да докажу:</p>
	<p>– специјалистичка знања о посудама под притиском, или</p>
	<p>– допринос изради регулативе у области транспорта опасног терета, или</p>
	<p>– да имају најмање три објављена рада у стручним часописима или на стручним скуповима на тему транспорта опасног терета; 
	</p>
	<p>(2) предавача са високим образовањем на студијама другог степена (мастер академске студије, специјалистичке струковне студије, специјалистичке академске студије), односно на основним студијама у трајању од најмање четири године који мора да докаже оспособљеност за обраду ризика амбалажирања и транспорта радиоактивног терета;</p>
	<p>2) има простор опремљен радним столовима и столицама са најмање 1,5 m<span class="superscript">2</span> радне површине и 3 m<span class="superscript">3</span> запремине за сваког кандидата за Саветника, са адекватном вентилацијом и најмање 150 lx (лукса) вештачког осветљења;</p>
	<p>3) обезбеди наставна средства:</p>
	<p>(1) техничка средства за видео презентацију наставног садржаја, </p>
	<p>(2) визуелна средства: шеме, фотографије, цртеже и слично,</p>
	<p>(3) важећa издањa ADR, RID, ADN и закона којим се уређује транспорт опасног терета.</p>
	<p class="clan">III. ОБРАЗАЦ ЛИЦЕНЦЕ </p>
	<p class="clan">Члан 5.</p>
	<p>Лиценца издаје се на заштићеном обрасцу, формата А4. </p>
	<p>Изглед и садржина обрасца Лиценце из става 1. овог члана дати су у Прилогу – Лиценца за обављање стручног оспособљавања кандидата за Саветника за безбедност у транспорту опасног терета, који je одштампан уз овај правилник и чини његов саставни део.</p>
	<p class="clan">IV. ЗАВРШНА ОДРЕДБА </p>
	<p class="clan">Члан 6. </p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="auto-style1">Број 110-00-63/2012-01</p>
	<p class="auto-style1">У Београду, 25. маја 2012. године 
	</p>
	<p class="auto-style1">Министар,</p>
	<p class="auto-style1">
	<strong>Милутин Мркоњић</strong>, с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/opasni-teret_opt.jpeg&amp;doctype=reg&amp;abc=cba&amp;eli=true&amp;eliActId=419610&amp;regactid=419610" alt="opasni-teret.tiff"></p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="redakcijskipreciscentekst" style="font-size:0.750000187500047rem">
		Редакцијски пречишћен текст</div>
	<p class="broj">&nbsp;</p>
	<p class="broj">&nbsp;</p>
	<p>На основу члана 198. став 3. Закона о водама („Службени гласник РС”, број 30/10),</p>
	<p>Министар пољопривреде, трговине, шумарства и водопривреде, доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о обрасцу и садржини службене легитимације, изгледу и садржини ознаке, врсти опреме и изгледу службеног одела водног инспектора</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", бр. 4 од 20. јануара 
	2012, <span title="Правилник о изгледу обрасца службене легитимације инспектора (Службени гласник РС, број 81/2015)">81 од 24. септембра 2015 - 
<span class="auto-style1">др. правилник</span></span></span></p><p></p>
	<p class="naslov" style="line-height: 150%; margin-top: 0">&nbsp;</p>
	<p class="bold">1. Уводна одредба</p>
	<p class="clan">Члан 1.</p>
	<p>Овим правилником прописује се образац и садржина службене легитимације, изглед и садржина ознаке, врста опреме, као и изглед службеног одела водног инспектора.</p>
	<p class="bold">2. Образац и садржина службене легитимације водног инспектора</p>
	<p class="clan">Члан 2.</p>
	<p>Службена легитимација водног инспектора (у даљем тексту: службена легитимација) има изглед усправног правоугаоника, димензија 70 х 100 mm и израђена је од пластифицираног тврдог картона.</p>
	<p class="clan">Члан 3.</p>
	<p>Предња страна службене легитимације садржи:</p>
	<p>1)&nbsp;у горњем делу у средини – Мали грб Републике Србије;</p>
	<p>2)&nbsp;испод грба, на средини текст:</p>
	<p>„РЕПУБЛИКА СРБИЈА</p>
	<p>Министарство пољопривреде, трговине,</p>
	<p>шумарства и водопривреде</p>
	<p>ВОДНИ ИНСПЕКТОР”;</p>
	<p>3)&nbsp;испод текста: „ВОДНИ ИНСПЕКТОР”, са десне стране, налази се место за фотографију водног инспектора, димензија 25 х 30 mm, преко које се у доњем левом углу утискује печат Министарства пољопривреде, трговине, шумарства и водопривреде;</p>
	<p>4)&nbsp;испод фотографије налази се реч: „ИМЕ”, са означеним местом за уписивање имена водног инспектора;</p>
	<p>5)&nbsp;испод речи: „ИМЕ”, налази се реч: „ПРЕЗИМЕ”, са означеним местом за уписивање презимена водног инспектора;</p>
	<p>6)&nbsp;испод речи: „ПРЕЗИМЕ”, налази се реч: „ЈМБГ”, са означеним местом за уписивање јединственог матичног броја водног инспектора;</p>
	<p>7)&nbsp;испод речи: „ЈМБГ”, на средини налази се идентификациони број службене легитимације.</p>
	<p>Полеђина службене легитимације садржи:</p>
	<p>1)&nbsp;у горњем делу, у средини текст: „ОВЛАШЋЕЊА ВОДНОГ ИНСПЕКТОРА”;</p>
	<p>2)&nbsp;испод текста: „ОВЛАШЋЕЊА ВОДНОГ ИНСПЕКТОРА” одштампан је текст следеће садржине: „У вршењу инспекцијског надзора водни инспектор има права и дужности утврђена Законом о државној управи („Службени гласник РС”, бр. 79/05, 101/07 и 95/10) и Законом о водама („Службени гласник РС”, број 30/10)”;</p>
	<p>3)&nbsp;на левој страни, испод текста о правима и дужностима водног инспектора у загради наведене су речи: „датум издавања”, изнад којих је означено место за уписивање датума издавања службене легитимације;</p>
	<p>4)&nbsp;на средини обрасца налази се место означено за печат („М.П.”), а десно се налази место означено за потпис министра, испод кога се налази реч: „Министар”;</p>
	<p>5)&nbsp;у доњем делу, лево се налази место означено за својеручни потпис испод кога су, у загради, наведене речи: „Својеручни потпис”.</p>
	<p>Изглед службене легитимације дат је на Обрасцу број 1, који је одштампан уз овај правилник и чини његов саставни део.</p>
	<p class="bold">3. Изглед и садржина ознаке водног инспектора</p>
	<p class="clan">Члан 4.</p>
	<p>Ознака водног инспектора је службена значка.</p>
	<p>Службена значка израђује се од метала у облику штита челично сиве боје (хромирана) димензија 105 х 75 mm.</p>
	<p>Службена значка садржи:</p>
	<p>1)&nbsp;у горњем делу стилизоване зраке сунца, са израженим централним зраком укупне ширине 7 mm и висине 8 mm на највишем делу;</p>
	<p>2)&nbsp;испод стилизованих зрака сунца је полулучна метална полирана трака величине 48 x 12 mm са ћириличким натписом црним словима „РЕПУБЛИКА СРБИЈА”, висине 8 mm. Лево и десно од натписа је заталасана национална тробојка са крајевима у облику ластиног репа који прелазе преко најширег дела металног штита за по 3 mm;</p>
	<p>3)&nbsp;штит пехарастог облика, ширине 70 mm у најширем делу, са стилизованим зрацима по свом слободном ободу. У средини штита се налази плаво емајлирани медаљон елипсастог облика 45 x 60 mm у чијем центру је Мали грб Републике Србије величине 25 x 14 mm око којег је лучно постављен ћирилички натпис исписан белим словима: „ВОДНИ ИНСПЕКТОР” у металу висине 5 mm;</p>
	<p>4)&nbsp;метални обод медаљона је ширине 3 mm, граверски обрађен, око кога је лучно плаво емајлирано поље ширине 6 mm у којем је са леве стране&nbsp; ћирилички натпис у металу, висине 4 mm „МИНИСТАРСТВО ПОЉОПРИВРЕДЕ, ТРГОВИНЕ,”, а са десне стране натпис „ШУМАРСТВА И ВОДОПРИВРЕДЕ”. Између ових натписа је лучно метално полирано поље са&nbsp; угравираним троцифреним идентификационим бројем, висине 6 mm испуњеним црном емајл бојом.</p>
	<p>Изглед службене значке дат је на Обрасцу број 2, који је одштампан уз овај правилник и чини његов саставни део.</p>
	<p class="clan">Члан 5.</p>
	<p>Службена легитимација и службена значка чине целину, у кожним корицама на склапање, црне боје, димензија 115 х 85 mm.</p>
	<p>Службена легитимација смештена је у унутрашњем левом делу кожних корица, у простор у облику џепа, а службена значка је фиксирана на унутрашњу десну страну кожних корица.</p>
	<p class="clan">Члан 6.</p>
	<p>Идентификациони број, који се уписује у образац службене легитимације и&nbsp; на службену значку састоји се од три цифре, које означавају број под којим се овлашћени државни службеник води у евиденцији издатих службених легитимација и службених значки, почев од 1, с тим што се испред броја додаје потребан број нула. 
	</p>
	<p>Угравирани идентификациони број је исти као и идентификациони број на службеној легитимацији.</p>
	<p class="clan">Члан 7.</p>
	<p>Водни инспектор који изгуби или из других разлога остане без службене легитимације, односно службене значке о томе одмах обавештава непосредног руководиоца.</p>
	<p>Нова службена легитимација, односно службена значка издаје се после оглашавања у јавним гласилима да изгубљена или на други начин нестала службена легитимација, односно службена значка више не важи.</p>
	<p>Водни инспектор који престане да обавља инспекцијске послове враћа службену легитимацију и службену значку у року од три дана од дана престанка обављања инспекцијских послова.</p>
	<p class="bold">4. Врста опреме водног инспектора</p>
	<p class="clan">Члан 8.</p>
	<p>Опрема водног инспектора састоји се од: </p>
	<p>1) путничког аутомобила;</p>
	<p>2) мобилног телефона са картицом;</p>
	<p>3) дигиталног фотоапарата;</p>
	<p>4) GPS уређаја;</p>
	<p>5) двогледа;</p>
	<p>6) службеног одела;</p>
	<p>7) кишне кабанице;</p>
	<p>8) гумених чизама;</p>
	<p>9) заштитног прслука.</p>
	<p class="bold">5. Изглед службеног одела водног инспектора</p>
	<p class="clan">Члан 9.</p>
	<p>Службено одело је зимско и летње.</p>
	<p>Зимско службено одело носи се од 1. новембра до 30. априла, а летње од 1. маја до 31. октобра.</p>
	<p class="clan">Члан 10.</p>
	<p>Службено одело састоји се од:</p>
	<p>1)&nbsp;за жене:</p>
	<p>(1)&nbsp;зимске јакне,</p>
	<p>(2)&nbsp;костима (два зимска и два летња),</p>
	<p>(3)&nbsp;кошуља (три зимске и три летње),</p>
	<p>(4)&nbsp;чизама и ципела (по један пар),</p>
	<p>(5)&nbsp;ташне за службена акта,</p>
	<p>(6)&nbsp;каиша (један комад);</p>
	<p>2)&nbsp;за мушкарце:</p>
	<p>(1)&nbsp;зимске јакне,</p>
	<p>(2)&nbsp;мушког одела (два зимска и два летња),</p>
	<p>(3)&nbsp;кошуља (три зимске и три летње),</p>
	<p>(4)&nbsp;кравате (два комада),</p>
	<p>(5)&nbsp;чизама и ципела (по један пар),</p>
	<p>(6)&nbsp;ташне за службена акта,</p>
	<p>(7)&nbsp;каиша (један комад).</p>
	<p class="clan">Члан 11.</p>
	<p>Службено одело има следећи изглед:</p>
	<p>1)&nbsp;зимска јакна је од коже, црне или браон боје;</p>
	<p>2)&nbsp;мушко одело и женски костим су стандардног кроја, браон или сиве боје;</p>
	<p>3)&nbsp;мушка и женска кошуља су стандардног кроја, зимска дугих рукава, а летња кратких рукава;</p>
	<p>4)&nbsp;кравата је стандардне дужине;</p>
	<p>5)&nbsp;чизме и ципеле, мушке и женске израђене су од црне или браон коже;</p>
	<p>6)&nbsp;каиш је израђен од црне или браон коже са металном копчом;</p>
	<p>7)&nbsp;ташна за службена акта је израђена од црне или браон коже.</p>
	<p class="clan">Члан 12.</p>
	<p>Водни инспектор службено одело одржава чисто и уредно.</p>
	<p>Костим, мушко одело, кошуље, ципеле, чизме се набављају сваке друге године, ташна за службена акта, кишна кабаница, гумене чизме сваке треће године, а зимска јакне и заштитни прслук сваке четврте године.</p>
	<p class="clan">Члан 13.</p>
	<p>Ако се опрема из члана 12. овог правилника оштети тако да не може да се користи, извршиће се замена исте и пре рока из члана 12. став 2. овог правилника.</p>
	<p class="bold">6. Завршна одредба</p>
	<p class="clan">Члан 14.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-247/2011-07</p>
	<p class="potpis" style="line-height: 150%; margin-top: 0">У Београду, 30. децембра 2011. године</p>
	<p class="potpis" style="line-height: 150%; margin-top: 0">Министар, </p>
	<p class="potpis" style="line-height: 150%; margin-top: 0">
	<span class="bold">Душан Петровић, </span>с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/legitimacija_Page_1_opt.jpeg&amp;doctype=reg&amp;abc=cba&amp;eli=true&amp;eliActId=421578&amp;regactid=421578" alt="legitimacija_Page_1.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/legitimacija_Page_2_opt.jpeg&amp;doctype=reg&amp;abc=cba&amp;eli=true&amp;eliActId=421578&amp;regactid=421578" alt="legitimacija_Page_2.tiff"></p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 22. став 1. тачка 6) и члана 75. став 3. Закона о електронским медијима („Службени гласник РС”, бр. 83/14 и 6/16 – др. закон), </p>
				<p>Савет Регулаторног тела за електронске медије, на седници одржаној 23. децембра 2016. године, донео је</p>
				<p class="odluka-zakon">ПРАВИЛНИК</p>
				<p class="odluka-zakon">о поступку издавања одобрења за пружање медијске услуге на захтев</p>
				<p class="centar">"Службени гласник РС", број 108 од 29. 
				децембра 2016.</p>
				<p class="centar">&nbsp; &nbsp;</p>
				<p class="clan">Члан 1.</p>
				<p>Овим правилником ближе се уређује поступак издавања одобрења за пружање медијске услуге на захтев (у даљем тексту: одобрење), прописује образац захтева за издавање одобрења и образац одобрења.</p>
				<p class="clan">Члан 2.</p>
				<p>Захтев за издавање одобрења подноси се Регулаторном телу за електронске медије (у даљем тексту: Регулатор) непосредно или поштом. </p>
				<p>Захтев из става 1. овог члана подноси се на Обрасцу ЗО који је одштампан уз овај правилник као Прилог 1 и чини његов саставни део и објављује се на веб-сајту Регулатора.</p>
				<p class="clan">Члан 3.</p>
				<p>Захтев за издавање одобрења садржи: </p>
				<p>1) назив подносиоца захтева;</p>
				<p>2) назив медијске услуге (скраћени идентификациони знак);</p>
				<p>3) седиште, односно адресу подносиоца захтева;</p>
				<p>4) адресу студија подносиоца захтева;</p>
				<p>5) матични број подносиоца захтева;</p>
				<p>6) ПИБ подносиоца захтева; </p>
				<p>7) други контакт подаци (телефон, факс, електронска пошта, веб-сајт);</p>
				<p>8) име и презиме лица одговорног за заступање подносиоца захтева са следећим подацима: адреса, телефон и електронска пошта;</p>
				<p>9) име и презиме главног и одговорног уредника подносиоца захтева са следећим подацима: адреса, телефон и електронска пошта;</p>
				<p>10) податак о врсти медијске услуге коју би пружао подносилац захтева према њеном садржају, у смислу члана 43. став 2. Закона о електронским медијима;</p>
				<p>11) податак о врсти електронске комуникационе мреже путем које подносилац захтева намерава да пружа медијску услугу;</p>
				<p>12) планирани датум почетка пружања медијске услуге.</p>
				<p class="clan">Члан 4.</p>
				<p>Подносилац захтева уз захтев за издавање одобрења подноси следећу документацију:</p>
				<p>1) доказ о регистрацији подносиоца захтева:</p>
				<p>(1) извод из регистра привредних субјеката ако је подносилац захтева привредни субјекат;</p>
				<p>(2) извод из регистра удружења (удружења, фондације и задужбине);</p>
				<p>(3) извод из регистра цркава и верских заједница (цркве и верске заједнице); </p>
				<p>2) доказ о испуњености техничких услова:</p>
				<p>(1) попис опреме са техничким параметрима која се користи за пружање медијске услуге;</p>
				<p>(2) доказ о власништву или уговор, односно предуговор о закупу пословног простора адекватног за обављање делатности пружања медијске услуге;</p>
				<p>(3) скица (тлоцрт) простора намењеног за обављање делатности пружања медијске услуге, оверен од стране овлашћеног пројектанта (пројектанта са лиценцом) са означеним просторијама, њиховом укупном и појединачном квадратуром и њиховом наменом;</p>
				<p>3) информацију о програмској концепцији и понуђеним каталозима програмских садржаја (програмски елаборат), која садржи: </p>
				<p>(1) податак о врсти медијске услуге према садржају, у смислу члана 43. став 2. Закона о електронским медијима;</p>
				<p>(2) циљна група којој је програм намењен; </p>
				<p>(3) језик, односно језици на којима ће програм бити доступан;</p>
				<p>(4) удео појединих врста програма (информативни, документарни, научно-образовни, забавни, ријалити, културно-уметнички, верски, филмски, серијски, спортски, музички и дечји програм, програм за малолетнике и други програми) у каталозима програма, који је процентуално изражен, и опис који ће програмски садржаји бити обухваћени појединим врстама програма; </p>
				<p>(5) податке о начину на који ће пружалац медијске услуге испуњавати своје обавезе из члана 62. Закона о електронским медијима, и то: улагање средстава у производњу и прибављање права на европским аудио-визуелним делима, укључивање европских аудио-визуелних дела у каталог програма или истицање европских аудио-визуелних дела у каталогу програма;</p>
				<p>(6) податке о томе на који начин и у којој мери ће оглашавање бити доступно у оквиру програма;</p>
				<p>4) изјаву овлашћеног лица за заступање подносиоца захтева да издавањем одобрења неће настати стање којим се нарушава медијски плурализам, у смислу члана 45. став 1. алинеја 2. и члана 46. ст. 1. и 2. Закона о јавном информисању и медијима („Службени гласник РС”, бр. 83/14, 58/15 и 12/16), за чију тачност својим потписом одговара подносилац захтева;</p>
				<p>5) скраћени идентификациони знак и његово графичко решење;</p>
				<p>6) фотокопија личне исправе лица одговорног за заступање (ако је лична карта са микроконтролером (чипом), потребно је поднети податке са аутоматски очитане личне карте);</p>
				<p>7) фотокопија личне карте главног и одговорног уредника (ако је лична карта са микроконтролером (чипом), потребно је поднети податке са аутоматски очитане личне карте).</p>
				<p>Извод из става 1. тачка 1) овог члана подноси се тако да из њега проистиче стање у регистру у моменту подношења захтева. </p>
				<p>Документација из става 1. овог члана подноси се у оригиналу или овереној фотокопији, осим документације из става 1. тач. 2) подтач. (2) и (3) и тач. 6) и 7) овог члана која се може поднети и у неовереној фотокопији. </p>
				<p>Исправе на страном језику морају бити преведене на српски језик, а превод оверен од стране овлашћеног судског тумача.</p>
				<p class="clan">Члан 5.</p>
				<p>Ако Регулатор утврди да је подносилац захтева поднео непотпуну документацију или нетачне или непотпуне податке, оставља му примерен рок за поступање. </p>
				<p>Ако подносилац захтева не поднесе потпуну документацију, тачне или потпуне податке у остављеном року из става 1. овог члана, Регулатор његов захтев одбацује у складу са одредбама закона који уређује општи управни поступак. </p>
				<p class="clan">Члан 6.</p>
				<p>Ако Регулатор утврди да је подносилац захтева поднео потпун захтев и тачне податке и потпуну документацију, издаје му одобрење и уписује медијску услугу у Регистар медијских услуга (евиденција пружалаца медијских услуга на захтев).</p>
				<p>Регулатор решењем одбија захтев ако утврди да подносилац захтева не може бити ималац одобрења у складу са одредбама Закона о електронским медијима и ако би издавањем одобрења настало стање којим се нарушава медијски плурализам у смислу закона којим се уређују јавно информисање и медији.</p>
				<p class="clan">Члан 7.</p>
				<p>Одобрење садржи:</p>
				<p>1) назив пружаоца медијске услуге;</p>
				<p>2) назив медијске услуге (скраћени идентификациони знак);</p>
				<p>3) седиште и адресу пружаоца медијске услуге;</p>
				<p>4) матични број, ПИБ и контакт податке (телефон, факс, електронска пошта; веб-сајт) пружаоца медијске услуге;</p>
				<p>5) име и презиме лица овлашћеног за заступање пружаоца медијске услуге;</p>
				<p>6) име и презиме главног уредника пружаоца медијске услуге;</p>
				<p>7) власничка структура пружаоца медијске услуге;</p>
				<p>8) податак о врсти медијске услуге према садржају, у смислу члана 43. став 2. Закона о електронским медијима;</p>
				<p>9) податак о томе да ли је реч о заштићеној услузи, у смислу члана 4. тачка 20) Закона о електронским медијима;</p>
				<p>10) рок важења одобрења;</p>
				<p>11) напомену да је у циљу контроле рада, у смислу члана 24. Закона о електронским медијима, пружалац медијске услуге дужан да Регулатору омогући увид у податке и осталу документацију која се односи на предмет контроле.</p>
				<p>Саставни део одобрења чине: </p>
				<p>1) програмски елаборат; </p>
				<p>2) уговор закључен са оператором електронске комуникационе мреже;</p>
				<p>3) решење о утврђивању висине накнаде за право на пружање медијске услуге;</p>
				<p>4) скраћени идентификациони знак и његово графичко решење;</p>
				<p>5) исправе које доказују испуњеност техничких услова за пружање медијске услуге.</p>
				<p>Одобрење из става 1. овог члана издаје се на Обрасцу О који је одштампан уз овај правилник као Прилог 2 и чини његов саставни део.</p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 05-2239/16-5 </p>
				<p class="potpis">У Београду, 23. децембра 2016. године</p>
				<p class="potpis">Заменик председника Савета, </p>
				<p class="potpis"><span class="bold">Горан Петровић, </span>с.р.</p>
				<p class="clan" style="text-align: right">Прилози</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=420038&amp;regactid=420038" target="_blank">
				Прилог 1 - Образац ЗО - Захтев за издавање одобрења за пружање 
				медијске услуге на захтев</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=420038&amp;regactid=420038" target="_blank">
				Прилог 2 - Образац О - Одобрење за пружање медијске услуге на 
				захтев</a></p>
	</div>


<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">

<p>На основу члана 53. став 3. Закона о добробити животиња („Службени 
гласник РС”, број 41/09),</p>
<p>Министар пољопривреде, шумарства и водопривреде доноси</p>
<p align="center" class="odluka-zakon">ПРАВИЛНИК</p>
<p align="center" class="odluka-zakon">о начину држања паса који могу 
представљати опасност за околину</p>
<p align="center">„Службени гласник РС“, број 65 од 
14. септембра 2010.</p>
<p align="center" class="clan">Члан 1.</p>
<p>Овим правилником прописује се начин држања паса који се држе као 
кућни љубимци, а који могу представљати опасност за околину.</p>
<p align="center" class="clan">Члан 2.</p>
<p>Пас који се држи као кућни љубимац, а који може представљати 
опасност за околину (у даљем тексту: опасан пас), у смислу овог правилника, 
јесте било која јединка те врсте, изузев службеног пса, која је:</p>
<p>1) без очигледног повода напала човека и нанела му телесне повреде 
или смрт;</p>
<p>2) без очигледног повода напала другог пса и нанела му тешке 
телесне повреде или смрт;</p>
<p>3) узгајана, односно дресирана за борбе паса или нађена у 
организованој борби са другим псом; </p>
<p>4) намењена за чување имовине или као телесни чувар; 
</p>
<p>5) расе пит бул теријер или мешанац те расе, који не потиче из 
контролисаног узгоја;</p>
<p>6) расе бул теријер, стафорд теријер, амерички стафорд теријер и 
мини бул теријер или мешанац тих раса. </p>
<p align="center" class="clan">Члан 3.</p>
<p>Поједини изрази употребљени у овом правилнику имају следеће 
значење:</p>
<p>1) кинолошки савез јесте удружење, односно организација 
која се бави узгојем, школовањем, оцењивањем и заштитом чистокрвних раса паса, 
регистрацијом чистокрвних раса паса, организовањем изложби паса, као и пружањем 
услуга обуке;</p>
<p>2) обука обухвата обучавање и испит послушности пса које 
обављају лица која су оспособљена за ту врсту послова, у складу са програмом 
кинолошког савеза;</p>
<p>3) потврда за псе и мачке јесте документ који садржи 
податке о власнику пса и псу, као и податке о вакцинацији пса против беснила, 
који се издаје у складу са посебним прописом; </p>
<p>4) провера степена социјализације јесте провера 
социјализације пса коју обављају лица која су оспособљена за ту врсту послова, а 
која се врши после спроведене обуке, у складу са програмом кинолошког савеза;</p>
<p>5) Регистар паса јесте део централне базе података о 
обележеним псима која се води у складу са посебним прописом.</p>
<p align="center" class="clan">Члан 4.</p>
<p>Ветеринарска станица, односно ветеринарска амбуланта уписује 
податак да је пас опасан у Регистар паса (рубрика: „тип догађаја”) и у потврду 
за псе и мачке (рубрика: XI. ОСТАЛО), и то: </p>
<p>1) у случају да пас без очигледног повода нападне човека и нанесе 
му телесне повреде или другог пса и нанесе му тешке телесне повреде – ако 
ветеринарски инспектор по поднетој пријави утврди да је пас опасан;</p>
<p>2) у случају да је пас дресиран за борбе или нађен у организованој 
борби са другим псима – ако ветеринарски инспектор по поднетој пријави утврди да 
је пас узгајан, односно дресиран за борбе или нађен у организованој борби са 
другим псом;</p>
<p>3) у случају из члана 2. тач. 4), 5) и 6) овог члана – приликом 
вакцинације пса против беснила. </p>
<p>О упису податка из става 1. овог члана ветеринарска станица, 
односно ветеринарска амбуланта обавештава кинолошки савез, у року од осам дана 
од дана уписа. </p>
<p align="center" class="clan">Члан 5.</p>
<p>Опасне псе могу да изводе само пунолетна лица, и то уз брњицу и на 
повоцу, у складу са посебним прописом. </p>
<p align="center" class="clan">Члан 6.</p>
<p>Власник опасног пса не сме пса уступити неком другом лицу на 
чување и привремени смештај, осим у циљу обезбеђивања лечења пса од стране 
ветеринара. </p>
<p align="center" class="clan">Члан 7.</p>
<p>Власник опасног пса мора да обезбеди да тај пас, без обзира на 
његову старост, буде обележен микрочипом, у складу са посебним прописом.</p>
<p>Власник опасног пса мора пса да држи у простору, односно објекту 
који је одговарајуће величине и из кога пас не може да побегне. 
</p>
<p>На улазу у простор, односно објекат у коме се држи опасан пас мора 
да буде видљиво истакнуто упозорење: „ОПАСАН ПАС”.</p>
<p>Улаз у простор или објекат у коме се држи опасан пас мора се 
држати под кључем. </p>
<p align="center" class="clan">Члан 8.</p>
<p>Власник који држи опасног пса мора, заједно са псом, да прође 
обуку, уз проверу степена социјализације.</p>
<p>Обуци и провери из става 1. овог члана подвргава се и пас који се 
у смислу овог правилника не сматра опасним псом, и то пас средњег раста (висине 
55 cm мерено у висини гребена) и велики пас, ако власник жели да тог пса изводи 
без повоца и брњице.</p>
<p>Ако после провере степена социјализације из става 1. овог члана 
опасан пас не постигне задовољавајућу оцену, односно ако и даље представља 
опасност за друге људе и животиње, такав пас се више не може држати и лишава се 
живота у складу са законом којим се уређује добробит животиња.</p>
<p align="center" class="clan">Члан 9.</p>
<p>Власник који држи опасног пса из члана 2. тач. 1) и 2) овог 
правилника који је више од једног пута без очигледног повода напао човека и 
нанео му телесне повреде или другог пса и нанео му тешке телесне повреде или 
смрт мора да обезбеди кастрацију/стерилизацију пса, у року од 14 дана од дана 
уписа податка да је тај пас опасан у Регистар паса и у потврду за псе и мачке, 
као и да о томе, као доказ, надлежном ветеринарском инспектору достави 
фотокопију рачуна за обављену кастрацију/стерилизацију.</p>
<p align="center" class="clan">Члан 10.</p>
<p>Опасни пси из контролисаног узгоја врсте теријера, и то: бул 
теријер, стафорд теријер, амерички стафорд теријер и мини бул теријер могу се 
држати ако поседују родовник, издат од стране кинолошког савеза и ако су уписани 
у родовну књигу, односно ако поседују родовник издат од стране кинолошког савеза 
једне од земаља чланица Међународне кинолошке организације (Fédération 
Cynologique Internationale – F.C.I). </p>
<p align="center" class="clan">Члан 11.</p>
<p>Опасног пса може да држи само пунолетно лице које није кажњавано, 
односно против кога није покренут поступак због казнених дела против живота и 
тела, имовине, јавног реда и мира, као и казнених дела злоупотребе опојних 
дрога, убијања и злостављања животиња, односно других дела из области добробити 
животиња и других казнених дела која у себи садрже елементе насиља.</p>
<p align="center" class="clan">Члан 12.</p>
<p>Власници опасних паса који су намењени за чување имовине или као 
телесни чувари морају приликом вакцинације тих паса ветеринарској станици, 
односно ветеринарској амбуланти да пријаве те псе, ради њиховог уписа у складу 
са чланом 4. овог правилника, а најкасније до 1. јануара 2011. године. 
</p>
<p align="center" class="clan">Члан 13.</p>
<p>Овај правилник ступа на снагу осмог дана од дана објављивања у 
„Службеном гласнику Републике Србије”.</p>
<p align="right">Број 110-00-79/2010-09</p>
<p align="right">У Београду, 6. септембра 2010. године</p>
<p align="right">Министар,</p>
<p align="right">др <strong>Саша Драгин</strong>, с.р.</p>


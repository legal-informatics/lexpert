

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 83a став 9. Закона о високом образовању („Службени гласник РС”, бр. 88/17, 27/18 – др. закон и 73/18),</p>
			<p class="Basic-Paragraph">Mинистар просвете, науке и технолошког развоја доноси</p>
			<p class="odluka-zakon">ПРАВИЛНИК</p>
			<p class="odluka-zakon">о ближим условима у погледу избора, програма рада лектора српског језика на страним високошколским установама и другим питањима од значаја за ангажовање лектора</p>
			<p class="centar">"Службени гласник РС", број 53 од 24. јула 2019.</p>
			<p class="bold">Предмет Правилника</p>
			<p class="clan">Члан 1.</p>
			<p class="Basic-Paragraph">Овим правилником се прописују ближи услови у погледу избора, програма рада лектора српског језика на страним високошколским установама (у даљем тексту: лектор) и друга питања од значаја за ангажовање лектора.</p>
			<p class="bold">Јавни конкурс за избор лектора</p>
			<p class="clan">Члан 2.</p>
			<p class="Basic-Paragraph">На захтев стране високошколске установе, у складу са међународним уговором и у оквиру међународне сарадње високошколске установе чији је оснивач Република Србија, односно аутономна покрајина, министарство надлежно за послове високог образовања (у даљем тексту: Министарство) расписује јавни конкурс за избор лектора (у даљем тексту: Конкурс).</p>
			<p class="Basic-Paragraph">Конкурс се објављује у дневном листу у издању за целу земљу и на званичној интернет страници Министарства.</p>
			<p class="bold">Комисија за спровођење јавног конкурса</p>
			<p class="clan">Члан 3.</p>
			<p class="Basic-Paragraph">Поступак избора лектора спроводи Комисија за избор лектора (у даљем тексту: Комисија), коју именује министар за високо образовање и коју чине представник Министарства и представници катедри за српски језик и књижевност високошколских установа чији је оснивач Република. </p>
			<p class="Basic-Paragraph">Комисија предлаже Министарству ужи избор кандидата, уз образложење предлога.</p>
			<p class="Basic-Paragraph">Министарство, на основу предлога Комисије, предлаже страној високошколској установи кандидата за лектора из најужег избора кандидата који испуњавају услове конкурса.</p>
			<p class="Basic-Paragraph">Документација предложеног кандидата упућује се дипломатским путем страној високошколској установи.</p>
			<p class="Basic-Paragraph">Лектор се сматра изабраним кад Министарство прими од стране високошколске установе сагласност за његов избор. </p>
			<p class="bold">Избор лектора без јавног конкурса</p>
			<p class="clan">Члан 4.</p>
			<p class="Basic-Paragraph">Министарство може, у складу са законом, без спровођења Конкурса, предложити страној високошколској установи кандидата који већ обавља послове лектора или је већ једном прошао конкурсни поступак и ушао у најужи избор за лектора, уз сагласност кандидата.</p>
			<p class="bold">Услови за избора лектора</p>
			<p class="clan">Члан 5.</p>
			<p class="Basic-Paragraph">За лектора, сагласно закону, може бити изабрано лице које:</p>
			<p class="Basic-Paragraph">1) има завршене мастер академске студије, односно основне студије у трајању од четири године према прописима који су важили до ступања на снагу Закона о високом образовању („Службени гласник РС”, бр. 26/05, 100/07 – аутентично тумачење, 97/08, 44/10, 93/12, 89/13, 99/14, 45/15 – аутентично тумачење, 68/15, 87/16 и 27/17 – др. закон) из области филологије;</p>
			<p class="Basic-Paragraph">2) зна један светски језик, односно језик земље пријема, на нивоу Б1 Заједничког европског оквира.</p>
			<p class="Basic-Paragraph">Предност при избору има кандидат са завршеним студијским програмом српског језика и књижевности, кандидат са већом просечном оценом на основним и мастер студијама, кандидат са објављеним радовима и наградама и кандидат са радним искуством. </p>
			<p class="Basic-Paragraph">Уколико на конкурсу нема кандидата са радним искуством, може бити изабран и кандидат без радног искуства, уз препоруку два професора одговарајућег факултета.</p>
			<p class="bold">Уговор о ангажовању лектора</p>
			<p class="clan">Члан 6.</p>
			<p class="Basic-Paragraph">Министарство склапа са изабраним лектором уговор о раду на одређено време, најдуже до три године, уз могућност продужења за још један мандат. </p>
			<p class="bold">Мировање радног односа</p>
			<p class="clan">Члан 7.</p>
			<p class="Basic-Paragraph">Изабраном лектору који има заснован радни однос у научној, односно образовној  установи радни однос мирује у складу са законом.</p>
			<p class="bold">Средства за подршку раду лектора</p>
			<p class="clan">Члан 8.</p>
			<p class="Basic-Paragraph"> Министарство обезбеђује средства за подршку раду лектора до износа плате наставника у одговарајућем звању на страној високошколској установи на којој ће лектор бити ангажован.</p>
			<p class="Basic-Paragraph">Податке о висини средстава из става 1. овог члана Министарство прибавља преко надлежног дипломатско-конзуларног представништва Републике Србије.</p>
			<p class="Basic-Paragraph">Порезе и доприносе за пензијско и здравствено осигурање за лекторе уплаћује Министарство, у складу са прописима Републике Србије.</p>
			<p class="bold">Отказивање уговора са лектором</p>
			<p class="clan">Члан 9.</p>
			<p class="Basic-Paragraph">У случају укидања лектората српског језика и књижевности на страној високошколској установи, уговор о раду склопљен између Министарства и лектора отказује се у складу са општим прописима о раду.</p>
			<p class="Basic-Paragraph">У случају боловања изабраног лектора које траје дуже од три месеца, до његовог повратка с боловања, Министарство може, без расписивања конкурса, предложити као замену лице које је већ прошло конкурс и ушло у најужи избор. </p>
			<p class="bold">Програм рада лектора</p>
			<p class="clan">Члан 10.</p>
			<p class="Basic-Paragraph">Лектори:</p>
			<p class="Basic-Paragraph">1) реализују предавања и изводе практичне вежбе из српског језика, српске књижевности и културе;</p>
			<p class="Basic-Paragraph">2) ако је потребно, односно уколико то катедра затражи од њих, могу држати предавања из историје језика, дијалектологије, историје културе Срба и других сродних дисциплина;</p>
			<p class="Basic-Paragraph">3) преносе културну и уметничку баштину Републике Србије;</p>
			<p class="Basic-Paragraph">4) када то страна високошколска установа захтева од лектора, обављају и друге послове везане за радно место на које су распоређени.</p>
			<p class="Basic-Paragraph">Лектори достављају Министарству извештај о раду и писану потврду стране високошколске установе о обављеном послу на крају сваког семестра.</p>
			<p class="Basic-Paragraph">У свом раду, лектори су дужни да се придржавају закона и других прописа земље у коју су упућени на рад на високошколским установама, да целокупним радом и понашањем у средини у којој раде чувају достојанство и углед Републике Србије.</p>
			<p class="bold">Стручна литература</p>
			<p class="clan">Члан 11.</p>
			<p class="Basic-Paragraph">Министарство опрема лекторате стручном литературом у сарадњи са Народном библиотеком Србије, министарством надлежним за културу, министарством надлежним за спољне послове и матичним факултетима. </p>
			<p class="bold">Програм припреме за рад лектора</p>
			<p class="clan">Члан 12.</p>
			<p class="Basic-Paragraph">Пре упућивања на рад на страној високошколској установи, лектори су дужни да похађају програм припреме за рад.</p>
			<p class="Basic-Paragraph">Програм припреме за рад лектора реализује се у оквиру славистичких центара или центара за српски језик као страни, на високошколским установама у Републици Србији.</p>
			<p class="Basic-Paragraph">Изабрани лектори који су обављали посао лектора до ступања на снагу овог правилника, могу на лични захтев бити ослобођени обавезе да похађају програм из става 1. овог члана.</p>
			<p class="bold">Прелазна одредба</p>
			<p class="clan">Члан 13.</p>
			<p class="Basic-Paragraph">Лектори, ангажовани на основу уговора о међууниверзитетској сарадњи на славистичким катедрама високошколских установа у иностранству, задржавају свој статус до расписивања Конкурса, као и услове финансирања који су важили у време кад су изабрани. </p>
			<p class="bold">Завршна одредба</p>
			<p class="clan">Члан 14.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-206/2019-06</p>
			<p class="potpis">У Београду, 16. јула 2019. године</p>
			<p class="potpis">Министар,</p>
			<p class="potpis"><span class="bold">Младен Шарчевић, </span>с.р.</p>
			<p class="Basic-Paragraph"> </p>
			<p class="Basic-Paragraph"> </p>
			<p class="Basic-Paragraph"> <br></p>
			<p class="Basic-Paragraph"> </p>
			<p class="Basic-Paragraph"> </p>
	</div>


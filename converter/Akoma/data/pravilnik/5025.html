


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
a {
	color: #008000;
}
</style>


	<div class="story">
				<p>На основу члана 20. став 2, члана 23. став 7. и члана 25. став 3. Закона о метрологији („Службени гласник РС”, број 15/16),</p>
				<p>Министар привреде доноси</p>
				<p class="odluka-zakon">ПРАВИЛНИК </p>
				<p class="odluka-zakon">о детекторима јонизујућег зрачења </p>
				<p class="centar">"Службени гласник РС", број 4 од 20. јануара 
				2017.</p>
				<p class="clan">Члан 1.</p>
				<p>Овим правилником прописују се захтеви за детекторе јонизујућег зрачења који се користе у функцији заштите здравља и опште безбедности и заштити животне средине (у даљем тексту: детектори), техничка документација, натписи и ознаке, начин утврђивања испуњености захтева за детекторе, карактеристике опреме за утврђивање испуњености захтева, методе мерења, као и начини и услови оверавања детектора.</p>
				<p class="clan">Члан 2.</p>
				<p>Овај правилник примењује се на:</p>
				<p>1) полупроводничкe детекторe – спектрометрe гама зрачења;</p>
				<p>2) полупроводничкe детекторe – спектрометрe алфа зрачења;</p>
				<p>3) сцинтилационe детекторe – спектрометрe гама зрачења;</p>
				<p>4) сцинтилационe детекторe – спектрометрe алфа зрачења;</p>
				<p>5) пластичне сцинтилационе бројаче;</p>
				<p>6) течнe сцинтилационe бројачe;</p>
				<p>7) пропорционалнe бројачe.</p>
				<p class="bold">Значење појединих израза</p>
				<p class="clan">Члан 3.</p>
				<p>Поједини изрази који се употребљавају у овом правилнику имају следеће значење:</p>
				<p>1) детектор је активни уређај за откривање радиоактивних зрачења и мерење њихових карактеристика;</p>
				<p>2) разлагање система је величина која код одређене енергије карактерише могућност апаратуре да раздвоји енергије детектованих фотона и дефинисана је као измерена ширина на половини висине пика у функцији енергије;</p>
				<p>3) ширина на половини висине пика (FWHM) је растојање између апсцисе две тачке на кривој чије су ординате на половини ординате максимума пика;</p>
				<p>4) положај пика је енергија или редни број канала који одговара средини пика у спектру висине импулса;</p>
				<p>5) површина пика је укупан број импулса који се налазе испод пика у спектру висине импулса, коригован на фон;</p>
				<p>6) ефикасност детекције је однос броја детектованих фотона и броја фотона које емитује извор;</p>
				<p>7) полупроводнички детектор – спектрометар гама зрачења је уређај за мерење активности и анализу спектара енергија гама-емитера производњом и померањем слободних носилаца наелектрисања произведених апсорпцијом упадног гама зрачења у детектору;</p>
				<p>8) полупроводнички детектор – спектрометар алфа зрачења је уређај за анализу спектра енергија и мерење интензитета емисије алфа – зрачења производњом и померањем слободних носилаца наелектрисања произведених апсорпцијом зрачења упадних алфа честица у детектору;</p>
				<p>9) сцинтилациони детектор – спектрометар гама зрачења је уређај за мерење активности и анализу спектара енергија гама-емитера код кога услед интеракције гама-зрачења с материјалом детектора долази до емисије светлости која се, посредством фотомултипликатора оптички повезаног са сцинтилатором, претвара у електрични импулс;</p>
				<p>10) сцинтилациони детектор – спектрометар алфа зрачења је уређај за мерење активности и анализу спектара енергија алфа-емитера код кога услед интеракције алфа-зрачења с материјалом детектора долази до емисије светлости која се, посредством фотомултипликатора оптички повезаног са сцинтилатором, претвара у електрични импулс;</p>
				<p>11) пластични сцинтилациони бројач је уређај за мерење активности бета-емитера максималних енергија од 155 keV до 2,3 MeV, код кога услед интеракције бета-честица са пластичним сцинтилатором долази до емисије светлости која се, посредством фотомултипликатора, претвара у електрични импулс;</p>
				<p>12) течни сцинтилациони бројач је уређај за мерење активности нискоенергетских бета-емитера (првенствено <span class="superscript">3</span>Н и <span class="superscript">14</span>С), код кога услед интеракције бета-честица са течним сцинтилатором долази до емисије светлости која се, посредством фото-мултипликатора, претвара у електрични импулс;</p>
				<p>13) пропорционални бројач је проточни пропорционални бројач који мери у просторном углу 2 π или 4 π који је намењен за мерење укупне алфа и бета-активности узорака.</p>
				<p>Други изрази употребљени у овом правилнику који нису дефинисани у ставу 1. овог члана имају значење дефинисано законима којима се уређује метрологија и стандардизација.</p>
				<p class="bold">Захтеви</p>
				<p class="clan">Члан 4.</p>
				<p>Захтеви за полупроводничке детекторе – спектрометре гама зрачења, као и начин утврђивања испуњености тих захтева, дати су у Прилогу 1 – Полупроводнички детектор – спектрометар гама зрачења, који је одштампан уз овај правилник и чини његов саставни део.</p>
				<p>Захтеви за полупроводничке детекторе – спектрометре алфа зрачења, као и начин утврђивања испуњености тих захтева, дати су у Прилогу 2 – Полупроводнички детектор – спектрометар алфа зрачења, који је одштампан уз овај правилник и чини његов саставни део.</p>
				<p>Захтеви за сцинтилационе детекторе – спектрометре гама зрачења, као и начин утврђивања испуњености тих захтева, дати су у Прилогу 3 – Сцинтилациони детектор – спектрометар гама зрачења, који је одштампан уз овај правилник и чини његов саставни део.</p>
				<p>Захтеви за сцинтилационе детекторе – спектрометре алфа зрачења, као и начин утврђивања испуњености тих захтева, дати су у Прилогу 4 – Сцинтилациони детектор – спектрометар алфа зрачења, који је одштампан уз овај правилник и чини његов саставни део.</p>
				<p>Захтеви за пластичне сцинтилационе бројаче, као и начин утврђивања испуњености тих захтева, дати су у Прилогу 5 – Пластични сцинтилациони бројач, који је одштампан уз овај правилник и чини његов саставни део.</p>
				<p>Захтеви за течне сцинтилационе бројаче, као и начин утврђивања испуњености тих захтева, дати су у Прилогу 6 – Течни сцинтилациони бројач, који је одштампан уз овај правилник и чини његов саставни део.</p>
				<p>Захтеви за пропорционалне бројаче, као и начин утврђивања испуњености тих захтева дати су у Прилогу 7 – Пропорционални бројач, који је одштампан уз овај правилник и чини његов саставни део.</p>
				<p class="bold">Техничка документација</p>
				<p class="clan">Члан 5.</p>
				<p>Произвођач детектора сачињава техничку документацију.</p>
				<p class="bold">Натписи и ознаке</p>
				<p class="clan">Члан 6.</p>
				<p>На детектор се постављају следећи натписи и ознаке:</p>
				<p>1) пословно име, односно назив произвођача;</p>
				<p>2) серијски број детектора;</p>
				<p>3) жиг.</p>
				<p>Уколико се детектор састоји од неколико одвојених јединица, свака јединица означава се у складу са ставом 1. овог члана.</p>
				<p>Натписи и ознаке из ст. 1. и 2. овог члана постављају се тако да буду видљиве, читљиве и неизбрисиве, односно да их није могуће уклонити без трајног оштећења.</p>
				<p class="clan">Члан 7.</p>
				<p>Детектор се оверава у складу са прописом којим се уређују врсте мерила за које је обавезно оверавање и временски интервали њиховог периодичног оверавања.</p>
				<p>Оверавање детектора може бити прво, периодично или ванредно, у складу са законом којим се уређује метрологија.</p>
				<p class="bold">Оверавање мерила</p>
				<p class="clan">Члан 8.</p>
				<p>Прво, периодично и ванредно оверавање детектора обухвата:</p>
				<p>1) визуелни преглед и проверу функционалности;</p>
				<p>2) проверу метролошких својстава.</p>
				<p>Детектори се оверавају појединачно. Визуелним прегледом и провером функционалности из става 1. тачка 1) овог члана, проверава се да ли је детектор у потпуности у складу са упутством произвођача, односно да нема оштећења показног уређаја или других делова који могу утицати на функционалност детектора.</p>
				<p class="clan">Члан 9.</p>
				<p>Референтни услови за проверу метролошких својстава су:</p>
				<p>1) температура околине: 20,0 °C;</p>
				<p>2) релативна влажност ваздуха: 50%;</p>
				<p>3) атмосферски притисак: 1013,25 mbar.</p>
				<p>Током сваког испитивања, температура и релативна влажност ваздуха не могу да варирају за више од ± 5 °C, односно ± 30%, од поменутих референтних услова.</p>
				<p class="clan">Члан 10.</p>
				<p>Уколико се визуелним прегледом, провером функционалности и испитивањем тачности утврди да детектор испуњава прописане метролошке захтеве, на исти се ставља жиг у складу са законом којим се уређује метрологија и прописима донетим на основу тог закона.</p>
				<p class="bold">Клаузула о узајамном признавању</p>
				<p class="clan">Члан 11.</p>
				<p>Захтеви овог прописа се не примењују на детектор који је законито&nbsp; стављен на тржиште осталих&nbsp; земаља Европске уније или Турске, односно законито произведен у држави потписници ЕФТА Споразума.</p>
				<p>Изузетно од става 1. овог члана, може се ограничити стављање на тржиште или повући са тржишта детектор из става 1. овог члана, уколико се после спроведеног поступка из Уредбе ЕЗ бр. 764/2008, утврди да такав детектор не може да испуни захтеве еквивалентне захтевима који су прописани овим прописом.</p>
				<p class="bold">Прелазне и завршне одредбе</p>
				<p class="clan">Члан 12.</p>
				<p>Даном ступања на снагу овог правилника престају да важе Правилник о метролошким условима за полупроводничке детекторе – спектрометре алфа-зрачења („Службени лист СРЈ”, број 26/92), Правилник о метролошким условима за сцинтилационе детекторе – спектрометре гама-зрачења („Службени лист СРЈ”, бр. 31/93, 42/93 и 44/93), Правилник о метролошким условима за сцинтилационе детекторе алфа-зрачења („Службени лист СРЈ”, број 56/94), Правилник о метролошким условима за 4πβ пропорционалне бројаче („Службени лист СРЈ”, број 35/95), Метролошко упутство за преглед полупроводничких детектора – спектрометара алфа-зрачења („Гласник СЗМДМ”, број 3/92), Метролошко упутство за преглед сцинтилационих детектора – спектрометара гама-зрачења („Гласник СЗМДМ”, број 3/93), Метролошко упутство за преглед сцинтилационих детектора алфа-зрачења („Гласник СЗМДМ”, број 3/94) и Метролошко упутство за преглед 4πβ пропорционалних бројача („Гласник СЗМДМ”, број 3/95).</p>
				<p class="clan">Члан 13.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а члан 11. се примењује даном приступања Републике Србије Европској унији.</p>
				<p class="potpis">Број 110-00-259/2015-07</p>
				<p class="potpis">У Београду, 17. јануара 2017. године</p>
				<p class="potpis">Министар,</p>
				<p class="potpis"><span class="bold">Горан Кнежевић, </span>с.р.</p>
				<p class="potpis">&nbsp;</p>
				<p class="clan" style="text-align:right">Прилози</p>
				<p>Прилог 1 - <a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=420369&amp;regactid=420369" target="_blank">
				Полупроводнички детектор - спектрометар гама зрачења</a></p>
				<p>Прилог 2 - <a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=420369&amp;regactid=420369" target="_blank">
				Полупроводнички детектор - спектрометар алфа зрачења</a></p>
				<p>Прилог 3 - <a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=420369&amp;regactid=420369" target="_blank">
				Сцинтилациони детектор - спектрометар гама зрачења</a></p>
				<p>Прилог 4 - <a href="http://www.pravno-informacioni-sistem.rs/SlGlasnikPortal/prilozi/p4.html&amp;doctype=reg&amp;abc=cba&amp;eli=true&amp;eliActId=420369&amp;regactid=420369" target="_blank">
				Сцинтилациони детектор - спектрометар алфа зрачења</a></p>
				<p>Прилог 5 - <a href="http://www.pravno-informacioni-sistem.rs/SlGlasnikPortal/prilozi/p5.html&amp;doctype=reg&amp;abc=cba&amp;eli=true&amp;eliActId=420369&amp;regactid=420369" target="_blank">
				Пластични сцинтилациони бројач</a></p>
				<p>Прилог 6 - <a href="http://www.pravno-informacioni-sistem.rs/SlGlasnikPortal/prilozi/p6.html&amp;doctype=reg&amp;abc=cba&amp;eli=true&amp;eliActId=420369&amp;regactid=420369" target="_blank">Течни 
				сцинтилациони бројач</a></p>
				<p>Прилог 7 - <a href="http://www.pravno-informacioni-sistem.rs/SlGlasnikPortal/prilozi/p7.html&amp;doctype=reg&amp;abc=cba&amp;eli=true&amp;eliActId=420369&amp;regactid=420369" target="_blank">
				Пропорционални бројач</a></p>
	</div>


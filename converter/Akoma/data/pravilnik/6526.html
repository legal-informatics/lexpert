


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
		margin-top: 0;
	}
	.auto-style2 {
		text-align: right;
		margin-top: 0;
	}
	</style>


	<div class="story">
				<p class="broj">&nbsp;</p>
				<p>На основу члана 14. став 1. тачка 5) подтачка (3) Закона о основама образовања и васпитања („Службени гласник РС”, бр. 72/09 и 52/11),</p>
				<p>Национални просветни савет доноси</p>
				<p class="odluka-zakon">&nbsp;</p>
				<p class="naslov">ПРАВИЛНИК</p>
				<p class="naslov" style="margin-top: 0">о Стандардима компетенција директора установа образовања и васпитања</p>
				<p class="auto-style1">"Службени гласник РС", број 38 од 26. 
				априла 2013.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником утврђују се Стандарди компетенција директора установа образовања и васпитања.</p>
				<p class="clan">Члан 2.</p>
				<p>Стандарди компетенција директора установа образовања и васпитања одштампани су уз овај правилник и чине његов саставни део.</p>
				<p class="clan">Члан 3.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-85/2013-02</p>
				<p class="auto-style2">У Београду, 12. марта 2013. године</p>
				<p class="auto-style2">Председник</p>
				<p class="auto-style2">Националног просветног савета,</p>
				<p class="auto-style2">проф. др<span class="bold"> Десанка Радуновић, </span>с.р.</p>
				<p class="bold">СТАНДАРДИ КОМПЕТЕНЦИЈА ДИРЕКТОРА УСТАНОВА ОБРАЗОВАЊА И ВАСПИТАЊА</p>
				<p class="bold"><span class="bold">УВОД</span></p>
				<p>Компетенције директора дефинисане су као функционално интегрисана знања, способности, вештине и систем вредности који су основа за успешно обављање послова и задатака у установама предшколског, основног и средњег образовања и васпитања.</p>
				<p>Стандарди компетенција директора утврђују оне критеријуме којима се обезбеђује успешно управљање, организовање, руковођење, извршавање и контролисање рада наведених установа.</p>
				<p>Стандарди компетенција детаљно описују кључне активности за које директор мора бити оспособљен како би успешно руководио установом и обезбедио остваривање њених циљева.</p>
				<p>Сврха Стандарда је осигурање и унапређивање квалитета рада, чиме се доприноси остваривању општих исхода образовања и васпитања дефинисаних Законом.</p>
				<p>Индикатори су квалитативни и квантитативни показатељи реализованих активности у оквиру дефинисаних задатака.</p>
				<p>Оцењивање компетентности директора обавља се утврђивањем да ли су његове способности и понашања наведена у индикатору компетенције у довољној мери присутна у његовом раду да би се могло поуздано закључити да он располаже одређеном компетенцијом.</p>
				<p>Стандарди се односе на:</p>
				<p>– руковођење процесом васпитања и учења детета у предшколској установи, односно руковођење васпитно-образовним процесом у школи;</p>
				<p>– планирање, организовање и контролу рада установе;</p>
				<p>– праћење и унапређивање рада запослених;</p>
				<p>– развој сарадње са родитељима/старатељима, органом управљања, репрезентативним синдикатом и широм заједницом;</p>
				<p>– финансијско и административно управљање радом установе;</p>
				<p>– обезбеђивање законитости рада установе.</p>
				<p>Стандарди су дати у оквиру шест наведених области рада директора и за сваки постоји кратак опис и листа индикатора који прецизније дефинишу компетенцију и имају већи степен конкретности. Испуњеност стандарда се процењује на основу тога да ли су задовољени индикатори.</p>
				<p>Стандарди и индикатори се односе на директоре свих установа, с тим да је само у оквиру прве области направљена разлика између стандарда који се односе на директоре предшколских установа и директоре школа, што одговара разликама које постоје у природи делатности ових установа.</p>
				<p>Стандарди се примењују у процедури лиценцирања директора и представљају основу за доношење програма обуке, програма испита за директоре и за самоевалуацију.</p>
				<p>Стандарди су усклађени са Законом о основама система образовања и васпитања (члан 5. и члан 59.) и другим документима значајним за област унапређивања квалитета образовања и васпитања.</p>
				<p class="bold"><span class="bold">I Област:</span></p>
				<p class="bold"><span class="bold">РУКОВОЂЕЊЕ ПРОЦЕСОМ ВАСПИТАЊА И УЧЕЊА ДЕТЕТА У ПРЕДШКОЛСКОЈ УСТАНОВИ, ОДНОСНО РУКОВОЂЕЊЕ ВАСПИТНО-ОБРАЗОВНИМ ПРОЦЕСОМ У ШКОЛИ</span></p>
				<p class="bold"><span class="bold">1.1. РУКОВОЂЕЊЕ ПРОЦЕСОМ ВАСПИТАЊА И УЧЕЊА ДЕТЕТА</span><span class="superscript">1</span></p>
				<p><span class="bold">Стандарди:</span></p>
				<p>1.1.1. Развој културе васпитно-образовног рада</p>
				<p>1.1.2. Стварање здравих и безбедних услова за учење и развој детета</p>
				<p>1.1.3. Развој и осигурање квалитета васпитно-образовног процеса у предшколској установи</p>
				<p>1.1.4. Обезбеђивање инклузивног приступа у васпитно-образовном процесу</p>
				<p>1.1.5. Обезбеђивање и праћење добробити и развоја детета</p>
				<p>&nbsp;</p>
				<table class="tabela-sa-borderom">
					<tbody>
						<tr>
							<td>
								<p><span class="italik">1.1.1.</span></p>
							</td>
							<td>
								<p><span class="bold">Развој културе васпитно-образовног рада</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор развија и промовише вредности васпитања и образовања и предшколску установу као заједницу целоживотног учења.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Ствара услове за унапређивање васпитно-образовног процеса у складу са потребама и могућностима детета;</p>
								<p>– Прати савремена кретања у развоју васпитања и образовања и стално се стручно усавршава;</p>
								<p>– Мотивише и инспирише запослене на критичко прихватање нових идеја и проширивање искустава;</p>
								<p>– Подстиче креативну атмосферу васпитно-образовног процеса кроз активности у којима се води рачуна о добробити детета;</p>
								<p>– Подстиче сарадњу и размену искустава и ширење добре праксе у предшколској установи и заједници.</p>
							</td>
						</tr>
						<tr>
							<td>
								<p><span class="italik">1.1.2.</span></p>
							</td>
							<td>
								<p><span class="bold">Стварање здравих и безбедних услова за учење и развој детета</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор ствара безбедно и здраво радно окружење у коме дете може да се квалитетно развија и учи</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Осигурава примењивање превентивних активности које се односе на безбедност и поштовање права детета;</p>
								<p>– Обезбеђује услове да предшколска установа буде безбедно окружење за свакога и да је свако дете заштићено од насиља, злостављања и дискриминације;</p>
								<p>– Обезбеђује да се у раду поштују међународне конвенције и уговори о људским правима и правима детета;</p>
								<p>– Обезбеђује да вртић буде здрава средина са високим хигијенским стандардима.</p>
							</td>
						</tr>
						<tr>
							<td>
								<p><span class="italik">1.1.3.</span></p>
							</td>
							<td>
								<p><span class="bold">Развој и обезбеђивање квалитета васпитно-образовног процеса у предшколској установи</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор обезбеђује и унапређује квалитет васпитно-образовног процеса.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Уме да користи стратешка документа о развоју васпитања и образовања у Републици Србији;</p>
								<p>– Промовише иновације и подстиче васпитаче и стручне сараднике да користе савремене методе и технике васпитања и учења и примењују савремене технологије у васпитно-образовном раду;</p>
								<p>– Обезбеђује услове и подржава васпитаче и стручне сараднике да раде тако да подстичу децу да развијају вештине учења;</p>
								<p>– У сарадњи са стручним сарадницима и васпитачима обезбеђује да васпитно-образовни процес подстиче креативност детета, стицање функционалних знања, развој здравих животних стилова и њихових социјалних вештина;</p>
								<p>– Обезбеђује и развија самоевалуацију свога рада и систематичну самоевалуацију и евалуацију рада васпитача, стручних сарадника и васпитно-образовног процеса.</p>
							</td>
						</tr>
						<tr>
							<td>
								<p><span class="italik">1.1.4.</span></p>
							</td>
							<td>
								<p><span class="bold">Обезбеђивање инклузивног приступа у васпитно-образовном процесу</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор ствара услове и подстиче процес квалитетног васпитања и образовања за свако дете.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Познаје законитости дечјег развоја и ствара услове за уважавање различитости;</p>
								<p>– Ствара климу и услове за прихватање и уважавање специфичности и различитости деце и промовисање толеранције;</p>
								<p>– Разуме потребе деце (талентоване и надарене, деце са сметњама у развоју, инвалидитетом и оне из осетљивих друштвених група) и омогућава најбоље услове за развој сваког детета;</p>
								<p>– Осигурава да се код детета препознају потребе на основу којих ће се израдити индивидуални образовни планови;</p>
								<p>– Обезбеђује примену програма васпитања и образовања који ће бити прилагођени претходним искуствима детета и уважавати разноликост средине из које оно долази.</p>
							</td>
						</tr>
						<tr>
							<td>
								<p><span class="italik">1.1.5.</span></p>
							</td>
							<td>
								<p><span class="bold">Обезбеђивање и праћење добробити и развоја детета</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор успоставља радно окружење у коме се подстиче и прати дечји развој и напредовање.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Обезбеђује право на упис и боравак деце у предшколској установи у сагласности са прописаним критеријумима;</p>
								<p>– Ствара оптимално подстицајну средину за дечји развој и напредовање кроз обезбеђење потребних ресурса (људских, материјалних, финансијских);</p>
								<p>– Подстиче васпитаче да користе различите поступке вредновања и самовредновања који су у функцији развоја детета;</p>
								<p>– Обезбеђује да се расположиви подаци користе за праћење постигнућа и напредовања детета;</p>
								<p>– Обезбеђује формирање базе података и портфолиа за свако дете;</p>
								<p>– Промовише резултате дечијег стваралаштва и креативности, подстичући дечје самопоштовање;</p>
								<p>– Унапређује развој установе и ставља потребе и напредовање детета у први план.</p>
							</td>
						</tr>
					</tbody>
				</table>
				<p>–––––––––––––––</p>
				<p class="f">1 Стандарди 1.1.1, 1.1.2, 1.1.3, 1.1.4, и 1.1.5. односе се само на директоре предшколских установа.</p>
				<p>&nbsp;</p>
				<p class="clan">&nbsp;</p>
				<p class="clan"><span class="bold">1.2. РУКОВОЂЕЊЕ ВАСПИТНО-ОБРАЗОВНИМ ПРОЦЕСОМ У ШКОЛИ</span><span class="superscript">2</span></p>
				<p><span class="bold">Стандарди:</span></p>
				<p>1.2.1. Развој културе учења</p>
				<p>1.2.2. Стварање здравих и безбедних услова за учење и развој ученика</p>
				<p>1.2.3. Развој и осигурање квалитета наставног и васпитног процеса у школи</p>
				<p>1.2.4. Обезбеђење инклузивног приступа у образовно-васпитном процесу</p>
				<p>1.2.5. Праћење и подстицање постигнућа ученика</p>
				<p>&nbsp;</p>
				<table class="tabela-sa-borderom">
					<tbody>
						<tr>
							<td>
								<p><span class="italik">1.2.1.</span></p>
							</td>
							<td>
								<p><span class="bold">Развој културе учења</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор развија и промовише вредности учења и развија школу као заједницу целоживотног учења.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Ствара услове за унапређивање наставе и учења у складу са образовним и другим потребама ученика;</p>
								<p>– Прати савремена кретања у развоју образовања и васпитања и стално се стручно усавршава;</p>
								<p>– Мотивише и инспирише запослене и ученике на критичко прихватање нових идеја и проширивање искустава;</p>
								<p>– Подстиче атмосферу учења у којој ученици постављају сопствене циљеве учења и прате свој напредак;</p>
								<p>– Ствара услове да ученици партиципирају у демократским процесима и доношењу одлука;</p>
								<p>– Подстиче сарадњу и размену искустава и ширење добре праксе у школи и заједници.</p>
							</td>
						</tr>
						<tr>
							<td>
								<p><span class="italik">1.2.2.</span></p>
							</td>
							<td>
								<p><span class="bold">Стварање здравих и безбедних услова за учење и развој ученика</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор ствара безбедно радно и здраво окружење у коме ученици могу квалитетно да уче и да се развијају.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Осигурава да се примењују превентивне активности које се односе на безбедност и поштовање права ученика;</p>
								<p>– Обезбеђује услове да школа буде безбедно окружење за све и да су ученици заштићени од насиља, злостављања и дискриминације;</p>
								<p>– Обезбеђује да се у раду поштују међународне конвенције и уговори о људским правима и правима деце;</p>
								<p>– Обезбеђује да школа буде здрава средина са високим хигијенским стандардима.</p>
							</td>
						</tr>
						<tr>
							<td>
								<p><span class="italik">1.2.3.</span></p>
							</td>
							<td>
								<p><span class="bold">Развој и обезбеђивање квалитета наставног и васпитног процеса у школи</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор обезбеђује и унапређује квалитет наставног и васпитног процеса.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Уме да користи стратешка документа о развоју образовања и васпитања у Републици Србији;</p>
								<p>– Промовише иновације и подстиче наставнике и стручне сараднике да користе савремене методе и технике учења и примењују савремене технологије у образовно-васпитном процесу;</p>
								<p>– Обезбеђује услове и подржава наставнике да раде тако да подстичу ученике да развијају сопствене вештине учења;</p>
								<p>– У сарадњи са стручним сарадницима и наставницима обезбеђује да настава и ваннаставне активности подстичу креативност ученика, стицање функционалних знања и развој њихових социјалних вештина и здравих стилова живота;</p>
								<p>– Обезбеђује и развија самоевалуацију свог рада и систематичну самоевалуацију и евалуацију рада наставника, стручних сарадника, наставног процеса и исхода учења.</p>
							</td>
						</tr>
						<tr>
							<td>
								<p><span class="italik">1.2.4.</span></p>
							</td>
							<td>
								<p><span class="bold">Обезбеђивање инклузивног приступа у образовно-васпитном процесу</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор ствара услове и подстиче процес квалитетног образовања и васпитања за све ученике.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Познаје законитости дечјег и адолесцентског развоја и ствара услове за уважавање њихове различитости;</p>
								<p>– Ствара климу и услове за прихватање и уважавање специфичности и различитости ученика и промовисање толеранције;</p>
								<p>– Разуме потребе различитих ученика (талентованих и надарених, оних са сметњама у развоју, инвалидитетом и ученика из осетљивих друштвених група) и омогућава најбоље услове за учење и развој сваког ученика;</p>
								<p>– Осигурава да код ученика са посебним образовним потребама те потребе буду препознате и на основу њих израђени индивидуални образовни планови;</p>
								<p>– Обезбеђује примену програма учења који ће бити прилагођени претходним знањима и искуствима ученика и уважавати разноликост средине из које они долазе.</p>
							</td>
						</tr>
						<tr>
							<td>
								<p><span class="italik">1.2.5.</span></p>
							</td>
							<td>
								<p><span class="bold">Праћење и подстицање постигнућа ученика</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор прати и подстиче ученике на рад и резултате.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Обезбеђује праћење успешности ученика кроз анализу резултата на тестовима и увидом у школски успех, у складу са стандардима постигнућа ученика;</p>
								<p>– Подстиче наставнике да користе различите поступке вредновања и самовредновања који су у функцији даљег учења ученика;</p>
								<p>– Обезбеђује да се расположиви подаци о образовно-васпитном процесу користе за праћење постигнућа и напредовања ученика;</p>
								<p>– Прати успешност ученика и промовише њихова постигнућа.</p>
							</td>
						</tr>
					</tbody>
				</table>
				<p>–––––––––––––––</p>
				<p class="f">2 Стандарди 1.2.1, 1.2.2, 1.2.3, 1.2.4, и 1.2.5. односе се само на директоре основних и средњих школа.</p>
				<p class="bold">&nbsp;</p>
				<p class="bold"><span class="bold">II Област:</span></p>
				<p class="bold"><span class="bold">ПЛАНИРАЊЕ, ОРГАНИЗОВАЊЕ И КОНТРОЛА РАДА УСТАНОВЕ</span></p>
				<p><span class="bold">Стандарди:</span></p>
				<p>2.1. Планирање рада установе</p>
				<p>2.2. Организација установе</p>
				<p>2.3. Контрола рада установе</p>
				<p>2.4. Управљање информационим системом установе</p>
				<p>2.5. Управљање системом обезбеђења квалитета у установи</p>
				<p>&nbsp;</p>
				<table class="tabela-sa-borderom">
					<tbody>
						<tr>
							<td>
								<p><span class="italik">2.1.</span></p>
							</td>
							<td>
								<p><span class="bold">Планирање рада установе</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор обезбеђује доношење и спровођење планова рада установе.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Организује и оперативно спроводи доношење планова установе: организује процес планирања и додељује задатке запосленима у том процесу, иницира и надзире израду планова, обезбеђује поштовање рокова израде планова и непосредно руководи том израдом;</p>
								<p>– Обезбеђује информациону основу планирања: идентификује изворе информација потребне за планирање и стара се да информације буду тачне и благовремене;</p>
								<p>– Упућује планове установе органу који их доноси.</p>
							</td>
						</tr>
						<tr>
							<td>
								<p><span class="italik">2.2.</span></p>
							</td>
							<td>
								<p><span class="bold">Организација установе</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор обезбеђује ефикасну организацију установе</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Креира организациону структуру установе: систематизацију и описе радних места, образује стручна тела и тимове и организационе јединице;</p>
								<p>– Обезбеђује да су сви запослени упознати са организационом структуром установе, посебно са описом свог радног места;</p>
								<p>– Поставља јасне захтеве запосленима у вези са њиховим радним задацима и компетенцијама и проверава да ли запослени разумеју те задатке;</p>
								<p>– Стара се да запослени буду равномерно оптерећени радним задацима;</p>
								<p>– Делегира запосленима, руководиоцима стручних органа, тимова и организационих јединица послове, задатке и обавезе за њихово извршење;</p>
								<p>– Координира рад стручних органа, тимова и организационих јединица и појединаца у установи;</p>
								<p>– Обезбеђује ефикасну комуникацију између стручних органа, тимова и организационих јединица и запослених.</p>
							</td>
						</tr>
						<tr>
							<td>
								<p><span class="italik">2.3.</span></p>
							</td>
							<td>
								<p><span class="bold">Контрола рада установе</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор обезбеђује праћење, извештавање, анализу резултата рада установе и предузимање корективних мера.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Примењује различите методе контроле рада установе, њених организационих јединица и запослених;</p>
								<p>– Организује и оперативно спроводи контролу рада установе: организује процес праћења, извештавања и анализе резултата и додељује задатке запосленима у том процесу, иницира и надзире процес израде извештаја и анализа, обезбеђује поштовање рокова у изради извештаја и анализа;</p>
								<p>– Обезбеђује информациону основу контроле: идентификује изворе информација потребне за контролу и стара се да информације буду тачне и благовремене;</p>
								<p>– Непосредно прати и заједно са запосленима анализира остварене резултате установе, анализира рад установе, њених јединица и запослених;</p>
								<p>– Предузима корективне мере када остварени резултати установе, њених јединица и појединачни резултати запослених одступају од планираних;</p>
								<p>– Упознаје органе управљања са извештајима и анализама резултата рада установе и предузетим корективним мерама.</p>
							</td>
						</tr>
						<tr>
							<td>
								<p><span class="italik">2.4.</span></p>
							</td>
							<td>
								<p><span class="bold">Управљање информационим системом установе</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор обезбеђује ефикасно управљање информацијама у сарадњи са школском управом и локалном самоуправом.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Обезбеђује да сви запослени буду правовремено и тачно информисани о свим важним питањима живота и рада установе;</p>
								<p>– Обезбеђује услове за развој и функционисање информационог система за управљање (ИСУ): набавку потребне опреме и програма, организује рад информационог система и његово коришћење у свакодневном раду установе у складу са законом;</p>
								<p>– Обезбеђује обуку запослених за рад са савременом информационо-комуникационом технологијом и подстиче их да је користе у раду установе и као подршку процесу учења/наставе.</p>
							</td>
						</tr>
						<tr>
							<td>
								<p><span class="italik">2.5.</span></p>
							</td>
							<td>
								<p><span class="bold">Управљање системом обезбеђења квалитета установе</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор развија и реализује систем осигурања квалитета рада установе.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Примењује савремене методе управљања квалитетом;</p>
								<p>– Обезбеђује изградњу система управљања квалитетом у установи: израду процедуре управљања квалитетом и потребне документације, распоређује задатке запосленима у процесу управљања квалитетом и стара се да их они спроводе;</p>
								<p>– Обезбеђује ефикасан процес самовредновања и коришћење тих резултата за унапређивање квалитета рада установе;</p>
								<p>– Заједно са наставницима и стручним сарадницима прати и анализира успешност ученика на завршним, односно матурским испитима ради планирања унапређивања рада школе;</p>
								<p>– Обезбеђује сарадњу са тимовима који обављају спољашње вредновање рада установе и стара се да се резултати тог вредновања користе за унапређење рада установе.</p>
							</td>
						</tr>
					</tbody>
				</table>
				<p class="bold"><span class="bold">III Област:</span></p>
				<p class="bold"><span class="bold">ПРАЋЕЊЕ И УНАПРЕЂИВАЊЕ РАДА ЗАПОСЛЕНИХ</span></p>
				<p><span class="bold">Стандарди:</span></p>
				<p>3.1. Планирање, селекција и пријем запослених</p>
				<p>3.2. Професионални развој запослених</p>
				<p>3.3. Унапређивање међуљудских односа</p>
				<p>3.4. Вредновање резултата рада, мотивисање и награђивање запослених</p>
				<p>&nbsp;</p>
				<table class="tabela-sa-borderom">
					<tbody>
						<tr>
							<td>
								<p><span class="italik">3.1.</span></p>
							</td>
							<td>
								<p><span class="bold">Планирање, селекција и пријем запослених</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор обезбеђује потребан број и одговарајућу структуру запослених у установи</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Планира људске ресурсе у установи и благовремено предузима неопходне мере за реализацију плана људских ресурса;</p>
								<p>– Стара се да сва радна места у установи буду попуњена запосленима који својим компетенцијама одговарају захтевима посла;</p>
								<p>– Обезбеђује спровођење поступка пријема запослених у радни однос;</p>
								<p>– Обезбеђује услове за увођење приправника у посао и предузима мере за њихово успешно прилагођавање радној средини.</p>
							</td>
						</tr>
						<tr>
							<td>
								<p><span class="italik">3.2.</span></p>
							</td>
							<td>
								<p><span class="bold">Професионални развој запослених</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор обезбеђује услове и подстиче професионални развој запослених.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Подстиче и иницира процес самовредновања рада и постављања циљева заснованих на високим професионалним стандардима и подржава континуирани професионални развој;</p>
								<p>– Осигурава да сви запослени имају једнаке могућности за учење на основу личног плана професионалног развоја кроз различите облике стручног усавршавања;</p>
								<p>– Обезбеђује услове да се запослени усавршавају у складу са годишњим планом стручног усавршавања и могућностима установе.</p>
							</td>
						</tr>
						<tr>
							<td>
								<p><span class="italik">3.3.</span></p>
							</td>
							<td>
								<p><span class="bold">Унапређивање међуљудских односа</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор ствара позитивну и подржавајућу радну атмосферу</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Ствара и подржава радну атмосферу коју карактерише толеранција, сарадња, посвећеност послу, охрабрење и подршка за остваривање највиших образовно-васпитних стандарда;</p>
								<p>– Својом посвећеношћу послу и понашањем даје пример запосленима у установи и развија ауторитет заснован на поверењу и поштовању;</p>
								<p>– Међу запосленима развија професионалну сарадњу и тимски рад;</p>
								<p>– Поставља себи и запосленима остваривање највиших професионалних стандарда;</p>
								<p>– Показује поверење у запослене и њихове могућности за остваривање квалитетног образовно-васпитног рада и побољшање учинка;</p>
								<p>– Комуницира са запосленима јасно и конструктивно.</p>
							</td>
						</tr>
						<tr>
							<td>
								<p><span class="italik">3.4.</span></p>
							</td>
							<td>
								<p><span class="bold">Вредновање резултата рада, мотивисање и награђивање запослених</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор систематски прати и вреднује рад запослених, мотивише их и награђује за постигнуте резултате.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Остварује инструктивни увид и надзор образовно-васпитног рада у складу са планом рада и потребама установе;</p>
								<p>– Користи различите начине за мотивисање запослених;</p>
								<p>– Препознаје квалитетан рад запослених и користи различите облике награђивања, у складу са законом и општим правним актима.</p>
							</td>
						</tr>
					</tbody>
				</table>
				<p class="bold">IV Област:</p>
				<p class="bold"><span class="bold">РАЗВОЈ САРАДЊЕ СА РОДИТЕЉИМА/СТАРАТЕЉИМА, ОРГАНОМ УПРАВЉАЊА, РЕПРЕЗЕНТАТИВНИМ СИНДИКАТОМ И ШИРОМ ЗАЈЕДНИЦОМ</span></p>
				<p><span class="bold">Стандарди:</span></p>
				<p>4.1. Сарадња са родитељима/старатељима</p>
				<p>4.2. Сарадња са органом управљања и репрезентативним синдикатом у установи</p>
				<p>4.3. Сарадња са државном управом и локалном самоуправом</p>
				<p>4.4. Сарадња са широм заједницом</p>
				<p>&nbsp;</p>
				<table class="tabela-sa-borderom">
					<tbody>
						<tr>
							<td>
								<p><span class="italik">4.1.</span></p>
							</td>
							<td>
								<p><span class="bold">Сарадња са родитељима/старатељима</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор развија конструктивне односе са родитељима/старатељима и пружа подршку раду савета родитеља.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Подстиче партнерство установе и родитеља/старатеља и ради на њиховом активном укључивању ради учења и развоја детета;</p>
								<p>– Обезбеђује да установа редовно извештава родитеље/старатеље о свим аспектима свога рада, резултатима и напредовању њихове деце;</p>
								<p>– Обезбеђује унапређивање комуникацијских вештина запослених ради њихове сарадње са родитељима/старатељима;</p>
								<p>– Ствара услове да савет родитеља ефикасно функционише и развија конструктивне односе са органом управљања и стручним органима установе.</p>
							</td>
						</tr>
						<tr>
							<td>
								<p><span class="italik">4.2.</span></p>
							</td>
							<td>
								<p><span class="bold">Сарадња са органом управљања и репрезентативним синдикатом у установи</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор пружа подршку раду органа управљања и репрезентативном синдикату.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Обезбеђује да орган управљања буде правовремено и добро информисан о новим захтевима и трендовима васпитно-образовне политике и праксе;</p>
								<p>– Обезбеђује податке који омогућују органу управљања оцену резултата постигнућа ученика и добробити деце;</p>
								<p>– Обезбеђује израду годишњег извештаја о реализацији васпитно-образовног програма, школског програма и годишњег плана рада установе;</p>
								<p>– У складу са својим овлашћењима омогућује органу управљања да обавља послове предвиђене законом;</p>
								<p>– Омогућава репрезентативном синдикату у установи да ради у складу са Посебним колективним уговором и законом.</p>
							</td>
						</tr>
						<tr>
							<td>
								<p><span class="italik">4.3.</span></p>
							</td>
							<td>
								<p><span class="bold">Сарадња са државном управом и локалном самоуправом</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор остварује конструктивну сарадњу са органима државне управе и локалне самоуправе.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Одржава конструктивне односе са представницима државне управе и локалне самоуправе ради задовољења материјалних, финансијских и других потреба установе;</p>
								<p>– Успоставља и одржава добре везе са локалном заједницом како би јој омогућио да се укључи у рад установе и да је подржава;</p>
								<p>– Добро познаје расположиве ресурсе, развија односе са стратешким партнерима у заједници;</p>
								<p>– Омогућује да простор установе буде коришћен као ресурс за остваривање потреба локалне заједнице у складу са законском процедуром.</p>
							</td>
						</tr>
						<tr>
							<td>
								<p><span class="italik">4.4.</span></p>
							</td>
							<td>
								<p><span class="bold">Сарадња са широм заједницом</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор промовише сарадњу установе на националном, регионалном и међународном нивоу.</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Води установу тако да буде отворена за партнерство са различитим институцијама образовања и васпитања и другим институцијама, на националном, регионалном и међународном нивоу;</p>
								<p>– Подстиче учешће установе у националним, регионалним и међународним пројектима, стручним посетама и разменама мишљења и искустава.</p>
							</td>
						</tr>
					</tbody>
				</table>
				<p class="bold">V Област:</p>
				<p class="bold"><span class="bold">ФИНАНСИЈСКО И АДМИНИСТРАТИВНО УПРАВЉАЊЕ РАДОМ УСТАНОВЕ</span></p>
				<p><span class="bold">Стандарди:</span></p>
				<p>5.1. Управљање финансијским ресурсима</p>
				<p>5.2. Управљање материјалним ресурсима</p>
				<p>5.3. Управљање административним процесим</p>
				<p>&nbsp;</p>
				<table class="tabela-sa-borderom">
					<tbody>
						<tr>
							<td>
								<p><span class="italik">5.1.</span></p>
							</td>
							<td>
								<p><span class="bold">Управљање финансијским ресурсима</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор ефикасно управља финансијским ресурсима</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– У сарадњи са шефом рачуноводства, обезбеђује израду и надзире примену буџета установе у складу са расположивим и планираним ресурсима;</p>
								<p>– Планира финансијске токове: приходе и расходе, приливе и одливе финансијских средстава;</p>
								<p>– Управља финансијским токовима, издаје благовремене и тачне налоге за плаћања и наплате.</p>
							</td>
						</tr>
						<tr>
							<td>
								<p><span class="italik">5.2.</span></p>
							</td>
							<td>
								<p><span class="bold">Управљање материјалним ресурсима</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор ефикасно управља материјалним ресурсима</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Планира развој материјалних ресурса у складу са оценом постојећег стања и могућностима прибављања тих ресурса;</p>
								<p>– Предузима мере за благовремено и ефикасно одржавање материјалних ресурса установе, тако да се образовно-васпитни процес одвија несметано;</p>
								<p>– Распоређује материјалне ресурсе на начин који обезбеђује оптимално извођење образовно-васпитног процеса;</p>
								<p>– Сарађује са локалном самоуправом ради обезбеђења материјалних ресурса;</p>
								<p>– Надзире процесе планирања и поступке јавних набавки које спроводи установа и обезбеђује њихову ефикасност и законитост;</p>
								<p>– Прати извођење радова у установи који се екстерно финансирају;</p>
								<p>– Обезбеђује ефикасност извођења радова које установа самостално финансира.</p>
							</td>
						</tr>
						<tr>
							<td>
								<p><span class="italik">5.3.</span></p>
							</td>
							<td>
								<p><span class="bold">Управљање административним процесима</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор ефикасно управља административним пословима и документацијом</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Обезбеђује покривеност рада установе потребном документацијом и процедурама;</p>
								<p>– Стара се о поштовању и примени процедура рада установе и вођењу прописане документације;</p>
								<p>– Обезбеђује ажурност и тачност административне документације и њено систематично архивирање, у складу са законом;</p>
								<p>– Припрема извештаје који обухватају све аспекте живота установе и презентује их надлежним органима установе и шире заједнице.</p>
							</td>
						</tr>
					</tbody>
				</table>
				<p class="bold">VI Област:</p>
				<p class="bold"><span class="bold">ОБЕЗБЕЂЕЊЕ ЗАКОНИТОСТИ РАДА УСТАНОВЕ</span></p>
				<p><span class="bold">Стандарди:</span></p>
				<p>6.1. Познавање, разумевање и праћење релевантних прописа </p>
				<p>6.2. Израда општих аката и документације установе</p>
				<p>6.3. Примена општих аката и документације установе</p>
				<p>&nbsp;</p>
				<table class="tabela-sa-borderom">
					<tbody>
						<tr>
							<td>
								<p><span class="italik">6.1.</span></p>
							</td>
							<td>
								<p><span class="bold">Познавање, разумевање и праћење релевантних прописа</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор познаје, разуме и прати релевантне прописе</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Прати измене релевантних закона и подзаконских аката у области образовања, радних односа, финансија и управног поступка;</p>
								<p>– Разуме импликације законских захтева на начин управљања и руковођења установом;</p>
								<p>– Уме да користи стратешке документе који се односе на образовање и правце развоја образовања у Републици Србији.</p>
							</td>
						</tr>
						<tr>
							<td>
								<p><span class="italik">6.2.</span></p>
							</td>
							<td>
								<p><span class="bold">Израда општих аката и документације установе</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор обезбеђује израду општих аката и документације која је у складу са законом и другим прописима, јасна и доступна свима</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Иницира и у сарадњи са секретаром планира припрему општих аката и документације;</p>
								<p>– Обезбеђује услове да општи акти и документација установе буду законити, потпуни и јасни онима којима су намењени;</p>
								<p>– Обезбеђује услове да општи акти и документација установе буду доступни онима којима су намењени и другим заинтересованим лицима, у складу са законом.</p>
							</td>
						</tr>
						<tr>
							<td>
								<p><span class="italik">6.3.</span></p>
							</td>
							<td>
								<p><span class="bold">Примена општих аката и документације установе</span></p>
							</td>
						</tr>
						<tr>
							<td>
								<p><span class="italik">Опис стандарда</span></p>
							</td>
							<td>
								<p>Директор обезбеђује поштовање и примену прописа, општих аката и документације установе</p>
							</td>
						</tr>
						<tr>
							<td>
								<p><span class="italik">Индикатори:</span></p>
							</td>
							<td>
								<p>– Обезбеђује да се поштују прописи, општа акта установе и води установљена документација;</p>
								<p>– Након извршеног инспекцијског и стручно-педагошког надзора израђује планове за унапређивање рада и извештаје који показују како су спроведене тражене мере.</p>
							</td>
						</tr>
					</tbody>
				</table>
	</div>


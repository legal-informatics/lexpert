


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 181. став 2. тачка 17) Закона о државном премеру и катастру („Службени гласник РС”, бр. 72/09, 18/10, 65/13, 15/15 – УС, 96/15 и 47/17 – аутентично тумачење), </p>
				<p>Директор Републичког геодетског завода доноси </p>
				<p class="odluka-zakon">ПРАВИЛНИК</p>
				<p class="odluka-zakon">о примени технологије глобалног навигационог сателитског система у областима државног премера и катастра</p>
				<p class="centar">"Службени гласник РС", број 72 од 26. јула 
				2017.</p>
				<p class="clan">1. УВОДНЕ ОДРЕДБЕ</p>
				<p class="clan">Члан 1.</p>
				<p>Овим правилником прописују се геодетски радови, методологија, тачност и рачунски поступци у областима државног премера и одржавања катастра непокретности и катастра водова, који се могу реализовати методама глобалног навигационог сателитског система (у даљем тексту: ГНСС).</p>
				<p class="clan">Члан 2.</p>
				<p>Области државног премера дефинисане су у члану 3. Закона о државном премеру и катастру („Службени гласник РС”, бр. 72/09, 18/10, 65/13, 15/15 – УС, 96/15 и 47/17 – аутентично тумачење – у даљем тексту: Закон). </p>
				<p>Државни премер се врши у државном референтном систему који је дефинисан Законом и подзаконским актом који уређује област основних геодетских радова.</p>
				<p>Државна пројекција за Републику Србију, сагласно члану 34. Закона јесте конформна Универзална трансверзална меркаторова пројекција – Universal Transverse Mercator (у даљем тексту: UTM) на елипсоид GRS 80.</p>
				<p>Референтна површ у односу на коју се изражавају висине је површ квазигеоида.</p>
				<p class="clan">Члан 3.</p>
				<p>Просторни референтни систем за Републику Србију је материјализован просторном референтном мрежом Републике Србије – СРЕФ, националном референтном мрежом ГНСС станица Републике Србије – АГРОС и локалним референтним мрежама.</p>
				<p class="clan">Члан 4.</p>
				<p>Просторни, хоризонтални и вертикални положаји тачака изражавају се:</p>
				<p>1) тродимензионалним правоуглим праволинијским координатама X, Y, Z или правоуглим криволинијским координатама – геодетском ширином (B), дужином (L) и висином (h). </p>
				<p>2) дводимензионалним правоуглим праволинијским координатама у равни пројекције државног референтног система E, N;</p>
				<p>3) једнодимензионалним координатама, односно нормалним висинама H.</p>
				<p class="clan">Члан 5.</p>
				<p>Геодетски радови у области државног премера, који се могу реализовати применом ГНСС су:</p>
				<p>1) одређивање допунских геодетских референтних тачака (у даљем тексту: геодетска основа) за геодетска мерења;</p>
				<p>2) одређивање оријентационих и контролних тачака;</p>
				<p>3) одређивање тачака детаља.</p>
				<p class="clan">2. ОДРЕЂИВАЊЕ ГЕОДЕТСКЕ ОСНОВЕ ЗА ГЕОДЕТСКА МЕРЕЊА</p>
				<p class="clan">Члан 6.</p>
				<p>Геодетску основу за геодетска мерења чине трајно или привремено стабилизоване геодетске тачке, које својим просторним распоредом и квалитетом положаја омогућaвају непосредно извођење и одржавање државног премера.</p>
				<p class="clan">Члан 7.</p>
				<p>Привремено стабилизоване тачке, односно тачке за слободно позиционирање су тачке привременог карактера успостављене за потребе геодетских мерења (у даљем тексту: привремене тачке).</p>
				<p>Привремене тачке служе искључиво за радове за које су и успостављене и не спроводе се у елаборату државног премера и одржавања катастра непокретности. </p>
				<p class="clan">Члан 8.</p>
				<p>Успостављање геодетске основе за геодетска мерења подразумева радове којима се геодетским тачкама одређује положај у државном референтном систему, према претходно израђеном пројекту.</p>
				<p>Одржавање геодетске основе за геодетска мерења представља скуп свих радова којима се континуирано одржава квалитет и функционалност геодетске основе за геодетска мерења.</p>
				<p class="clan">Члан 9.</p>
				<p>Геодетска основа за геодетска мерења успоставља се за територију целе или дела катастарске општине.</p>
				<p>Изузетно од става 1. овог члана, геодетска основа за геодетска мерења успоставља се за територију града, насељеног места и комасационог подручја, која обухватају територије две или више катастарских општина.</p>
				<p>Одржавање геодетске основе за геодетска мерења врши се за исто подручје за које је и успостављена.</p>
				<p class="bold">1.1. Успостављање геодетске основе за геодетска мерења применом ГНСС</p>
				<p class="italik">1.1.1. Геометријски облик</p>
				<p class="clan">Члан 10.</p>
				<p>Геодетска основа за геодетска мерења пројектује се у оквиру државне или локалне референтне мреже.</p>
				<p>Геометријски облик геодетске основе за геодетска мерења зависи од методе мерења и може бити:</p>
				<p>1) систем затворених фигура;</p>
				<p>2) систем међусобно повезаних линија;</p>
				<p>3) систем расутих тачака.</p>
				<p>Геометријски облик геодетске основе за геодетска мерења дефинише се пројектним решењем.</p>
				<p class="clan">Члан 11.</p>
				<p>При пројектовању геометријског облика мреже за геодетска мерења неопходно је обезбедити да:</p>
				<p>1) се свака тачка догледа са још бар две тачке;</p>
				<p>2) растојање између суседних тачака буде мање од 500 m, без обзира на карактеристике подручја премера.</p>
				<p class="italik">1.1.2. Нумерација тачака</p>
				<p class="clan">Члан 12.</p>
				<p>Нумерација тачака за геодетска мерења врши се по катастарским општинама, и то:</p>
				<p>1) од броја 1 па надаље, ако се мрежа успоставља за потребе израде или обнове катастарског, комасационог, премера водова и премера државне границе;</p>
				<p>2) од броја 1 па надаље, ако на подручју где се успоставља нова мрежа не постоји друга геодетска основа за геодетска мерења;</p>
				<p>3) у континуитету иза последњег броја геодетске основе за геодетска мерења, ако се мрежа успоставља на подручју где није предвиђена израда или обнова катастарског или комасационог премера, у ком случају тачке постојеће геодетске основе које улазе у састав нове мреже, задржавају своје бројеве.</p>
				<p>За градове, већа насеља и за комасациона подручја која обухватају две или више катастарских општина, нумерисање тачака врши се у континуитету, без обзира на границе катастарске општине. </p>
				<p>Привремене тачке се нумеришу бројевима од 1 до n са префиксом СП у оквиру радилишта.</p>
				<p class="italik">1.1.3. Стабилизација тачака</p>
				<p class="clan">Члан 13.</p>
				<p>Место за тачку бира се тако да истовремено обезбеђује трајност белеге и погодност за мерења дужина, углова, ГНСС вектора, као и погодност за геодетска мерења.</p>
				<p>Трајност белеге обезбеђује се избором места које није подложно значајнијем померању због слегања, клизишта или неких других планираних радова који би довели до уништења белеге.</p>
				<p>Стабилизација тачке врши се трајним белегама типа Ц, приказаним у Прилогу 1 или типа Д, приказаним у Прилогу 2, који су одштампани уз овај правилник и чине његов саставни део.</p>
				<p>Белегом типа Ц без подземног центра, стабилизују се тачке у асфалту или бетону. </p>
				<p>Белегом типа Д са подземним центром, стабилизују се тачке на стабилној и чврстој земљаној подлози. Тачност стабилизације надземне и подземне белеге мора бити иста.</p>
				<p>Стабилизација тачака може се вршити и каменим белегама са обрађеном главом, уграђеном болцном и са одговарајућим подземним центром. Дужина белеге мора бити 50 cm.</p>
				<p>Белеге које се стабилизују у обрадивом земљишту укопавају се најмање 50 cm испод површине терена.</p>
				<p>Привремене тачке стабилизују се привременим белегама у зависности од типа подлоге и то кочићем или металном болцном.</p>
				<p class="clan">Члан 14.</p>
				<p>За сваку трајно новостабилизовану тачку узима се опис положаја са одмерањима и уписује у Тригонометријски образац број 27, који је дат у Прилогу 3, који је одштампан уз овај правилник и чине његов саставни део.</p>
				<p class="italik">1.1.4. Тачност геодетске основе за геодетска мерења</p>
				<p class="clan">Члан 15.</p>
				<p>Тачност геодетске основе за геодетска мерења изражава се:</p>
				<p>1) код статичке методе мерења – средњом грешком хоризонталног и вертикалног положаја тачака, која се рачуна у поступку изравнања по методи најмањих квадрата;</p>
				<p>2) код кинематичке методе мерења – средњом грешком положаја тачака из извештаја о извршеним мерењима.</p>
				<p>Максимална средња грешка хоризонталног положаја тачака геодетске основе за геодетска мерења не прелази 20 mm.</p>
				<p>Максимална средња грешка вертикалног положаја тачака геодетске основе за геодетска мерења не прелази 30 mm.</p>
				<p class="italik">1.1.5. Методе ГНСС мерења</p>
				<p class="clan">Члан 16.</p>
				<p>У геодетској основи за геодетска мерења ГНСС мерења се могу вршити статичком и кинематичком методом.</p>
				<p class="spacija">Статичка метода</p>
				<p class="clan">Члан 17.</p>
				<p>Статичком методом се мере:</p>
				<p>1) ГНСС вектори који представљају стране у мрежи дефинисане планом мерења и рачунања;</p>
				<p>2) минимум два ГНСС вектора до датих тачака за сваку новоодређену тачку.</p>
				<p>Максимална дужина вектора који се мери не прелази 10 km.</p>
				<p class="clan">Члан 18.</p>
				<p>Дате тачке на основу којих се одређује положај новоодређених тачака могу бити тачке државне референтне мреже, локалне референтне мреже или тачке за геодетска мерења.</p>
				<p class="clan">Члан 19.</p>
				<p>Мерење вектора врши се са најмање два ГНСС пријемника и одговарајућим антенама.</p>
				<p>ГНСС пријемници морају бити геодетског типа, једнофреквентни или двофреквентни.</p>
				<p>ГНСС пријемници морају имати атест о исправности мерила издат од стране акредитоване метролошке лабораторије и не сме бити старији од две године.</p>
				<p class="clan">Члан 20.</p>
				<p>Приликом извођења ГНСС мерења морају да буду испуњени следећи услови:</p>
				<p>1) да је интервал регистрације сателитских сигнала највише 15 секунди;</p>
				<p>2) да је могућ пријем сигнала са најмање четири сателита чији је вертикални угао већи од 15 лучних степени;</p>
				<p>3) да је бројни показатељ квалитета геометријског распореда сателита (у даљем тексту: PDOP) мањи од 8;</p>
				<p>4) да је минимално трајање сесије, односно минимално време истовременог рада два или више пријемника веће од вредности датих у следећој табели:</p>
				<table class="tabela-sa-borderom">
					<tbody>
						<tr>
							<td>
								<p>Врста пријемника</p>
							</td>
							<td>
								<p>Време мерења</p>
							</td>
						</tr>
						<tr>
							<td>
								<p>Једнофреквентни</p>
							</td>
							<td>
								<p>20 мин</p>
							</td>
						</tr>
						<tr>
							<td>
								<p>Двофреквентни</p>
							</td>
							<td>
								<p>15 мин</p>
							</td>
						</tr>
					</tbody>
				</table>
				<p class="clan">Члан 21.</p>
				<p>Приликом ГНСС мерења води се Записник ГНСС мерења – статика, који је дат у Прилогу 4 и Регистар тачака геодетске основе, који је дат у Прилогу 5, који су одштампани уз овај правилник и чине његов саставни део.</p>
				<p class="clan">Члан 22.</p>
				<p>Процедура обраде ГНСС мерења обухвата:</p>
				<p>1) процесирање измерених вектора;</p>
				<p>2) рачунање координата тачака.</p>
				<p class="clan">Члан 23.</p>
				<p>Извештај процесирања ГНСС мерења, за сваки обрађени вектор садржи:</p>
				<p>1) назив тачака између којих су одређене координатне разлике;</p>
				<p>2) вредности координатних разлика;</p>
				<p>3) оцену стандарда јединице тежине;</p>
				<p>4) коваријациону матрицу одређених координатних разлика;</p>
				<p>5) тип решења, односно информацију о употребљеном рачунарском алгоритму.</p>
				<p class="clan">Члан 24.</p>
				<p>Рачунање координата тачака за геодетска мерења врши се изравнањем по методи најмањих квадрата. Мерене величине у изравнању су независни вектори.</p>
				<p class="clan">Члан 25.</p>
				<p>Извештај рачунања координата тачака садрже:</p>
				<p>1) списак датих тачака;</p>
				<p>2) списак резултата мерења, поправака, изравнатих резултата мерења, средње грешке изравнатих резултата мерења;</p>
				<p>3) списак новоодређених тачака са изравнатим координатама и средње грешке изравнатих координата;</p>
				<p>4) средњу грешку јединице тежине.</p>
				<p class="spacija">Кинематичка метода</p>
				<p class="clan">Члан 26.</p>
				<p>Одређивање координата тачака за геодетска мерења кинематичком методом врши се коришћењем сервиса мреже ГНСС станица реализоване у складу са Правилником о успостављању мрежа ГНСС перманентних станица („Службени гласник РС”, број 72/17).</p>
				<p class="clan">Члан 27.</p>
				<p>Одређивање положаја тачака врши се двофреквентним ГНСС пријемницима геодетског типа. </p>
				<p>Приликом опажања, антена пријемника поставља се на статив или штап са биподом. </p>
				<p>Опажања се врше са најмање три мерења у трајања од по 30 секунди, са интервалом регистрације од једне секунде.</p>
				<p>Минимално време рада условљено је и постизањем тачности од 2 cm у хоризонталном и 3 cm у вертикалном смислу.</p>
				<p>Бројни показатељ квалитета геометријског распореда сателита, PDOP, приликом мерења мора бити мањи од 8.</p>
				<p>ГНСС пријемници морају имати атест о исправности мерила не старији од две године до завршетка мерења.</p>
				<p class="clan">Члан 28.</p>
				<p>Дефинитивне координате рачунају се као аритметичка средина из три мерења.</p>
				<p class="clan">Члан 29.</p>
				<p>Извештај одређивања координата тачака за геодетска мерења садржи:</p>
				<p>1) списак координата тачака; </p>
				<p>2) средње грешке мерених величина;</p>
				<p>3) показатељ тачности – PDOP;</p>
				<p>4) време мерења;</p>
				<p>5) рачунање дефинитивних вредности координата у Прилогу 6 – Рачунање координата – RTK метода, који је одштампан уз овај правилник и чини његов саставни део.</p>
				<p class="italik">1.1.6. Одређивање висина тачака за геодетска мерења</p>
				<p class="clan">Члан 30.</p>
				<p>Применом ГНСС технологије одређују се елипсоидне висине <span class="italik">h</span>, просторног координатног система, у односу на нивоски елипсоид референтног система GRS 80.</p>
				<p class="clan">Члан 31.</p>
				<p>Нормалне висине H тачака вертикалног координатног система рачунају се на основу одређених елипсоидних висина <span class="italik">h</span> и ундулације N, применом националног модела квазигеоида:</p>
				<p class="centar">H = <span class="italik">h</span> + N</p>
				<p>Вредност ундулације N добија се интерполацијом из грида националног модела квазигеоида коришћењем званичне апликације Републичког геодетског завода, којој се може приступити на сајту Републичког геодетског завода.</p>
				<p class="clan">Члан 32.</p>
				<p>Извештај о рачунању висина, генерисан из апликације Републичког геодетског завода из члана 31. овог правилника, представља званични документ и користи се као саставни део елабората.</p>
				<p class="bold">2.2. Одржавање геодетске основе за геодетска мерења </p>
				<p class="clan">Члан 33.</p>
				<p>Одржавање геодетске основе за геодетска мерења врши се у циљу одржавања премера, односно израде и одржавања катастра непокретности.</p>
				<p class="clan">Члан 34.</p>
				<p>Одржавање геодетске основе за геодетска мерења обухвата:</p>
				<p>1) праћење и утврђивање промена на тачкама;</p>
				<p>2) обнову стабилизације оштећених и уништених белега;</p>
				<p>3) попуњавање мреже новим тачкама;</p>
				<p>4) отклањање грешака у одређивању тачака и провођење промена у елаборатима мрежа. </p>
				<p class="clan">Члан 35.</p>
				<p>Попуњавање геодетске основе за геодетска мерења врши се у случајевима:</p>
				<p>1) када се утврди да су поједине тачке или група тачака уништене или су постале нефункционалне;</p>
				<p>2) када је потребно допунити постојећу геодетску основу због нове изградње, проширења грађевинског реона и слично.</p>
				<p class="clan">Члан 36.</p>
				<p>Нумерација новостабилизованих тачака врши се по катастарским општинама у континуитету иза последњег броја геодетске основе за геодетска мерења.</p>
				<p>Нове тачке стабилизују се белегама из члана 13. овог правилника.</p>
				<p class="clan">Члан 37.</p>
				<p>Мерења и одређивање координата тачака приликом одржавања геодетске основе врше се као и код успостављања тачака геодетске основе за геодетска мерења.</p>
				<p>Извештај о извршеним мерењима и одређивању координата, у зависности од методе мерења, формира се као и код успостављања тачака геодетске основе за геодетска мерења. </p>
				<p class="clan">3. ОДРЕЂИВАЊЕ ОРИЈЕНТАЦИОНИХ И КОНТРОЛНИХ ТАЧАКА</p>
				<p class="clan">Члан 38.</p>
				<p>Оријентационе и контролне тачке могу бити тачке постојеће државне референтне мреже, локалне референтне мреже и мреже тачака за геодетска мерења, које по свом положају одговарају пројектном решењу снимања применом фотограметријске методе и методе ласерског скенирања, а налазе се на локацијама које омогућавају видљивост при снимању.</p>
				<p class="clan">Члан 39.</p>
				<p>ГНСС мерења за потребе одређивања оријентационих и контролних тачака, као и њихова обрада, врше се по поступку за одређивање геодетске основе за геодетска мерења.</p>
				<p>Извештај о извршеним мерењима и одређивању координата тачака, у зависности од методе мерења, формира се као и код успостављања тачака геодетске основе.</p>
				<p class="clan">4. ОДРЕЂИВАЊЕ ТАЧАКА ДЕТАЉА</p>
				<p class="clan">Члан 40.</p>
				<p>Одређивање тачака детаља државног премера је скуп радова којим се дефинише положај детаљних тачака у државном референтном систему.</p>
				<p class="clan">Члан 41.</p>
				<p>ГНСС технологија примењује се за геодетска мерења на подручјима где конфигурација терена омогућава несметан пријем сателитских сигнала. </p>
				<p class="clan">Члан 42.</p>
				<p>Одређивање тачака детаља врши се кинематичком методом на два начина:</p>
				<p>1) коришћењем сервиса мреже ГНСС станица реализованe у складу са Правилником о успостављању мрежа ГНСС перманентних станица,</p>
				<p>2) применом методе база – ровер.</p>
				<p class="clan">Члан 43.</p>
				<p>Одређивање положаја тачака врши се двофреквентним ГНСС пријемницима геодетског типа. </p>
				<p>Минимално време опажања је 5 секунди, при интервалу регистрације од 1 секунде.</p>
				<p>Минимално време опажања условљено је и постизањем тачности које су дефинисане прописима за одговарајуће области државног премера.</p>
				<p>Бројни показатељ квалитета геометријског распореда сателита, PDOP, приликом мерења мора бити мањи од 8.</p>
				<p>Применом методе база – ровер, растојање између базе и ровера не сме бити веће од 5 km.</p>
				<p>ГНСС пријемници морају имати атест о исправности мерила не старији од две године до завршетка мерења.</p>
				<p class="clan">Члан 44.</p>
				<p>Извештај одређивања координата тачака детаља садржи:</p>
				<p>1) списак координата тачака; </p>
				<p>2) средње грешке мерених величина;</p>
				<p>3) показатељ тачности – PDOP;</p>
				<p>4) време мерења.</p>
				<p class="clan">Члан 45.</p>
				<p>Одређивање висина тачака детаља врше се по поступку за одређивање висина тачака геодетске основе за геодетска мерења.</p>
				<p class="clan">5. ТРАНСФОРМАЦИЈА КООРДИНАТА И ВИСИНА</p>
				<p class="clan">Члан 46.</p>
				<p>За катастарске општине у којима није имплементиран нови државни координатни систем, у употреби су положајне координате у Гаус-Кригеровој пројекцији и висине у систему Прецизног нивелмана – датум Трст.</p>
				<p class="clan">Члан 47.</p>
				<p>Трансформација координата између државног система ЕТРС89 и система Гаус-Кригерове пројекције врши се применом модела седмопараметарске Хелмертове трансформације и корекције из грида резидуала (7П+ГРИД), јединствено одређеног за целу територију Републике Србије.</p>
				<p>Приликом примене модела трансформације (7П+ГРИД), обавезно се приказују одступања на најмање једној контролној тачки. За контролне тачке користе се тачке постојеће геодетске основе за које постоје званично срачунате координате у Гаус-Кригеровој пројекцији. </p>
				<p>Трансформација висина између нормалних висина и система висина Прецизног нивелмана врши се применом корекције из грида резидуала (ПН-НВТ2), јединствено одређеног за целу територију Републике Србије.</p>
				<p class="clan">Члан 48.</p>
				<p>Примена модела трансформације из члана 47. ст. 1. и 3. овог правилника врши се званичном апликацијом Републичког геодетског завода. </p>
				<p class="clan">Члан 49.</p>
				<p>Извештаји о трансформацији генерисани из апликације Републичког геодетског завода из члана 31. овог правилника представљају званични документ и користе се као саставни део елабората.</p>
				<p class="clan">6. ЗАВРШНА ОДРЕДБА</p>
				<p class="clan">Члан 50.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">07 број 95-414/2016-1</p>
				<p class="potpis">У Београду, 20. јула 2017. године</p>
				<p class="potpis">В.д. директора,</p>
				<p class="potpis"><span class="bold">Борко Драшковић, </span>с.р.</p>
				<p class="clan" style="text-align: right">Прилози</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=423519&amp;regactid=423519" target="_blank">Прилог 1 - Тип Ц</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=423519&amp;regactid=423519" target="_blank">Прилог 2 - Тип Д</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=423519&amp;regactid=423519" target="_blank">
				Прилог 3 - Тригонометријски образац број 27</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=423519&amp;regactid=423519" target="_blank">
				Прилог 4 - Записник ГНСС мерења - статика</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=423519&amp;regactid=423519" target="_blank">
				Прилог 5 - Регистар тачака геодетске основе</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=423519&amp;regactid=423519" target="_blank">
				Прилог 6 - Рачунање координата - RTK метода</a></p>
	</div>


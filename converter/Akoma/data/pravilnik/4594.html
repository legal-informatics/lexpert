<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: right;
}
.auto-style2 {
	color: #008000;
}
</style>
<div>
<p><span class="redakcijskipreciscentekst" lang="x-none">Редакцијски пречишћен 
текст<span lang="x-none"> </span></span> </p>
	<p>&nbsp;</p>
	<p>&nbsp;</p>
	<p>&nbsp;</p>
	<p>На основу члана 159а став 3. Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон и 53/10), </p>
	<p>Министар финансија доноси </p>
<p class="odluka-zakon">ПРАВИЛНИК</p>
<p class="odluka-zakon">о поступку и начину издавања и изгледу образаца потврда о резидентности</p>
<p class="centar">"Службени гласник РС", број 80 од 2. новембра 2010,
<span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span>
	</p>
<p class="clan">Члан 1.</p>
<p>Овим правилником, за потребе примене уговора о избегавању двоструког опорезивања (у даљем тексту: уговор), прописује се поступак и начин издавања и изглед обрасца потврде о резидентности Републике Србије, као и изглед обрасца потврде о резидентности друге државе са којом је закључен уговор.</p>
<p class="clan">Члан 2. </p>
<p>Статус резидента Републике Србије, код иностраног исплатиоца прихода, резидент доказује потврдом на обрасцу прописаном овим правилником, осим у случајевима када се статус резидента доказује искључиво потврдом на обрасцу који прописује надлежни орган друге државе са којом је закључен уговор.</p>
<p>Потврда из става 1. овог члана издаје се на Обрасцу ПОР-1 – Потврда о резидентности Републике Србије (за претходну/е годину/е и текућу годину – на српско/енглеском и српско/француском језику).</p>
<p>Образац ПОР-1 одштампан је уз овај правилник и чини његов саставни део.</p>
	<p class="clan">Члан 3.</p>
<p>Статус резидента друге државе са којом је закључен уговор, нерезидент доказује код домаћег исплатиоца прихода, потврдом о резидентности овереном од надлежног органа друге државе уговорнице чији је резидент, на обрасцу прописаном овим правилником.</p>
<p>Потврда из става 1. овог члана оверава се на Обрасцу ПОР-2 - Потврда о резидентности друге државе са којом је закључен уговор (за претходну/е годину/е и текућу годину – на српско/енглеском и српско/француском језику). </p>
<p>Образац ПОР-2 одштампан је уз овај правилник и чини његов саставни део.</p>
	<p class="clan">Члан 4.</p>
<p>Потврду из члана 2. овог правилника, на основу поднетог захтева уз који је приложена документација прописана овим правилником, издаје организациона јединица Пореске управе надлежна према месту седишта, односно пребивалишта, односно боравишта, подносиоца захтева.</p>
<p>Захтев из става 1. овог члана обавезно садржи:</p>
<p>– име и презиме, односно назив подносиоца захтева;</p>
<p>– адресу пребивалишта, односно боравишта, односно седишта подносиоца захтева; </p>
<p>– потпис подносиоца захтева (физичко лице, односно одговорно лице у правном лицу, односно предузетник) оверен печатом правног лица, односно предузетника;</p>
<p>– навод да је потврда о резидентности потребна за остваривање права из уговора;</p>
<p>– назив државе за коју се потврда о резидентности захтева; </p>
<p>– година за коју се потврда о резидентности тражи;</p>
<p>– датум подношења захтева. </p>
	<p><em>НАПОМЕНА ИЗДАВАЧА: Даном почетка примене Закона о изменама и допунама Закона о привредним друштвима („Службени гласник РС“, број 44/2018), односно 1. октобра 2018. године престала 
	је да важи одредба овог правилника, у члану 4. став 2. алинеја трећа, у делу у ком се установљава обавеза употребе печата у пословању друштава и предузетника (види члан 160. Закона - 44/2018-27).</em>
</p>
	<p class="clan">Члан 5.</p>
<p>Уз захтев из члана 4. овог правилника, домаће физичко лице, прилаже следећу документацију:</p>
<p>1) потврду о пребивалишту (оригинал или оверену копију оригиналa), која садржи податак од када је то лице на пријављеној адреси, коју издаје Министарство унутрашњих послова која, у дану подношења захтева, није старија од шест месеци;</p>
<p>2) уплатницу (оригинал), као доказ о уплати републичке административне таксе у прописаном износу.</p>
<p>Ако домаће физичко лице, пре истека рока од шест месеци од дана подношења претходног захтева, код исте организационе јединице Пореске управе надлежне према месту пребивалишта подносиоца захтева, поднесе нови захтев за издавање потврде о резидентности, уз захтев (у коме наводи и да је претходни захтев поднет пре истека рока од шест месеци) прилаже копију потврде о пребивалишту из става 1. тачка 1) овог члана.</p>
<p>Ако се једним захтевом тражи издавање потврда о резидентности за више домаћих физичких лица која су запослена код истог послодавца, уз захтев се доставља документација из става 1. овог члана, за свако од тих лица.</p>
	<p class="clan">Члан 6.</p>
<p>Уз захтев из члана 4. овог правилника, домаће правно лице, односно предузетник прилаже следећу документацију:</p>
<p>1) извод (оригинал или оверену копију оригиналa) из регистрације код Агенције за привредне регистре или другог надлежног органа који, у дану подношења захтева, није старији од шест месеци;</p>
<p>2) уплатницу (оригинал), као доказ о уплати републичке административне таксе у прописаном износу.</p>
<p>Ако домаће правно лице, односно предузетник, пре истека рока од шест месеци од дана подношења претходног захтева, код исте организационе јединице Пореске управе надлежне према месту седишта подносиоца захтева, поднесе нови захтев за издавање потврде о резидентности, уз захтев (у коме наводи и да је претходни захтев поднет пре истека рока од шест месеци) прилаже копију извода из регистрације код Агенције за привредне регистре или другог надлежног органа из става 1. тачка 1) овог члана.</p>
	<p class="clan">Члан 7.</p>
<p>Уз захтев из члана 4. овог правилника, страно физичко лице (у даљем тексту: странац) прилаже следећу документацију:</p>
<p>1) оверену копију стране путне исправе која, у тренутку подношења захтева, није старија од шест месеци (са важећом визом у дану дужем од шест месеци за период за који се потврда о резидентности издаје);</p>
<p>2) одобрење привременог боравка у Републици Србији у трајању дужем од шест месеци (оригинал или оверену копију оригиналa), односно одобрење сталног настањења у Републици Србији (оригинал или оверену копију оригиналa), које издаје Министарство унутрашњих послова које, у дану подношења захтева, није старије од шест месеци;</p>
<p>3) потврду о пријави боравишта (пребивалишта) странца (оригинал или оверену копију оригинала) коју издаје Министарство унутрашњих послова која, у дану подношења захтева, није старија од шест месеци;</p>
<p>4) важећи уговор о раду (оригинал или оверену копију оригинала) којим је заснован радни однос код домаћег послодавца, односно важећи уговор о упућивању на рад у Републику Србију (оригинал или оверену копију оригинала);</p>
<p>5) доказ (оригинал или оверену копију оригинала) о праву својине, односно другом стварном праву на кући или стану;</p>
<p>6) уплатницу (оригинал), као доказ о уплати републичке административне таксе у прописаном износу;</p>
<p>7) друге доказе на захтев надлежне организационе јединице Пореске управе.</p>
<p>Ако странац, у циљу испуњења услова за стицање статуса резидента Републике Србије (доказивање центра животних интереса у Републици Србији) као доказ, наводи и боравак чланова његовог породичног домаћинства (брачног друга и/или деце) у Републици Србији, за тa лица прилаже документацију из става 1. тач. 1), 2) и 3) овог члана, а за децу и потврду о похађању предшколске, школске, односно високошколске установе и сл.</p>
	<p class="clan">Члан 8.</p>
<p>Даном почетка примене овог правилника престаје да важи Правилник о обрасцу потврде о резидентности („Службени гласник РС”, бр. 86/09 и 91/09 – исправка).</p>
	<p class="clan">Члан 9.</p>
<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 
1. јануара 2011. године. &nbsp;</p>
<p class="auto-style1">Број 110-00-501/2010-04</p>
<p class="auto-style1">У Београду, 21. октобра 2010. године</p>
<p class="auto-style1">Министар,</p>
<p class="auto-style1">др <strong>Диана Драгутиновић</strong>, с.р.</p>
<p>&nbsp;</p>
	<p class="clan" style="text-align: right">Прилози</p>
<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=416501&amp;regactid=416501" target="_blank">Образац ПОР-1 - 
Потврда о резидентности Републике Србије</a></p>
	<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=416501&amp;regactid=416501" target="_blank">Образац 
	ПОР-2 - Потврда о резидентности друге државе са којом је закључен уговор</a></p>
</div>
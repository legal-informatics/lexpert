


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 89. став 3. Закона о електронским комуникацијама („Службени гласник РС”, бр. 44/10, 60/13 – УС и 62/14),</p>
				<p>Министар за трговину, туризам и телекомуникације доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о минималним условима за издавање појединачних дозвола за коришћење радио-фреквенција по спроведеном поступку јавног надметања у радио-фреквенцијским опсезима 791–821/832–862 MHz</p>
				<p class="auto-style1">"Службени гласник РС", број 70 од 12. августа 
				2015.</p>
				<p class="naslov">&nbsp;</p>
				<p class="bold">1. Уводна одредба</p>
				<p class="clan">Члан 1.</p>
				<p>Овим правилником прописују се минимални услови за издавање појединачних дозвола за коришћење радио-фреквенција по спроведеном поступку јавног надметања у радио-фреквенцијским опсезима 791–821/832–862 MHz за пружање јавне електронске комуникационе услуге за систем IMT који обухвата IMT-2000 и IMT-Advanced (International Mobile Telecommunications: у даљем тексту: појединачна дозвола), који нарочито садржи број појединачних дозвола које се могу издати за одређени радио-фреквенцијски опсег, период на који се издају појединачне дозволе, најмањи износ једнократне накнаде која се плаћа приликом издавања појединачне дозволе, услове у погледу обезбеђивања покривености одређеног дела територије или становништва, као и друге минималне услове за издавање појединачних дозвола.</p>
				<p class="bold">2. Правни оквир за издавање појединачне дозволе</p>
				<p class="clan">Члан 2.</p>
				<p>Појединачна дозвола издаје се у складу са Законом о електронским комуникацијама („Службени гласник РС”, бр. 44/10, 60/13 – УС и 62/14, у даљем тексту: Закон), Уредбом о утврђивању Плана намене радио-фреквенцијских опсега („Службени гласник РС”, број 99/12) и Правилником о утврђивању Плана расподеле радио-фреквенција за рад у радио-фреквенцијским опсезима 791–821/832–862 MHz („Службени гласник РС”, број 94/14, у даљем тексту: План расподеле).</p>
				<p class="italik">Број појединачних дозвола које се издају за радио-фреквенцијски опсег 791–821/832–862 MHz </p>
				<p class="clan">Члан 3.</p>
				<p>У складу са Планом расподеле расположиво је шест основних (упарених) радио-фреквенцијских блокова, ширине по 5 MHz.</p>
				<p>За територију Републике Србије, за расположиве основне радио-фреквенцијске блокове у радио-фреквенцијским опсезима из члана 1. овог правилника, издају се највише три појединачне дозволе.</p>
				<p>Појединачном дозволом додељују се два основна радио-фреквенцијска блока.</p>
				<p>Уколико се на овај начин не додели шест расположивих радио-фреквенцијских блокова, поступак јавног надметања ће се наставити тако да се преостали блокови могу доделити на следећи начин:</p>
				<p>1) ако је у поступку јавног надметања учествовао само један оператор, тај оператор се може изјаснити за додељивање додатних 10 МHz (2 основна блока);</p>
				<p>2) ако су у претходном поступку јавног надметања учествовала два оператора, они се могу изјаснити за додељивање преосталих блокова путем јавног надметања, и то на следећи начин:</p>
				<p>(1) ако су оба оператора заинтересована за преостале блокове, сваком од њих се може доделити још по 5 МHz (1 основни блок),</p>
				<p>(2) ако је само један оператор заинтересован за преостале блокове, том оператору се може доделити још 10 МHz (2 основна блока).</p>
				<p>Основни блокови ће бити додељени у континуитету.</p>
				<p>Једном оператору може бити издата највише једна појединачна дозвола.</p>
				<p class="italik">Период на који се издају појединачне дозволе</p>
				<p class="clan">Члан 4.</p>
				<p>Појединачна дозвола се издаје на период од 10 година. </p>
				<p>Након истека периода на који је издата појединачна дозвола, иста се може продужити у складу са чланом 92. став 2. Закона на пет година.</p>
				<p class="italik">Најмањи износ једнократне накнаде која се плаћа приликом издавања појединачне дозволе</p>
				<p class="clan">Члан 5.</p>
				<p>Најмањи износ једнократне накнаде која се плаћа приликом издавања појединачне дозволе је 17.500.000 EUR за сваки појединачни основни радио-фреквенцијски блок одређен Планом расподеле.</p>
				<p>Износ једнократне накнаде постигнут на јавном надметању плаћа се у динарској противвредности по средњем курсу Народне банке Србије на дан уплате. </p>
				<p class="italik">Врста услуге</p>
				<p class="clan">Члан 6.</p>
				<p>Ималац појединачне дозволе дужан је да у радио-фреквенцијским опсезима 791–821/832–862 MHz, пружа јавну електронску комуникациону услугу за систем IMT (International Mobile Telecommunications) који обухвата IMT-2000 и IMT-Advanced, на технолошки неутралној основи.</p>
				<p class="italik">Услови у погледу обезбеђивања покривености одређеног дела становништва и територије услугом и квалитета услуге</p>
				<p class="clan">Члан 7.</p>
				<p>Ималац појединачне дозволе, издате у складу са Законом, дужан је да јавну електронску комуникациону услугу за систем IMT (International Mobile Telecommunications) који обухвата IMT-2000 и IMT-Advanced, пружа у складу са Планом расподеле, непрекидно, 24 сата дневно, седам дана у недељи.</p>
				<p>Ималац појединачне дозволе, издате у складу са Законом, дужан је да у року од четири месеца од дана издавања појединачне дозволе започне комерцијално пружање мобилне широкопојасне услуге. </p>
				<p>Oператор који је већ ималац појединачне дозволе за јавну електронску комуникациону мрежу и пружање јавне електронске комуникационе услуге у опсезима 1710–1785/1805–1880 MHz, издате у складу са Законом, дужан је да обезбеди покривеност територије и становништва мобилном широкопојасном услугом на следећи начин: </p>
				<p>1) у року од годину дана од дана издавања појединачне дозволе, дужан је да обезбеди доступност услуга за 50% становништва Републике Србије;</p>
				<p>2) у року од три године од дана издавања појединачне дозволе дужан је да обезбеди&nbsp; доступност услуга на 50% територије Републике Србије, од чега обавезно у 25% насељених места Пчињског, Јабланичког, Рашког, Пиротског и Златиборског округа.</p>
				<p>Оператор који није ималац појединачне дозволе из става 3. овог члана дужан је да обезбеди покривеност становништва мобилном широкопојасном услугом на следећи начин:</p>
				<p>1) у року од три године од дана издавања појединачне дозволе дужан је да обезбеди доступност услуга за 50% становништва Републике Србије;</p>
				<p>2) у року од пет година од дана издавања појединачне дозволе дужан је да обезбеди доступност услуга за 50% територије&nbsp; Републике Србије, од чега обавезно у 25% насељених места Пчињског, Јабланичког, Рашког, Пиротског и Златиборског округа.</p>
				<p>Све сметње и прекиди у мрежи морају бити откривени и отклоњени у периоду утврђеном релевантним међународним нормама, препорукама и општим актима Регулаторне агенције за електронске комуникације и поштанске услуге. </p>
				<p class="bold">3. Завршна одредба</p>
				<p class="clan">Члан 8.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 110-00-00061/2015-07</p>
				<p class="auto-style2">У Београду, 11. августа 2015. године</p>
				<p class="auto-style2">Министар,</p>
				<p class="auto-style2"><span class="bold">Расим Љајић, </span>с.р.</p>
	</div>


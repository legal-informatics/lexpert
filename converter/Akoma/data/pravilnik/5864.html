


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 5. став 2. Закона о признавању сорти пољопривредног биља („Службени гласник РС”, брoj 30/10),</p>
	<p>Министар пољопривреде, шумарства и водопривреде доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о методама испитивања сорте јечма (Hordeum vulgare L.), ради признавања сорте</p>
	<p class="naslov" style="margin-top: 0"><span style="font-weight: 400">
	"Службени гласник РС", број 61 од 12. јула 2013.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописују се методе испитивања сорте јечма 
	<span class="italik">Hordeum vulgare L. </span>(у даљем тексту: сорта) на огледном пољу и у лабoраторији, ради признавања сорте.</p>
	<p>Методама из става 1. овог члана испитују се одређене битне особине сорте, ради утврђивања:</p>
	<p>1) производне и употребне вредност сорте (VCU тест);</p>
	<p>2) различитости, униформности и стабилности сорте (DUS тест).</p>
	<p class="clan">Члан 2.</p>
	<p>Производна и употребна вредност сорте утврђује се на основу резултата испитивања одређених битних особина сорте које се односе на:</p>
	<p>1) принос зрна;</p>
	<p>2) квалитет зрна;</p>
	<p>3) садржај влаге у зрну у моменту жетве;</p>
	<p>4) отпорност на полегање;</p>
	<p>5) отпорност или толерантност на болести.</p>
	<p>Сорта се испитује тако што се битне особине из става 1. овог члана сорте која се испитује упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
	<p class="clan">Члан 3.</p>
	<p>Сорта се испитује у више одвојених огледа на огледном пољу. Оглед чине елементарне парцеле на којима се врши испитивање. 
	</p>
	<p>Огледи из става 1. овог члана се изводе по плану „потпуно случајног блок система” у четири понављања, а рандомизација, односно план огледа је исти за све локалитете. 
	</p>
	<p>Сорта се испитује на најмање пет локалитета који чине мрежу огледа.</p>
	<p class="clan">Члан 4.</p>
	<p>Сорта се испитује на огледном пољу у складу са захтевом за признавање сорте у коме власник сорте, односно његов овлашћени заступник предлаже да се сорта, ради испитивања разврста у одговарајући оглед према броју редова (дворедни 
	<span class="italik">Hordeum vulgare L. ssp. distichum, </span>вишередни 
	<span class="italik">Hordeum vulgare L. ssp. polystichum</span>) и намени (пивски, сточни). Тако разврстана сорта јечма сеје се, ради испитивања, у одређени оглед.</p>
	<p>Сорта разврстана на начин из става 1. овог члана, ради испитивања сеје се са сортом стандард у одређени оглед.</p>
	<p>За испитивање на огледном пољу доставља се семе сорте које је испитано на квалитет, здравствено исправно и третитано фунгицидима или инсектицидима.</p>
	<p class="clan">Члан 5.</p>
	<p>Предусев на целој површини огледног поља на коме се врши испитивање сорте не могу бити стрна жита.</p>
	<p>Сорта се испитује на земљишту које је пре сетве испитано на присутност земљишних штеточина, а по потреби, изводи се и предсетвено третирање инсектицидима.</p>
	<p>Количине минералних ђубрива, време и начин њихове примене, као и остале агротехничке мере примењују се приликом испитивања сорте на огледном пољу тако да буду у складу са највишим нивоом технологије гајења jeчма.</p>
	<p class="clan">Члан 6.</p>
	<p>Сорта која се испитује сеје се сејачицом на површини од 5 m², на коначан склоп у 10 редова дужине 4 m, са размаком између редова 12,5 cm, размаком између парцела 30 cm и размаком између блокова 1 m. 
	</p>
	<p>На почетку и на крају сваког огледа сеје се рана сорта у ширини 1–3 m која служи као заштитни појас, као и за узимање узорака за испитивање влаге у зрну на основу чега се одлучује о правовременој жетви усева.</p>
	<p class="clan">Члан 7.</p>
	<p>У току вегетације сорте која се испитује, прати се:</p>
	<p>1) датум сетве и датум ницања (када је 50% биљака никло);</p>
	<p>2) број никлих биљака на 1m², у првом понављању;</p>
	<p>3) проценат презимелих биљака, у првом понављању;</p>
	<p>4) проценат презимелих биљака у хладним коморама;</p>
	<p>5) датум класања (када је 50% биљака класало);</p>
	<p>6) висина биљака од основе до врха класа (просек мерења из свих понављања);</p>
	<p>7) полегање биљака; </p>
	<p>8) датум жетве.</p>
	<p>Отпорност сорте на полегање утврђује се тако што се прати полегање биљака до класања и у млечној зрелости зрна и приказује одговарајућом оценом:</p>
	<p>1) оцена 1 – значи да нема полеглих биљака;</p>
	<p>2) оцена 3 – значи да има до 25% полеглих биљака;</p>
	<p>3) оцена 5 – значи да има од 25% до 50% полеглих биљака;</p>
	<p>4) оцена 7 – значи да има од 50% до 75% полеглих биљака;</p>
	<p>5) оцена 9 – значи да има од 75% до 100% полеглих биљака.</p>
	<p class="clan">Члан 8.</p>
	<p>У току вегетације сорте, на једном локалитету, испитује се: </p>
	<p>1) проценат презимелих биљака у хладним коморама;</p>
	<p>2) у посебном огледу, у условима вештачке инфекције, отпорност или толерантност на болести: мрежаста пегавост јечма (<span class="italik">Pyrenophora teres</span>); пепелница (<span class="italik">Erisiphe graminis hordei</span>); лисна рђа (<span class="italik">Puccinia hordei</span>) и стабљична рђа (<span class="italik">Puccinia graminis hordei</span>). 
	</p>
	<p class="clan">Члан 9.</p>
	<p>Жетва свих сорти из једног огледа обавља се комбајном, у истом дану, у фази технолошке зрелости зрна сорте у заштитном појасу.</p>
	<p>За сваку сорту која се испитује, на свим елементарним парцелама, приликом жетве утврђује се принос зрна изражен у kg по парцели и садржај влаге у зрну.</p>
	<p class="clan">Члан 10.</p>
	<p>У лабораторији се испитује квалитет зрна сваке сорте, и то: </p>
	<p>1) код дворедног, пивског јечма:</p>
	<p>(1) физичке особине зрна:</p>
	<p>– крупноћа зрна изнад 2,8 mm (%) и изнад 2,5 mm (%),</p>
	<p>– I класа (%),</p>
	<p>– маса 1000 зрна (g/с.м.),</p>
	<p>– хектолитарска маса (kg/hl),</p>
	<p>– хл. маса I класе (kg/hl);</p>
	<p>(2) физиолошка анализа зрна:</p>
	<p>– енергија клијања 3 дана (%),</p>
	<p>– енергија клијања 5 дана (%);</p>
	<p>(3) хемијско-технолошке особине зрна:</p>
	<p>– влага зрна (%),</p>
	<p>– садржај беланчевина у с.м. (%),</p>
	<p>– екстракт по Bishopu (% на с.м.);</p>
	<p>(4) микросладовање:</p>
	<p>– влага I мочења (%),</p>
	<p>– влага II мочења (%),</p>
	<p>– влага III мочења (%),</p>
	<p>– влага зеленог слада (%),</p>
	<p>– влага слада (%),</p>
	<p>– губитак јечам – слад (% на с.м.),</p>
	<p>– губитак дисањем (% на с.м.),</p>
	<p>– губитак на клицу (% на с.м.);</p>
	<p>(5) анализа слада:</p>
	<p>– екстракт фини (% на с.м.),</p>
	<p>– екстракт груби (% на с.м.),</p>
	<p>– разлика екстракта (% на с.м.),</p>
	<p>– време ошећерења (min.),</p>
	<p>– боја сладовине (EBC јединица), </p>
	<p>– филтрација сладовине (min.),</p>
	<p>– растворљиви азот (mg/100ml),</p>
	<p>– Kolbach-ov број (%),</p>
	<p>– pH сладовине,</p>
	<p>– вискозитет (mp.s. 8,6 %-тне),</p>
	<p>– Hartong 45ºC (%);</p>
	<p>2) код дворедног сточног и вишередног јечма:</p>
	<p>(1) физичке особине зрна:</p>
	<p>– хектолитарска маса (kg/hl),</p>
	<p>– хл. маса I класе (kg/hl),</p>
	<p>– I класа (%),</p>
	<p>– маса 1000 зрна (g на с.м),</p>
	<p>– крупноћа зрна изнад 2,8mm (%) и изнад 2,5mm (%);</p>
	<p>(2) хемијско-технолошке особине зрна:</p>
	<p>– влага зрна (%),</p>
	<p>– садржај беланчевина (% на с.м.),</p>
	<p>– садржај масти (% на с.м.),</p>
	<p>– садржај целулозе (% на с.м.);</p>
	<p>(3) физиолошка анализа зрна:</p>
	<p>– енергија клијања 3 дана (%),</p>
	<p>– клијавост 5 дана (%).</p>
	<p>Код сорти голозрног јечма одређиваће се и % обувених зрна.</p>
	<p>За испитивање квалитета зрна сорте у лабораторији потребан је просечан узорак од 8 kg зрна који се добија из свих понављања у микроогледу, а који се узима у првој години испитивања. 
	</p>
	<p>Испитивање квалитета зрна врши се тако што се узимају узорци са једног локалитета.</p>
	<p class="clan">Члан 11. </p>
	<p>Извођач огледа по завршеном испитивању сорте на огледном пољу евидентира следеће податке: назив извођача огледа; име и презиме лица одговорног за извођење огледа; локалитет на коме се изводи оглед; тип земљишта и садржај храњивих материја у земљишту на коме се налази огледно поље; предусев; обављене агротехничке мере; податке из члана 7. и члана 9. став 2. овог правилника, као и друге податке који утичу на принос испитиване сорте (оштећења од птица, штеточина, природних непогода и друго).</p>
	<p>Извођач огледа по завршеном испитивању отпорности или толерантности сорте на болести из члана 8. тачка 2) овог правилника евидентира податке о резултатима таквог испитивања, као и назив извођача огледа, име лица одговорног за извођење огледа и локалитет на коме се оглед изводи.</p>
	<p>Извођач огледа по завршеном испитивању сорте у лабораторији евидентира одговарајуће податке из члана 10. овог правилника, као и назив извођача огледа, име лица одговорног за извођење огледа и локалитет на коме се изводи оглед.</p>
	<p>Подаци из ст. 1–3. овог члана саставни су део годишњих и коначних резултата испитивања.</p>
	<p class="clan">Члан 12. </p>
	<p>Различитост, униформност и стабилност сорте испитује се методом одређеном техничким упутством за тестирање различитости, униформности и стабилности сорте.</p>
	<p class="clan">Члан 13.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="margin-top: 0">Број 110-00-00101/2013-09</p>
	<p class="potpis" style="margin-top: 0">У Београду, 8. јула 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Горан Кнежевић, 
	</span>с.р.</p>


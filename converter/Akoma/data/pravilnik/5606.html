


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 15. став 3. Закона о трговини („Службени гласник Републике Србије”, број 53/10), 
	</p>
	<p>Министар пољопривреде, трговине, шумарства и водопривреде, доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК 
	</p>
	<p class="naslov" style="line-height: 150%; margin-top: 0">о класификацији трговинских формата</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 47 од 29. јуна 
	2011.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником уређујe се класификација трговинских формата, односно организационо-техничких облика обављања трговине, са фиксном локацијом, који имају специфичну стратегију продаје према купцима и конкурентима. 
	</p>
	<p>Трговински формат се класификује на основу претежних или опредељујућих одлика. 
	</p>
	<p class="clan">Члан 2.</p>
	<p>Поједини појмови употребљени у овом правилнику имају следеће значење:</p>
	<p>1) <span class="italik">нето продајни простор </span>јесте простор у коме се обавља продаја, односно у којем се врши продаја робе и услуга потрошачима, односно купцима и који не обухвата складишни и други пратећи простор; 
	</p>
	<p>2) <span class="italik">широк асортиман </span>јесте заступљеност већег броја робних група; 
	</p>
	<p>3) <span class="italik">узак асортиман </span>јесте заступљеност једне или мањег броја комплементарних робних група; 
	</p>
	<p>4) <span class="italik">дубок асортиман </span>јесте заступљеност великог броја артикала у оквиру исте робне групе производа (нпр. стилова, величина, боја и сл.); 
	</p>
	<p>5) <span class="italik">плитак асортиман </span>јесте заступљеност малог броја артикала у оквиру исте робне групе производа (нпр. стилова, величина, боја и сл.); 
	</p>
	<p>6) <span class="italik">фреквентни производи </span>јесу производи који се често купују и који имају висок коефицијент обрта (нпр. основнe животне намирнице, штампа, средства личне и хигијене домаћинства, и сл.).</p>
	<p class="clan">Члан 3.</p>
	<p>Трговински формати се класификују као:</p>
	<p>1) неспецијализовани трговински формати:</p>
	<p>(1) трговина на мало претежно прехрамбеног асортимана;</p>
	<p>– хипермаркет;</p>
	<p>– супермаркет;</p>
	<p>– суперета;</p>
	<p>– мини маркет;</p>
	<p>– дисконтна продавница;</p>
	<p>– класична продавница са претежно прехрамбеним асортиманом;</p>
	<p>(2) трговина на мало претежно непрехрамбеног асортимана: </p>
	<p>– робна кућа;</p>
	<p>2) специјализоване продавнице;</p>
	<p>3) посебни трговински формати: </p>
	<p>(1) трговински центар;</p>
	<p>(2) кеш-енд-кери. </p>
	<p class="clan">Члан 4.</p>
	<p>Хипермаркет је трговински формат у коме се обавља трговина на мало и чије су битне одлике:</p>
	<p>1) нето продајни простор већи од 2.000 m²;</p>
	<p>2) продаја прехрамбених и непрехрамбених производа;</p>
	<p>3) велики асортиман (најмање 20.000 артикала), претежно прехрамбених производа;</p>
	<p>4) самоуслуживање као систем продаје;</p>
	<p>5) уобичајено се налази у тржним центрима или на ободу градова;</p>
	<p>6) адекватан паркинг простор за потрошаче.</p>
	<p class="clan">Члан 5.</p>
	<p>Супермаркет је трговински формат у коме се обавља трговина на мало и чије су битне одлике:</p>
	<p>1) нето продајни простор од 400 m² до 2.000 m²;</p>
	<p>2) продаја претежно прехрамбених производа;</p>
	<p>3) широк и дубок асортиман прехрамбених производа;</p>
	<p>4) узак асортиман непрехрамбених производа;</p>
	<p>5) број артикала у асортиману је по правилу већи од 3.000;</p>
	<p>6) самоуслуживање као систем продаје; </p>
	<p>7) адекватан паркинг простор за потрошаче.</p>
	<p class="clan">Члан 6.</p>
	<p>Суперета је трговински формат у коме се обавља трговина на мало и чије су битне одлике:</p>
	<p>1) нето продајни простор од 200 m² до 400 m²;</p>
	<p>2) продаја доминантно прехрамбених производа; </p>
	<p>3) обавезно присуство основних животних намирница;</p>
	<p>4) узак асортиман фреквентних непрехрамбених производа;</p>
	<p>5) самоуслуживање као систем продаје;</p>
	<p>6) налазе се на приступачним локацијама, у насељима или на високо фреквентним местима.</p>
	<p class="clan">Члан 7.</p>
	<p>Мини маркет је трговински формат у коме се обавља трговина на мало и чије су битне одлике:</p>
	<p>1) нето продајни простор мањи од 200 m²;</p>
	<p>2) продаја доминантно прехрамбених производа;</p>
	<p>3) широк, али плитак асортиман;</p>
	<p>4) узак асортиман фреквентних непрехрамбених производа;</p>
	<p>5) самоуслуживање као систем продаје;</p>
	<p>6) налазе се на приступачним локацијама у насељима или на високо фреквентним местима.</p>
	<p class="clan">Члан 8.</p>
	<p>Дисконтна продавница (дисконт) је трговински формат у коме се обавља трговина на мало и чије су битне одлике: 
	</p>
	<p>1) нето продајни простор је по правилу мањи од 1.500 m²;</p>
	<p>2) ограничен асортиман (по правилу од 700 до 1500 артикала);</p>
	<p>3) продаја прехрамбених и непрехрамбених производа;</p>
	<p>4) широк, али плитак асортиман, уз нижи ниво услуге у односу на стандардни; 
	</p>
	<p>5) велико учешће приватних робних марки; </p>
	<p>6) самоуслуживање као систем продаје;</p>
	<p>7) ниже цене од просечних тржишних цена исте врсте производа (цене су по правилу 20 – 30% ниже);</p>
	<p>8) налази се у градским и приградским насељима, на ободу градова или уз важније саобраћајнице.</p>
	<p>Посебан облик трговинског формата из става 1. овог члана је произвођачка продавница робних марки (Outlet) у коме се обавља трговина на мало непрахрамбених производа робних марки, по ценама нижим од просечних тржишних цена истих производа (по правилу, вансезонска роба, мали број артикала истог производа и сл.).</p>
	<p class="clan">Члан 9.</p>
	<p>Класична продавница са претежно прехрамбеним асортиманом је трговински формат у коме се обавља трговина на мало и чије су битне одлике: 
	</p>
	<p>1) нето продајни простор по правилу до 100 m²; </p>
	<p>2) продаја прехрамбених и фреквентних непрехрамбених производа;</p>
	<p>3) директно услуживање потрошача као систем продаје.</p>
	<p class="clan">Члан 10.</p>
	<p>Робна кућа је трговински формат у коме се обавља трговина на мало и чије су битне одлике:</p>
	<p>1) нето продајни простор по правилу од 9.000 m² до 18.000 m²;</p>
	<p>2) продајни простор издељен на више спратова, односно на продајна одељења;</p>
	<p>3) широк и дубок асортиман претежно непрехрамбених производа (изнад 20.000);</p>
	<p>4) доминирају одећа, обућа, галантерија, производи за опремање куће, накит, козметика, играчке, спортска опрема и сл.</p>
	<p>5) могу у свом саставу имати супермаркет;</p>
	<p>6) самоизбор као систем продаје;</p>
	<p>7) најчешће се налазе у централним градским зонама и тржним центрима. </p>
	<p class="clan">Члан 11.</p>
	<p>Специјализована продавница је трговински формат у коме се обавља трговина на мало и чије су битне одлике:</p>
	<p>1) нето продајни простор по правилу до 1.000 m²;</p>
	<p>2) узак, али дубок асортиман;</p>
	<p>3) једна или више комплетираних робних група;</p>
	<p>4) налазе се у градским зонама у тржним центрима и осталим микро локацијама;</p>
	<p>5) директно услуживање потрошача као начин продаје (изузетно, самоизбор или самоуслуживање).</p>
	<p>Типични облици трговинског формата из става 1. овог члана су нарочито: 
	</p>
	<p>1) специјализоване продавнице хране, пића и дувана, као што су:</p>
	<p>– продавнице воћа и поврћа;</p>
	<p>– месаре;</p>
	<p>– рибарнице;</p>
	<p>– пекаре;</p>
	<p>– продавнице пића;</p>
	<p>– продавнице млечних производа и др.;</p>
	<p>– остале специјализоване прехрамбене продавнице;</p>
	<p>2) бензинске станице;</p>
	<p>3) продавнице производа информационо-комуникационе технологије (нпр. рачунара, софтвера, телекомуникационе опреме нпр. мобилних телефона и сл.); 
	</p>
	<p>4) продавнице специјализоване за продају опреме за домаћинство ( нпр. апарати за домаћинство, намештај, подне и зидне облоге, метална роба, боје, текстилни производи и др.); 
	</p>
	<p>5) продавнице специјализоване за продају производа за културу и рекреацију ( нпр. књижаре, продавнице спортске опреме, продавнице канцеларијског материјала, продавнице играчака и сл.);</p>
	<p>6) продавнице одеће, одевне галантерије и крзна;</p>
	<p>7) продавнице обуће и предмета од коже;</p>
	<p>8) апотеке и дрогерије (драгстори); </p>
	<p>9) специјализоване продавнице за продају осталих робних категорија, које су у ствари и најзаступљеније специјализоване продавнице, пошто су овде укључене, између осталих, и:</p>
	<p>10) продавнице козметичких и тоалетних производа (нпр. парфимерије);</p>
	<p>11) цвећаре;</p>
	<p>12) продавнице за кућне љубимце;</p>
	<p>13) продавнице накита и сатова и др. </p>
	<p>Посебан облик трговинског формата из става 1. овог члана је продавница половних производа (Second hand shop) у коме се обавља трговина на мало половним непрехрамбеним производима. 
	</p>
	<p class="clan">Члан 12.</p>
	<p>Трговински центар је трговински формат у коме се обавља трговина на мало и чије су битне одлике:</p>
	<p>1) јединствена просторна целина коју чини скуп различитих малопродајних формата;</p>
	<p>2) велики број специјализованих продавница, али и других формата (хипермаркет, робна кућа);</p>
	<p>3) планирање, развој, својинска структура и управљање су централизовани;</p>
	<p>4) пратећи садржаји у пружању бројних нетрговинских услуга; </p>
	<p>5) пратећи забавни садржаји (нпр. играонице, биоскопи и сл.); </p>
	<p>6) адекватан паркинг простор за потрошаче.</p>
	<p class="clan">Члан 13.</p>
	<p>Кеш-енд-кери (Cash and Carry) је трговински формат у коме се обавља трговина на велико и чије су битне одлике:</p>
	<p>1) нето продајни простор су по правилу већи од 2.000 m²;</p>
	<p>2) самоуслуживање као систем продаје;</p>
	<p>3) широк асортиман (по правилу изнад 20.000 артикала), уз велико учешће производа са трговинском марком;</p>
	<p>4) продаја прехрамбених и непрехрамбених производа;</p>
	<p>5) професионални купци су главни циљни сегмент;</p>
	<p>6) плаћање робе у продајном објекту (на каси);</p>
	<p>7) преузимање робе у продајном објекту;</p>
	<p>8) купци сами одвозе робу до циљног одредишта, по правилу сопственим превозом.</p>
	<p>У овом трговинском формату може се обављати и трговина на мало, као пратећа активност, под условима прописаним законом.</p>
	<p class="clan">Члан 14.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00059/2011-09</p>
	<p class="potpis" style="line-height: 150%; margin-top: 0">У Београду, 17. jуна 2011. године</p>
	<p class="potpis" style="line-height: 150%; margin-top: 0">Министар, </p>
	<p class="potpis" style="line-height: 150%; margin-top: 0">
	<span class="bold">Душан Петровић, </span>с.р.</p>


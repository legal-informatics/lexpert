


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="Basic-Paragraph">Нa oснoву члaнa 9. стaв 10. и члaнa 10. стaв 7. Зaкoнa o инспeкциjскoм нaдзoру („Службeни глaсник РС”, брoj 36/15),</p>
			<p class="Basic-Paragraph">Mинистaр грађевинарства, саобраћаја и инфраструктуре дoнoси</p>
			<p class="odluka-zakon">ПРAВИЛНИК </p>
			<p class="odluka-zakon">o пoсeбним елементима, односно критеријумима за прoцeну ризикa, учесталости вршења инспекцијског надзора на основу процене ризика и посебним елементима плана инспекцијског надзора у области изградње објеката</p>
			<p class="auto-style1">"Службени гласник РС", број 61 од 8. августа 
			2018.</p>
			<p class="bold">Прeдмeт</p>
			<p class="clan">Члaн 1.</p>
			<p class="Basic-Paragraph">Oвим прaвилникoм прoписуjу сe пoсeбни критеријуми прoцeнe ризикa, учесталост вршења инспекцијског надзора на основу процене ризика и посебни елементи плана инспекцијског надзора у области изградње објеката.</p>
			<p class="bold">Пoсeбни критеријуми зa прoцeну ризикa</p>
			<p class="clan">Члaн 2.</p>
			<p class="Basic-Paragraph">Процена ризика надзираног субјекта одређује се на основу одговарајућих посебних критеријума, и то: </p>
			<p class="Basic-Paragraph">1) класификације објеката према намени, функционалним и структуралним карактеристикама и степену утицаја на окружење, с обзиром на ризике везане за изградњу и експлоатацију, а који су разврстани у четири категорије: А зграде – незахтевни објекти, Б зграде – мање захтевни објекти, В зграде – захтевни објекти и Г инжењерски објекти;</p>
			<p class="Basic-Paragraph">2) локације објекта који се гради (заштићено подручје у складу са актом о заштити природних, односно културних добара);</p>
			<p class="Basic-Paragraph">3) врсте, особина и количина материјала који се користе приликом изградње објеката;</p>
			<p class="Basic-Paragraph">4) врсте делатности или активности надзираног субјекта;</p>
			<p class="Basic-Paragraph">5) одступања од одобрене техничке документације на основу које се гради објекат;</p>
			<p class="Basic-Paragraph">6) број представки заинтересоване јавности на рад надзираног субјекта;</p>
			<p class="Basic-Paragraph">7) поступања надзираног субјекта према наложеним мерама;</p>
			<p class="Basic-Paragraph">8) ниво усклађености пословања са законом и другим прописима.</p>
			<p class="bold">Учесталост вршења инспекцијског надзора на основу процене ризика</p>
			<p class="clan">Члaн 3.</p>
			<p class="Basic-Paragraph">Грађевински инспектор је дужан да обавезно изврши два инспекцијска надзора и то приликом добијања обавештења од надлежног органа о пријави темеља и по завршетку објекта у конструктивном смислу.</p>
			<p class="Basic-Paragraph">Учесталост вршења редовног инспекцијског надзора заснива се на процени степена ризика, који може бити: критичан, висок, средњи и низак.</p>
			<p class="Basic-Paragraph">Учесталост вршења инспекцијског надзора у зависности од процењеног ризика је следећа:</p>
			<p class="Basic-Paragraph">1) критичан ризик – четири и више инспекцијских надзора у току године;</p>
			<p class="Basic-Paragraph">2) висок ризик – четири инспекцијска надзора у току године;</p>
			<p class="Basic-Paragraph">3) средњи ризик – три инспекцијска надзора у току године;</p>
			<p class="Basic-Paragraph">4) низак ризик – два инспекцијска надзора у току године.</p>
			<p class="bold">Посебни елементи плана инспекцијског надзора у области изградње објеката</p>
			<p class="clan">Члaн 4.</p>
			<p class="Basic-Paragraph">План инспекцијског надзора, поред обавезних елемената, садржи и посебне захтеве за усклађеност планова инспекцијских надзора у области изградње објеката из делокруга послова државне управе и послова поверених органима аутономне покрајине и органима јединице локалне самоуправе и усклађеност планова инспекцијског надзора са плановима органа државне управе са чијим делокругом су повезана питања из области изградње објеката. </p>
			<p class="bold">Завршна одредбе</p>
			<p class="clan">Члaн 5.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2019. године.</p>
			<p class="potpis">Број 110-00-00112/2018-18</p>
			<p class="potpis">У Београду, 18. јула 2018. године</p>
			<p class="potpis">Министар, </p>
			<p class="potpis">проф. др <span class="bold">Зорана З. Михајловић, </span>с.р.</p>
	</div>


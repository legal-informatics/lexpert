<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
.auto-style2 {
	text-align: right;
}
</style>


<div>

<p class="redakcijskipreciscentekst"> Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На
основу члана 13. став 2. и члана 23. став 2. Закона о ветеринарству („Службени гласник
РС”, број 91/05),</p>

<p>Министар
пољопривреде, шумарства и водопривреде, доноси</p>

<p class="odluka-zakon">ПРАВИЛНИК</p>

<p class="odluka-zakon">о садржини и начину вођења
Регистра правних лица за обављање ветеринарске делатности и Регистра
предузетника који обављају послове ветеринарске делатности</p>

<p class="auto-style1">“Службени гласник
РС”, бр. 11 од 31. јануара 2008, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></p>

<p class="clan">Члан 1.</p>

<p>Овим правилником уређује се садржина и начин вођења Регистра
правних лица за обављање ветеринарске делатности и Регистра предузетника који обављају
послове ветеринарске делатности (у даљем тексту: Регистар).</p>

<p class="clan">Члан 2.</p>

<p>Регистар се води у министарству надлежном за послове ветеринарства
(у даљем тексту: министарство).</p>

<p>Увид у Регистар врши се уз обавезно присуство лица овлашћеног
за вођење Регистра.</p>

<p class="clan">Члан 3.</p>

<p>Регистар се води у облику регистарске књиге.</p>

<p>На насловној страни регистарске књиге ставља се печат министарства,
назив Регистра и редни број књиге.</p>

<p>Регистар се води путем аутоматске обраде података и у електронској
форми.</p>

<p>Документа која се подносе уз захтев за упис чине саставни
део Регистра и трајно се чувају у складу са прописима којима се уређује архивска
грађа.</p>

<p class="clan">Члан 4.</p>

<p>Регистарска књига састоји се из регистарских уложака који
се формирају за свако правно лице, односно предузетника.</p>

<p>Регистарски улошци из става 1. овог члана састоје се од
омота у које се улаже документација од значаја за упис у Регистар, промене података
и брисање из Регистра.</p>

<p>У једном регистарском улошку могу се водити подаци само
за једно правно лице, односно предузетника.</p>

<p>Сви омоти регистарског улошка нумерисани су.</p>

<p class="clan">Члан 5.</p>

<p>Упис у Регистар врши се на основу писменог захтева правног
лица, односно предузетника који се подноси министарству.</p>

<p>Захтев из става 1. овог члана садржи следеће податке:</p>

<p>1) назив и седиште правног лица, односно предузетника који
подноси захтев;</p>

<p>2) име и презиме, адреса, јединствени матични број грађанина
за предузетника;</p>

<p>3) порески идентификациони број подносиоца захтева (у даљем
тексту: ПИБ);</p>

<p>4) број и датум акта о упису у одговарајући регистар привредних
субјеката;</p>

<p>5) имена лица овлашћених за заступање;</p>

<p>6) о пуномоћнику и пуномоћје, ако се захтев подноси преко
пуномоћника;</p>

<p>7) решење министарства о испуњености услова за обављање
ветеринарске делатности;</p>

<p>8) потпис<span class="v2-clan-left-1"> </span>&nbsp;подносиоца захтева.</p>

<p>Уз захтев из става 1. овог члана подноси се доказ:</p>

<p>1) да је правно лице, односно предузетник уписан у одговарајући
регистар код надлежног органа;</p>

<p>2) о ПИБ-у;</p>

<p>3) о свим отвореним рачунима код банака.</p>

<p>Подносилац захтева за упис у Регистар доставља оверене копије
исправа којима се доказују подаци из става 3. овог члана.</p>
	<p><span class="hide-change">*Службени гласник РС, 44/2018</span></p>

<p class="clan">Члан 6.</p>

<p>Сваком правном лицу, односно предузетнику се приликом уписа
у Регистар додељује регистарски број.</p>

<p>Правно лице, односно предузетник може да има само један
регистарски број.</p>

<p>Регистарски број који је једном додељен не може се мењати.</p>

<p>Регистарски број који је додељен правном лицу, односно предузетнику
не може бити додељен неком другом правном лицу, односно предузетнику у случају престанка
обављања ветеринарске делатности тог правног лица, односно предузетника.</p>

<p class="clan">Члан 7.</p>

<p>У Регистар се уписују и промене података.</p>

<p>Правно лице, односно предузетник дужан је да сваку промену
података пријави министарству у року од 15 дана од дана настале промене.</p>

<p class="clan">Члан 8.</p>

<p>Правно лице, односно предузетник брише се из Регистра ако
поднесе захтев за брисање.</p>

<p>Министарство може и по службеној дужности да покрене поступак
за брисање уписа у Регистар.</p>

<p class="clan">Члан 9.</p>

<p>Брисање из Регистра врши се повлачењем дијагоналне линије
преко свих рубрика осим рубрике „промене” у коју се уноси број и датум акта на основу
кога је извршена промена, односно брисање правног лица и предузетника из Регистра.</p>

<p class="clan">Члан 10.</p>

<p>Овај правилник ступа
на снагу осмог дана од дана објављивања у „Службеном гласнику Републике Србије”.</p>

<p class="auto-style2">Број
110-00-5/2008-09</p>

<p class="auto-style2">У
Београду, 25. јануара 2008. године</p>

<p class="auto-style2">Министар,</p>

<p class="auto-style2">др
<strong>Слободан Милосављевић</strong>, с.р.</p>

</div>


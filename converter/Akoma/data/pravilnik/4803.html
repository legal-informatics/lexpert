


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 181. тачка 14) Закона о државном премеру и катастру („Службени гласник РС”, бр. 72/09 и 18/10),</p>
	<p>Директор Републичког геодетског завода доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о премеру и регистру државне границе</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 44 од 17. јуна 
	2011.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописују се технички нормативи, методе и начин рада код премера државне границе, садржај и начин вођења регистра државне границе Републике Србије. 
	</p>
	<p class="clan">Члан 2.</p>
	<p>Поједини изрази употребљени у овом правилнику имају следеће значење:</p>
	<p>1) „државна граница” је замишљена вертикална раван која се граничном линијом простире по Земљиној површини и одваја простор Републике Србије, његов копнени део, унутрашње воде, ваздушни простор и простор испод површине земље од простора суседних држава;</p>
	<p>2) „гранична линија” је обележена или замишљена линија којом се на Земљиној површини протеже државна граница;</p>
	<p>3) „преломна тачка граничне линије” је једнозначно одређена тачка на граничној линији;</p>
	<p>4) „гранична ознака” је стабилизована тачка на терену која директно или индиректно обележава граничну линију;</p>
	<p>5) „гранична документа” су документа у којима су садржани подаци који се односе на државну границу у вези са њеним обележавањем, обликом, величином и положајем граничних ознака (елаборат о државној граници, планови, карте, атласи, детаљан опис граничне линије, записници о извршеним радовима и др.).</p>
	<p class="clan">Члан 3.</p>
	<p>Положај државне границе, која је одређена међународним уговорима, уређује се граничним документима, израђеним од стране међудржавних комисија.</p>
	<p>Послове премера, означавања, обнављања и одржавања граничних ознака и граничне линије на државној граници и израду елабората о државној граници обавља Републички геодетски завод (у даљем тексту: Завод), у складу са Законом о државном премеру и катастру („Службени гласник РС”, бр. 72/09 и 18/10 – у даљем тексту: Закон) и Законом о заштити државне границе („Службени гласник РС”, број 97/08), у сарадњи са другим државним органима и надлежним органима суседних држава.</p>
	<p>Послове вођења регистра државне границе обавља Завод у складу са Законом.</p>
	<p class="clan">Члан 4.</p>
	<p>Обележавање и премер државне границе врши се на основу међународних уговора закључених са суседним државама, и то обележавањем и премером државне границе према свакој од суседних држава посебно.</p>
	<p>Обележавање и премер државне границе врши се између тачака сусрета државних граница (тромеђне тачке) које су обележене одговарајућом граничном ознаком и чији положај је одређен на основу посебног међународног уговора.</p>
	<p>Радовима на обележавању и премеру државне границе руководи мешовита комисија за обнављање, обележавање и одржавање граничне линије и граничних ознака на државној граници (у даљем тексту: мешовита комисија), образована на основу међународног уговора закљученог са суседном државом.</p>
	<p class="clan">Члан 5.</p>
	<p>Обележавање државне границе је постављање граничних ознака на терену ради означавања граничне линије.</p>
	<p>Тип, врста, димензија и облик граничних ознака, као и начин њихове стабилизације, одређени су међународним уговорима.</p>
	<p class="clan">Члан 6.</p>
	<p>Премер државне границе је геодетско мерење граничних тачака и прикупљање података о државној граници. 
	</p>
	<p>Подаци добијени геодетским мерењем и прикупљањем података о државној граници чине елаборат о државној граници, који се израђује у два примерка, од којих по један за сваку страну.</p>
	<p>Премер државне границе врши се геодетским методама и у складу са техничким нормативима који су одређени техничким упутствима и одлукама мешовите комисије.</p>
	<p>Уколико су технички нормативи премера који су дефинисани прописима у Републици Србији, строжији од оних које је одредила мешовита комисија, примењују се технички нормативи премера Републике Србије.</p>
	<p class="clan">Члан 7.</p>
	<p>Обнављање и одржавање граничних ознака јесте:</p>
	<p>1) контрола положаја граничних ознака; </p>
	<p>2) поправљање оштећених граничних ознака;</p>
	<p>3) бојење и исписивање иницијала, бројки и других знакова на граничним ознакама;</p>
	<p>4) бојење граничне линије на путевима и мостовима; </p>
	<p>5) постављање нових граничних ознака на необележеним преломним тачкама граничне линије;</p>
	<p>6) постављање нових граничних ознака на преломним тачкама граничне линије које су раније биле у води; 
	</p>
	<p>7) постављање допунских граничних ознака на граничној линији у циљу њене боље прегледности; 
	</p>
	<p>8) враћање граничних ознака на првобитна места; </p>
	<p>9) замена оштећених и уништених граничних ознака и граничних репера;</p>
	<p>10) измештање парних и наизменичних граничних ознака на сигурна места;</p>
	<p>11) постављање парних или наизменичних граничних ознака ради обележавања места уништених граничних ознака на граничној линији, које се не могу поставити на исто место; 
	</p>
	<p>12) довођење граничних ознака у вертикални положај; </p>
	<p>13) довођење граничних ознака на прописану висину; </p>
	<p>14) други послови који обезбеђују да граница остане непромењена и буде добро обележена.</p>
	<p>Одржавање граничне линије јесте чишћење појаса уз граничну линију од дрвећа, жбуња и другог растиња који смањују видљивост граничних ознака и правац протезања граничне линије.</p>
	<p>Обнављање и одржавање државне границе врши се периодично, а по потреби и ванредно, у складу са међународним уговорима.</p>
	<p class="clan">Члан 8.</p>
	<p>За сваку промену у начину означавања граничне линије, извршену у складу са одлуком мешовите комисије, сачињава се записник, врши геодетско мерење и израђује елаборат о извршеним радовима, који је саставни део елабората о државној граници. 
	</p>
	<p>Подаци о протезању граничне линије у новој граничној документацији морају бити усаглашени са подацима у изворној граничној документацији.</p>
	<p class="clan">Члан 9. </p>
	<p>Контролу квалитета и пријем радова на премеру, обележавању, обнављању и одржавању граничних ознака и граничне линије на државној граници врши мешовита комисија.</p>
	<p>Контрола квалитета извршених радова на обележавању, обнављању и одржавању граничних ознака и граничне линије на државној граници врши се визуелно, док се тачност извршеног премера државне границе проверава контролним геодетским мерењима на појединим граничним ознакама. 
	</p>
	<p class="clan">Члан 10.</p>
	<p>Приликом извођења радова на премеру, обележавању, обнављању и одржавању граничних ознака и граничне линије на државној граници, лица која изводе радове морају се придржавати свих мера безбедности прописаних законом којим је уређена област безбедности и здравља на раду.</p>
	<p>Лица из става 1. овог члана, за време извођења радова могу да се крећу у граничном појасу, у складу са међународним уговором и законом који уређује прелажење државне границе и кретање у граничном појасу.</p>
	<p class="clan">Члан 11.</p>
	<p>Регистар државне границе Републике Србије (у даљем тексту: Регистар) представља базу података о државној граници у коју се уносе подаци из елабората о државној граници и других граничних докумената.</p>
	<p>Подаци из граничних докумената који нису у дигиталном облику, пре преузимања у Регистар, морају бити преведени у дигитални облик и припремљени за унос у Регистар.</p>
	<p class="clan">Члан 12.</p>
	<p>Подаци у Регистру разврставају се по државним границама са сваком од суседних држава Републике Србије.</p>
	<p>Регистар се састоји из основног и посебног дела.</p>
	<p class="clan">Члан 13.</p>
	<p>Основни део Регистра садржи:</p>
	<p>1) назив државне границе;</p>
	<p>2) јединствени број, односно назив граничне ознаке, преломне тачке граничне линије или тачке геодетске основе;</p>
	<p>3) тип граничне ознаке, преломне тачке граничне линије или тачке геодетске основе;</p>
	<p>4) назив граничних докумената у којима се налазе алфа-нумерички подаци о положају граничне ознаке, преломне тачке граничне линије или тачке геодетске основе (каталог геодетско-топографских података, опис протезања граничне линије, списак координата, допуне и измене података, и др.);</p>
	<p>5) номенклатура листа у документацији из тачке 4) овог члана;</p>
	<p>6) назив граничних докумената у којима је графички приказан положај граничне ознаке, преломне тачке граничне линије или тачке геодетске основе (карте, планови, прегледне скице и др.);</p>
	<p>7) номенклатура листа у документацији из тачке 6) овог члана;</p>
	<p>8) координате граничне ознаке, преломне тачке граничне линије или тачке геодетске основе одређене у државном координатном систему Републике Србије (ETRS 89, елипсоид GRS 80, пројекција UTM34);</p>
	<p>9) координате граничне ознаке, преломне тачке граничне линије или тачке геодетске основе одређене у Гаус-Кригеровој пројекцији;</p>
	<p>10) координате граничне ознаке, преломне тачке граничне линије или тачке геодетске основе одређене у координатном систему суседне државе;</p>
	<p>11) фотографије граничне ознаке, преломне тачке граничне линије или тачке геодетске основе;</p>
	<p>12) податак о припадности граничне ознаке, преломне тачке граничне линије или тачке геодетске основе општини и катастарској општини.</p>
	<p class="clan">Члан 14.</p>
	<p>Посебан део Регистра садржи:</p>
	<p>1) копије међународних уговора којима је дефинисана државна граница Републике Србије;</p>
	<p>2) копије међународних уговора којима се регулишу питања обнављања, обележавања и одржавања граничне линије и граничних ознака на државној граници Републике Србије;</p>
	<p>3) планове државне границе на којима је графички приказан положај граничних ознака, преломних тачака граничне линије и тачака геодетске основе, као и објеката у непосредној близини граничне линије, са потребним скицама детаља;</p>
	<p>4) описе државне границе који садрже податке о нумерацији граничних ознака, преломних тачака граничне линије и тачака геодетске основе, њихове координате, податке о удаљености између суседних тачака граничне линије, као и опис смера протезања државне границе;</p>
	<p>5) измене и допуне докумената државне границе Републике Србије;</p>
	<p>6) каталоге са подацима о типу, врсти, димензијама, облику граничних ознака и начинима стабилизације;</p>
	<p>7) копије записника са седница међународних комисија и састанака мешовитих стручних група;</p>
	<p>8) копије упутстава за рад мешовитих стручних група;</p>
	<p>9) евиденције и записнике о извршеним радовима, елаборате са подацима мерења, резултате обраде података мерења;</p>
	<p>10) архивске податке о начину обележавања и положају граничних ознака након извршене промене. 
	</p>
	<p class="clan">Члан 15.</p>
	<p>Промене у Регистру врше се на основу граничних докумената насталих у поступку обнављања и одржавања државне границе, а после њиховог ступања на снагу.</p>
	<p class="clan">Члан 16.</p>
	<p>Издавање података из Регистра врши се у складу са подзаконским актом којим се уређује чување, издавање података и увид у податке из надлежности Завода.</p>
	<p class="clan">Члан 17.</p>
	<p>Подаци о државној граници које садржи Регистар проводе се по службеној дужности у регистру просторних јединица. 
	</p>
	<p>Државна граница на свим топографским плановима и картографским публикацијама који се израђују у Републици Србији, приказује се на основу података које садржи Регистар. 
	</p>
	<p class="clan">Члан 18.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">01 брoj 950-12/2011</p>
	<p class="potpis" style="line-height: 150%; margin-top: 0">У Београду, 3. јуна 2011. године</p>
	<p class="potpis" style="line-height: 150%; margin-top: 0">Директор,</p>
	<p class="potpis" style="line-height: 150%; margin-top: 0">
	<span class="bold">Ненад Тесла, </span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
a {
	color: #008000;
}
</style>


	<div class="story">
			<p class="Basic-Paragraph">На основу члана 77. став 13. Закона о основама система образовања и васпитања („Службени гласник РС”, бр. 88/17 и 27/18 – др. закон), </p>
			<p class="Basic-Paragraph">Министар просвете, науке и технолошког развоја, министар здравља, министар за рад, запошљавање, борачка и социјална питања и министар државне управе и локалне самоуправе споразумно доносе</p>
			<p class="odluka-zakon">ПРАВИЛНИК</p>
			<p class="odluka-zakon">о додатној образовној, здравственој и социјалној подршци детету, ученику и одраслом</p>
			<p class="auto-style1">"Службени гласник РС", број 80 од 24. октобра 
			2018.</p>
			<p class="clan">Члан 1.</p>
			<p class="Basic-Paragraph">Овим правилником уређују се ближи услови за процену потреба за пружањем додатне образовне, здравствене и социјалне подршке детету, ученику и одраслом (у даљем тексту: додатна подршка), кao и састав и начин рада интерресорне комисије (у даљем тексту: Комисија).</p>
			<p class="Basic-Paragraph">Процена у смислу става 1. овог члана заснива се на целовитом и индивидуализованом приступу детету, ученику и одраслом, са циљем да се пружањем додатне подршке омогући укључивање у образовање, односно, пуна и ефективна друштвена укљученост кроз остваривање права и коришћење услуга и ресурса.</p>
			<p class="Basic-Paragraph">Одраслим, у смислу овог правилника, сматра се лице који стиче образовање у складу са законом којим се уређује образовање одраслих.</p>
			<p class="Basic-Paragraph">Термини изражени у овом правилнику у граматичком мушком роду подразумевају природни мушки и женски род лица на које се односе.</p>
			<p class="bold">Додатна подршка</p>
			<p class="clan">Члан 2.</p>
			<p class="Basic-Paragraph">Додатна подршка обухвата права, услуге и ресурсе који детету, ученику и одраслом обезбеђују превазилажење физичких, комуникацијских и социјалних препрека унутар образовних установа и заједнице. </p>
			<p class="Basic-Paragraph">Додатна подршка обезбеђује се, без дискриминације по било ком основу, сваком детету, ученику и одраслом у циљу укључивања, учешћа и напредовања по правилу у несегрегисаном образовном окружењу до завршетка средњег образовања, као и несметаног обављања свакодневних животних активности и квалитетног живота у заједници. </p>
			<p class="Basic-Paragraph">Додатна подршка се обезбеђује у оквиру система образовања и васпитања, здравствене и социјалне заштите.</p>
			<p class="Basic-Paragraph">За процену потреба за додатном подршком надлежна је Комисија општине, односно града на чијој територији је пребивалиште, односно боравиште детета, ученика и одраслог. </p>
			<p class="bold">Принципи рада Комисије</p>
			<p class="clan">Члан 3.</p>
			<p class="Basic-Paragraph">Процена потреба детета, ученика и одраслог за додатном подршком врши се на основу следећих принципа:</p>
			<p class="Basic-Paragraph">1) поштовање права на доступност образовања;</p>
			<p class="Basic-Paragraph">2) забрана дискриминације;</p>
			<p class="Basic-Paragraph">3) поштовање права на разумно прилагођавање индивидуалним потребама детета, ученика и одраслог, како би им се омогућило образовање на равноправној основи са вршњацима;</p>
			<p class="Basic-Paragraph">4) поштовање достојанства стеченог рођењем и индивидуалне самосталности укључујући слободу сопственог избора;</p>
			<p class="Basic-Paragraph">5) уважавање разлика и њихово прихватање као дела људске разноликости;</p>
			<p class="Basic-Paragraph">6) поштовање права сваког детета, ученика и одраслог на очување личног идентитета;</p>
			<p class="Basic-Paragraph">7) обезбеђивање пуне укључености у систем образовања и васпитања, заједницу и квалитетно напредовање;</p>
			<p class="Basic-Paragraph">8) поштовање начела сврсисходности и сразмерности за прикупљање и обраду података о личности и заштита података о личности деце, ученика, одраслих и чланова њихових породица, у складу са законом којим се уређује заштита података о личности.</p>
			<p class="bold">Мере додатне подршке</p>
			<p class="clan">Члан 4.</p>
			<p class="Basic-Paragraph">Мере додатне подршке су: </p>
			<p class="Basic-Paragraph">1) Мере додатне подршке које се, у складу са прописима, реализују на основу мишљења Комисије: </p>
			<p class="Basic-Paragraph">(1) остваривање субвенција за похађање програма предшколског васпитања и образовања за децу са сметњама у развоју,</p>
			<p class="Basic-Paragraph">(2) одлагање уписа у први разред основне школе за годину дана, изузетно и уз додатно образложење, када је то у најбољем интересу детета,</p>
			<p class="Basic-Paragraph">(3) доношење индивидуалног образовног плана (ИОП2), који подразумева прилагођавање циљева, садржаја и начина остваривања програма наставе и учења и исхода образовно-васпитног рада, односно измена плана наставе и учења,</p>
			<p class="Basic-Paragraph">(4) упућивање детета у развојну групу у предшколској установи, односно у школу за образовање ученика са сметњама у развоју, </p>
			<p class="Basic-Paragraph">(5) ангажовање васпитача, наставника или стручног сарадника, који је запослен у школи за образовање ученика са сметњама у развоју и инвалидитетом као подршку школи у систему редовног образовања и васпитања,</p>
			<p class="Basic-Paragraph">(6) остваривање права на увећање дечјег додатка; </p>
			<p class="Basic-Paragraph">2) Препоручене мере додатне подршке нa основу процене Комисије:</p>
			<p class="Basic-Paragraph">(1) обезбеђивање игровних, дидактичких и наставних средстава у приступачним форматима и на приступачним језицима укључујући и знаковни језик,</p>
			<p class="Basic-Paragraph">(2) обезбеђивање прилагођених уџбеника,</p>
			<p class="Basic-Paragraph">(3) обезбеђивање асистивних технологија и/или других услуга ресурсног центра за асистивне технологије: алтернативни начини и средства комуникације, прилагођене тастатуре, екрани на додир, прилагођени мишеви, посебни софтвери, тајмери, сатови, диктафони и сл. и обука за коришћење истих,</p>
			<p class="Basic-Paragraph">(4) обезбеђивање обуке, наставника, васпитача и стручних сарадника непосредно ангажованих у васпитно-образовном и образовно-васпитном раду ради стицања конкретних вештина и стратегија за рад са дететом, учеником и одраслим, за коришћење Брајевог писма, знаковног језика, других алтернативних начина комуникације, самостално кретање, коришћење средстава асистивне технологије и сл.,</p>
			<p class="Basic-Paragraph">(5) обезбеђивање обуке родитељу, односно другом законском заступнику, ради стицања знања, вештина и стратегија за пружање подршке детету, као и за коришћење асистивних технологија и алтернативних начина комуникације (нпр. знаковни језик, Брајево писмо и др.),</p>
			<p class="Basic-Paragraph">(6) прилагођавање окружења у складу са потребама детета, ученика и одраслог: прилаза и унутрашњег простора установе чије услуге дете, ученик и одрасли користи постављањем рампе, гелендера, уградњом лифта, прилагођавањем тоалета, прилагођавањем стазе, као помоћи при самосталном кретању; постављањем лампе, табле-путоказа, назива на вратима са симболима, мапом простора, постављање звучних и светлосних сигнала и сл. – у складу са прописима којима се уређује приступачност јавних простора,</p>
			<p class="Basic-Paragraph">(7) обезбеђивање подршке стручњака из одређене области, у складу са потребама детета, ученика и одраслог,</p>
			<p class="Basic-Paragraph">(8) обезбеђивање приоритета у остваривању специјалистичког прегледа или третмана; обезбеђивања физиотерапеута и радног терапеута да, у сарадњи са службом кућног лечења, одлази у кућне посете према индикацији, </p>
			<p class="Basic-Paragraph">(9) обезбеђивање средстава за финансирање трошкова рекреативне наставе, екскурзија, културних, спортских и других активности које организује установа за дете, ученика и одраслог,</p>
			<p class="Basic-Paragraph">(10) обезбеђивање превоза детета, ученика и одраслог који не може да користи средства јавног превоза, а по потреби и његовог пратиоца, за похађање образовања или коришћења других услуга социјалне и здравствене заштите, без обзира на удаљеност од места становања, </p>
			<p class="Basic-Paragraph">(11) финансирање трошкова исхране у продуженом боравку у матичној или другој школи у локалној заједници, за дете и ученика корисника права на новчану социјалну помоћ; </p>
			<p class="Basic-Paragraph">3) остале мере додатне подршке из система образовања, здравствене и социјалне заштите о којима Комисија информише родитеља, односно другог законског заступника и одраслог и упућује их на надлежне институције: </p>
			<p class="Basic-Paragraph">(1) обезбеђивање превазилажења језичке баријере детету, ученику и одраслом коме језик на коме се изводи настава није матерњи,</p>
			<p class="Basic-Paragraph">(2) организовање образовне подршке у случају дужег изостајања из школе, ради надокнађивања пропуштеног, односно обезбеђивања континуитета у образовању ученика и одраслог,</p>
			<p class="Basic-Paragraph">(3) обезбеђивање личног пратиоца детету и ученику, односно персоналног асистента одраслом полазнику у складу са прописаним стандардима услуга, под условом да су укључени у васпитно образовну установу, до краја&nbsp;редовног школовања, укључујући завршетак средње школе,</p>
			<p class="Basic-Paragraph">(4) остваривање права на увећање дечјег додатка или увећаног додатка за помоћ и негу другог лица,</p>
			<p class="Basic-Paragraph">(5) обезбеђивање помагала (кохлеарни имплант, слушни апарат, инвалидска колица, брајева машина и сл.),</p>
			<p class="Basic-Paragraph">(6) обезбеђивање услуга психосоцијалне подршке породици кроз саветодавно терапијске и социјално едукативне и друге иновативне услуге у заједници,</p>
			<p class="Basic-Paragraph">(7) друга права и услуге.</p>
			<p class="Basic-Paragraph">Комисија на основу сагледаних потреба за подршком детету, ученику и одраслом препоручује и друге видове подршке које нису наведене у правилнику, а који ће допринети образовној и социјалној инклузији детета, ученика и одраслог.</p>
			<p class="bold">Образовање Комисије </p>
			<p class="clan">Члан 5.</p>
			<p class="Basic-Paragraph">Комисију као радно тело образује орган јединице локалне самоуправе надлежан за послове друштвених делатности у складу са законом којим се уређују основе система образовања и васпитања.</p>
			<p class="Basic-Paragraph">Комисија има пет чланова, и то  четири стална и једног повременог члан. Сталне чланове Комисије и њихове заменике именује надлежни орган јединице локалне самоуправе, општине, града, односно градске општине на период од четири године. Председника Комисије, из својих редова, бирају стални чланови Комисије.</p>
			<p class="Basic-Paragraph">Стални чланови Комисије су: представник система здравствене заштите (педијатар, односно специјалиста опште медицине за одраслог); представник образовно-васпитног система (стручни сарадник психолог у предшколској установи, основној или средњој школи); представник система социјалне заштите (стручни радник на пословима социјалне заштите) и дефектолог одговарајућег профила. Стални чланови Комисије имају најмање три године радног искуства у струци.</p>
			<p class="Basic-Paragraph">Повремени члан Комисије је лице које добро познаје дете, ученика и одраслог, утврђује се за сваког појединачно из реда представника предшколске установе, односно школе коју похађа дете, ученик и одрасли, или представника здравствене заштите (изабрани лекар, лекар специјалиста, стручни сарадник здравствене установе) или представника социјалне заштите (стручни радник из установе социјалне заштите, водитељ случаја, представник установе социјалне заштите у коју је дете, ученик или одрасли смештен и др.), а на основу предлога, односно сагласности родитеља, односно другог законског заступника и одраслог.</p>
			<p class="Basic-Paragraph">Повременог члана Комисије одређује председник Комисије. Обавештење о избору повременог члана председник Комисије доноси у писменој форми и доставља изабраном повременом члану и његовом послодавцу.</p>
			<p class="Basic-Paragraph">Локална самоуправа обезбеђује средства за рад чланова Комисије, простор и опрему за рад, као и одговарајуће услове за чување документације. </p>
			<p class="Basic-Paragraph">Стални члан Комисије разрешава се дужности пре истека рока на који је именован, у следећим случајевима:</p>
			<p class="Basic-Paragraph">1) на свој захтев;</p>
			<p class="Basic-Paragraph">2) ако не обавља или неодговорно обавља послове;</p>
			<p class="Basic-Paragraph">3) ако не дође на три састанка Комисије заредом;</p>
			<p class="Basic-Paragraph">4) ако му престане радни однос у установи у којој ради; </p>
			<p class="Basic-Paragraph">5) ако се накнадно утврди да нема искуство рада у струци од најмање три године.</p>
			<p class="Basic-Paragraph">Две или више општина могу да образују заједничку Комисију. </p>
			<p class="Basic-Paragraph">Град или општина може именовати и више од једне Комисије.</p>
			<p class="Basic-Paragraph">Јединица локалне самоуправе обезбеђује и исплаћује накнаде за рад члановима Комисије у складу са законом. Накнада за рад сталном и повременом члану комисије исплаћује се на основу донетог мишљења Комисије. </p>
			<p class="bold">Координатор Комисије</p>
			<p class="clan">Члан 6.</p>
			<p class="Basic-Paragraph">Координатор Комисије је лице запослено у општинској, односно градској управи, које је актом о систематизацији послова одређено да пружа стручну и административно-техничку подршку Комисији. </p>
			<p class="Basic-Paragraph">Координатор Комисије: прикупља документацију која је неопходна за покретање и вођење поступка процене и која доприноси утврђивању и разумевању начина задовољења потреба детета, ученика и одраслог; доставља документацију члановима Комисије; организује и администрира процес процене потреба за додатном подршком детету, ученику и одраслом; сазива повремене чланове Комисије на основу документације и информација од родитеља; прикупља и обрађује податке и води Збирке података у складу са чланом 11. овог правилника; ажурира базу података о раду Комисије и корисницима; припрема податке за извештај и обавља друге послове за потребе Комисије.</p>
			<p class="bold">Покретање поступка процене потреба за додатном подршком</p>
			<p class="clan">Члан 7.</p>
			<p class="Basic-Paragraph">Процена потреба детета, ученика и одраслог за додатном подршком (у даљем тексту: поступак процене) врши се:</p>
			<p class="Basic-Paragraph">1) по захтеву родитеља, односно другог законског заступника и одраслог, </p>
			<p class="Basic-Paragraph">2) на иницијативу образовне, здравствене или установе социјалне заштите уз сагласност родитеља, односно другог законског заступника и одраслог, </p>
			<p class="Basic-Paragraph">3) по службеној дужности – када родитељ, односно други законски заступник и одрасли не дају сагласност на иницијативу образовне или здравствене установе или пружaоца услуга социјалне заштите. </p>
			<p class="Basic-Paragraph">Уколико родитељ, односно други законски заступник и  одрасли није сагласан са покретањем поступка процене, а подносилац иницијативе је проценио да такво поступање није у циљу заштите најбољег интереса детета, ученика и одраслог, подносилац иницијативе је дужан да о томе обавести надлежни орган старатељства, ради предузимања мера из његове надлежности и покретања поступка процене по службеној дужности.</p>
			<p class="Basic-Paragraph">Установа која покреће поступак по службеној дужности у обавези је да реализује саветодавни рад са родитељем, односно другим законским заступником  и одраслим ради информисања о улози и саставу Комисије, поступку процене, могућности присуства родитеља током поступка процене и облицима додатне подршке.</p>
			<p class="Basic-Paragraph">Захтев, односно иницијатива за покретање поступка процене (у даљем тексту: захтев) садржи: име, презиме и јединствени матични број и пол детета, ученика и одраслог, датум, место и општину рођења; пребивалиште детета, ученика и одраслог, а ако је дете или ученик смештен у хранитељској породици или установи социјалне заштите и податке о хранитељу, односно установи; име и презиме родитеља, односно другог законског заступника, одраслог и контакт податке подносиоца захтева; контакт податке изабраног лекара, разлоге и образложење за покретање поступка процене; изјаву да је потписник упознат са условима под којима се дају подаци о личности детета, ученика и одраслог, да податке даје добровољно и да је упознат да су неки од података о детету, ученику и одраслом нарочито осетљиви подаци; потпис лица које предлаже покретање поступка процене; потпис, односно сагласност родитеља, односно другог законског заступника детета и  ученика и сагласност одраслог, датум и место подношења предлога за процену. </p>
			<p class="Basic-Paragraph">Изузетно, уколико подаци не постоје, захтев не мора да садржи податке о пребивалишту и јединствени матични број.</p>
			<p class="Basic-Paragraph">Подносилац иницијативе уноси потребне податке у Oбразац 1 и захтев упућује Комисији.</p>
			<p class="Basic-Paragraph">Састанак Комисије, ради разматрања захтева, одржава се у року од седам дана од дана добијања захтева.</p>
			<p class="Basic-Paragraph">Образац 1 одштампан је уз овај правилник и чини његов саставни део.</p>
			<p class="bold">Поступак процене потреба за додатном подршком</p>
			<p class="clan">Члан 8.</p>
			<p class="Basic-Paragraph">Комисија се састаје у седишту које одређује надлежни орган општине, oдносно града. Комисија се састаје по потреби, у складу са пристиглим захтевима, односно праћењем остваривања предложених мера подршке.</p>
			<p class="Basic-Paragraph">Комисија упознаје родитеља, односно другог  законског заступника и одраслог са начином рада Комисије у поступку процене. </p>
			<p class="Basic-Paragraph">Родитељ, односно други законски заступник детета и ученика и одрасли има право да присуствује раду Комисије и дужан је да пружи информације о детету, ученику и одраслом од значаја за рад Комисије.</p>
			<p class="Basic-Paragraph">Координатор Комисије је дужан да обавештава родитеља, односно другог законског заступника и одраслог о састанцима Комисије као и планираном времену и месту вршења опсервације детета, ученика и одраслог.</p>
			<p class="Basic-Paragraph">Сваки члан Комисије врши опсервацију непосредно, у природном животном окружењу (породици, предшколској установи или школи) и утврђује потребе детета, ученика и одраслог за додатном подршком у оквиру свог домена рада. Своје мишљење о потребама детета, ученика и одраслог за додатном подршком у области здравствене заштите, социјалне заштите и образовања даје на Обрасцу 2.</p>
			<p class="Basic-Paragraph">Процена потреба за додатном подршком, односно доношење мишљења Комисије, не одлаже укључивање и/или похађање образовне установе. </p>
			<p class="Basic-Paragraph">Сваки члан Комисије у току поступка процене користи податке добијене: од родитеља и других лица која познају дете, ученика и одраслог; из разговора са дететом, учеником или одраслим; увидом у податке о школским постигнућима; на основу примене инструмената за процену из домена његове стручности; налаза и извештаја релевантних стручњака приложених, односно добијених уз захтев уз Образац 1, односно налаза и извештаја које Комисија потражује од надлежних установа.</p>
			<p class="Basic-Paragraph">На захтев родитеља, односно другог законског заступника, у поступак процене може да се укључи особа од поверења, и да својим учешћем допринесе квалитетној процени потреба за додатном подршком детету, ученику и одраслом.</p>
			<p class="Basic-Paragraph">Током процене потреба за пружањем додатне подршке детету, ученику и одраслом, сваки члан Комисије дужан је да се придржава начела стандарда и правила струке.</p>
			<p class="Basic-Paragraph">У поступку процене потреба за пружањем додатне подршке, Комисија посебно мора да обезбеди:</p>
			<p class="Basic-Paragraph">1) да су поступак и резултати поступка процене усмерени на превазилажење препрека за укљученост и развој; </p>
			<p class="Basic-Paragraph">2) да се опсервација и разговор са дететом, учеником и одраслим обави у за њега безбедном, пријатном и природном окружењу: вршњачкој групи, одељењу, породици;</p>
			<p class="Basic-Paragraph">3) да се током поступка процењивања поштује приватност и достојанство детета, ученика, одраслог и његове породице;</p>
			<p class="Basic-Paragraph">4) да су инструменти за процену и други материјали који се користе у поступку процене прилагођени, непристрасни и да дају веродостојне податке о функционалном статусу детета, ученика, одраслог;</p>
			<p class="Basic-Paragraph">5) да су поступак, инструменти за процену и други материјали одабрани и спроведени на језику који дете, ученик и одрасли најбоље разуме (матерњем језику и/или знаковном језику) или коришћењем прилагођеног начина комуникације; </p>
			<p class="Basic-Paragraph">6) да родитељ, односно други законски заступник детета и ученика, одрасли или особа од поверења коју изабере родитељ,  односно други законски заступник и одрасли, може да буде присутна све време током поступка процењивања;</p>
			<p class="Basic-Paragraph">7) да се поступак процене потребе за подршком одложи уколико су дете, ученик и  одрасли узнемирени или болесни и договори нов термин за спровођење процене;</p>
			<p class="Basic-Paragraph">8) да чланови Комисије и Координатор комисије чувају тајност података о деци, ученицима, одраслима и члановима њихових породица, до којих су дошли у раду, у складу са законом којим се уређује заштита података о личности.</p>
			<p class="Basic-Paragraph">Образац 2 одштампан је уз овај правилник и чине његов саставни део.</p>
			<p class="bold">Мишљење Комисије</p>
			<p class="clan">Члан 9.</p>
			<p class="Basic-Paragraph">Сваки члан Комисије своје мишљење доставља Координатору Комисије на Обрасцу 2, у року од 15 дана од дана покретања поступка процене.</p>
			<p class="Basic-Paragraph">Сваки члан Комисије дужан је да родитељу, односно другом законском  заступнику и одраслом, на разумљив и јасан начин, образложи своје мишљење, а председник Комисије да образложи заједничко мишљење Комисије.</p>
			<p class="Basic-Paragraph">Комисија је дужна да, у року до 40 дана од дана подношења захтева за покретање поступка процене, на Обрасцу 3, сачини заједничко, образложено мишљење, на основу појединачне процене сваког члана Комисије и усаглашених ставова сталних и повременог чланова. Заједничко мишљење Комисије садржи индивидуални план подршке детету, ученику, односно одраслом и рок за извештавање о реализацији предложених мера подршке од стране надлежних установа и служби.</p>
			<p class="Basic-Paragraph">Мишљење Комисије садржи: личне податке о детету, ученику, одраслом; податке о члановима Комисије; место обављања процене; методологију процене – коришћене инструменте и технике у поступку процене; опис функционалног статуса детета, ученика и одраслог и околности у којима живи дете, ученик, одрасли и породица; идентификоване препреке са којима се дете, ученик и одрасли суочава (физичке, комуникацијске и социјалне препрека); процену потреба за додатном подршком детету, ученику, одраслом и врсти потребне додатне подршке; индивидуални план подршке детету, ученику и одраслом заснован на правима и услугама у оквиру система здравствене, социјалне заштите и образовања које већ користи или има право да користи, надлежни орган или службу за обезбеђивање додатне подршке; временски рок за реализацију мера додатне подршке. </p>
			<p class="Basic-Paragraph">Против мишљења Комисије родитељ, односно други законски заступник и одрасли може&nbsp;изјавити приговор Комисији, у року од 15 дана од дана достављања мишљења. </p>
			<p class="Basic-Paragraph">Комисија преиспитује своје мишљење по приговору и доноси коначно мишљење, у року од 30 дана од дана пријема приговора. </p>
			<p class="Basic-Paragraph">Мишљење Комисије доставља се родитељу, односно другом  законском заступнику, одраслом и надлежном органу, односно служби која треба да обезбеди додатну подршку, у складу са законом.</p>
			<p class="Basic-Paragraph">Орган, односно служба из става 4. овог члана дужна је да чува тајност података о детету и члановима његове породице, у складу са законом којим се уређује заштита података о личности.</p>
			<p class="Basic-Paragraph">Образац 3 одштампан је уз овај правилник и чини његов саставни део.</p>
			<p class="bold">Праћење остваривања предложене додатне подршке </p>
			<p class="clan">Члан 10.</p>
			<p class="Basic-Paragraph">Сваки члан Комисије прати да ли је предложена додатна подршка из система чији је представник остварена. Надлежни орган или служба наведена у индивидуалном плану подршке као реализатор додатне подршке у обавези је да у року од шест месеци писаним путем извести Комисију о реализацији предложене подршке, као и да извести Комисију о престанку подршке или престанку потребе за подршком уз образложење.</p>
			<p class="Basic-Paragraph">Комисија је обавезна да доставља редовне извештаје о свом раду и о предложеној и оствареној подршци општинској, односно градској управи два пута годишње: за прву половину године до 1. августа и Збирни извештај за календарску годину, до 1. марта наредне године на Обрасцу 4. Збирни извештај, након што га усвоји општинско/градско веће, Комисија доставља ресорним министарствима.</p>
			<p class="Basic-Paragraph">Образац 4 одштампан је уз овај правилник и чини његов саставни део.</p>
			<p class="bold">Прикупљање и обрада података</p>
			<p class="clan">Члан 11. </p>
			<p class="Basic-Paragraph">Комисија као руковалац података, у поступку прикупљања и обраде података врши следеће радње:</p>
			<p class="Basic-Paragraph">1) прикупља и обрађује податке о детету, ученику и одраслом за кога је покренут поступак процене потребе за пружањем подршке и води евиденцију о тој збирци података; </p>
			<p class="Basic-Paragraph">2) прикупља и обрађује податке и документацију о свом раду;  </p>
			<p class="Basic-Paragraph">3) води збирку података о раду Комисије и евиденцију о тој збирци података.</p>
			<p class="Basic-Paragraph">У ту сврху Комисија формира и води следеће збирке података:</p>
			<p class="Basic-Paragraph">1) збирку података о деци, ученицима и одраслима за које је покренут поступак процене потребе за пружањем помоћи;</p>
			<p class="Basic-Paragraph">2) збирку података о раду Комисије.</p>
			<p class="Basic-Paragraph">Податке за збирку података о деци, ученицима и одраслима за које је покренут поступак процене потребе прикупљају и обрађују стални чланови Комисије и Координатор Комисије у оквиру своје области рада и задатака у Комисији, док за збирку података о раду Комисије податке прикупља и обрађује само Координатор Комисије. </p>
			<p class="Basic-Paragraph">Збирку података о деци, ученицима и одраслима за које је покренут поступак процене потребе за пружањем помоћи чине следећи подаци:</p>
			<p class="Basic-Paragraph">1) име, презиме и јединствени матични број детета, ученика и одраслог; </p>
			<p class="Basic-Paragraph">2) датум и место рођења; </p>
			<p class="Basic-Paragraph">3) пребивалиште детета ученика и одраслог, а ако је смештено у хранитељској породици или у установи социјалне заштите и податке о месту боравишта,  податке о хранитељској породици, односно установи социјалне заштите; </p>
			<p class="Basic-Paragraph">4) име и презиме и контакт податке родитеља,  односно другог законског заступника детета и ученика; </p>
			<p class="Basic-Paragraph">5) подаци о подносиоцу захтева; </p>
			<p class="Basic-Paragraph">6) податке за контакт са изабраним лекаром, </p>
			<p class="Basic-Paragraph">7) разлоге и образложење за покретање поступка процене; </p>
			<p class="Basic-Paragraph">8) изјава да је потписник упознат са условима под којима се дају подаци о личности детета, ученика и одраслог; да податке даје добровољно и да је упознат да су неки од личних података нарочито осетљиви подаци;</p>
			<p class="Basic-Paragraph">9) потпис, односно сагласност родитеља, односно другог законског заступника или потпис лица које предлаже покретање поступка процене;</p>
			<p class="Basic-Paragraph">10) датум и место подношења предлога за процену;</p>
			<p class="Basic-Paragraph">У Збирку података из става 2. тачка 2) овог члана уносе се: </p>
			<p class="Basic-Paragraph">1) подаци из записника са седница Комисије, </p>
			<p class="Basic-Paragraph">2) мишљење Комисије, документа и налази; </p>
			<p class="Basic-Paragraph">3) мишљења лица и органа који нису чланови Комисије;</p>
			<p class="Basic-Paragraph">4) општи подаци о саставу и раду Комисије;</p>
			<p class="Basic-Paragraph">5) подаци о условима процене и изворима информација о детету, ученику и одраслом;</p>
			<p class="Basic-Paragraph">6) препоручене додатне мере образовне, здравствене и социјалне подршке од стране Комисије;</p>
			<p class="Basic-Paragraph">7) подаци о индивидуалном плану подршке и његовој реализацији;</p>
			<p class="Basic-Paragraph">8) подаци који се односе на финансирање рада Комисије и финансирање мера подршке препоручених од стране Комисије.</p>
			<p class="Basic-Paragraph">Орган локалне самоуправе може прегледати статистичке податке прикупљене са територије те локалне самоуправе, док представници министарстава и Заједничког тела за подршку социјалној инклузију, координацију рада и координацију надзора над радом комисија могу прегледати статистичке податке за комисије сваке локалне самоуправе посебно, као и збирне податке. </p>
			<p class="Basic-Paragraph">Збирке података из става 2. овог члана обрађују се на основу сагласности родитеља, односно  другог законског заступника и одраслог, у складу са законом којим се уређује заштита података о личности. </p>
			<p class="Basic-Paragraph">Родитељ, односно други законски заступник и одрасли  даје сагласност приликом потписивања већ припремљеног текста сагласности из Oбрасца 1 који је саставни део овог правилника. </p>
			<p class="Basic-Paragraph">Подаци и збирке података чувају се у року одређеном сврхом обраде података, а најкасније до завршетка школовања детета, ученика и одраслог.</p>
			<p class="clan">Члан 12.</p>
			<p class="Basic-Paragraph">Поступци процене за додатном образовном, здравственом и социјалном  подршком, започети до дана ступања на снагу овог правилника окончаће у складу са одредбама Правилника о додатној образовној, здравственој и социјалној подршци детету и ученику („Службени гласник РС”, број 63/10).</p>
			<p class="Basic-Paragraph">Локалне самоуправе дужне су да организацију и рад интерресорних комисија ускладе са одредбама овог правилника у року од 60 дана од дана ступања на снагу овог правилника.</p>
			<p class="clan">Члан 13.</p>
			<p class="Basic-Paragraph">Даном ступања на снагу овог правилника престаје да важи Правилник о додатној образовној, здравственој и социјалној подршци детету и ученику („Службени гласник РС”, број 63/10).</p>
			<p class="clan">Члан 14.</p>
			<p class="Basic-Paragraph">Овај правилник ступа на снагу осмог дана од објављивања у „Службеном гласнику Републике Србије”.</p>
			<p class="potpis">Број 110-00-552/2018-04</p>
			<p class="potpis">У Београду, 13. септембра 2018. године</p>
			<p class="potpis">Министар просвете, науке и технолошког развоја,</p>
			<p class="potpis"><span class="bold">Младен Шарчевић, </span>с.р.</p>
			<p class="potpis">Министар здравља,</p>
			<p class="potpis">acc. др <span class="bold">Златибор Лончар, </span>с.р.</p>
			<p class="potpis">Министар за рад, запошљавање, <br>борачка и социјална питања,</p>
			<p class="potpis"><span class="bold">Зоран Ђорђевић, </span>с.р.</p>
			<p class="potpis">Министар државне управе <br>и локалне самоуправе,</p>
			<p class="potpis"><span class="bold">Бранко Ружић, </span>с.р.</p>
			<p class="clan" style="text-align: right">Прилози</p>
			<p class="auto-style3"><a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=426875&amp;regactid=426875" target="_blank">
			Образац 1 - Захтев/Иницијатива Комисије за процену потребе за 
			пружањем додатне образовне, здравствене и социјалне подршке детету, 
			ученику и одраслом за покретање поступка процене</a></p>
			<p class="auto-style3"><a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=426875&amp;regactid=426875" target="_blank">
			Образац 2 - Мишљење члана Комисије за процену потреба за пружањем 
			додатне образовне, здравствене и социјалне подршке 
			детету/ученику/одраслом</a></p>
			<p class="auto-style3"><a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=426875&amp;regactid=426875" target="_blank">
			Образац 3 - Заједничко мишљење Комисије за процену потреба за 
			пружањем додатне образовне, здравствене и социјалне подршке 
			детету/ученику/одраслом</a></p>
			<p class="auto-style3"><a href="http://www.pravno-informacioni-sistem.rs/SlGlasnikPortal/prilozi/p4.html&amp;doctype=reg&amp;abc=cba&amp;eli=true&amp;eliActId=426875&amp;regactid=426875" target="_blank">
			Образац 4 - Извештај о раду Интерресорне комисије (ИРК) за процену 
			потребе за додатном образовном, здравственом и социјалном подршком 
			детету, ученику и одраслом и предложеним и пруженим подршкама</a></p>
	</div>


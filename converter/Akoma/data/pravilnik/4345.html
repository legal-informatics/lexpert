<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<p class="redakcijskipreciscentekst">
		Редакцијски пречишћен текст</p>
	<p>
	&nbsp;&nbsp;</p><p>
	&nbsp;&nbsp;</p><p>
	На основу члана 70. став 4. Закона о уређењу судова („Службени гласник РС”, бр. 116/08 и 104/09), </p>
<p>Министар правде доноси</p>
<p>&nbsp;</p>
<p class="odluka-zakon">ПРАВИЛНИК</p>
<p class="odluka-zakon">о сталним судским тумачима</p>
<p class="centar">„Службени гласник РС“, бр. 35 од 26. маја 2010, 80 од 30. 
септембра 2016, 7 од 31. јануара 2017.</p>
<p>&nbsp;</p>
<p class="clan">Члан 1.</p>
<p>Овим правилником прописује се поступак за постављење и разрешење сталних судских тумача – сталних судских преводилаца (у даљем тексту: преводилац) и сталних судских тумача знакова слепих, глувих или немих лица (у даљем тексту: тумач)&nbsp; и одређује висина награде за њихов рад.</p>
<p>&nbsp;</p>
<p class="clan">Члан 2.</p>
<p>Постојање потребе за преводиоцима за одређене стране језике председници виших судова достављају министарству надлежном за правосуђе (у даљем тексту: министарство).</p>
<p>Министар надлежан за правосуђе (у даљем тексту: министар), на предлог једног или више председника виших судова који су уочили недовољан број преводилаца за одређене стране језике најмање једном годишње објављује оглас за постављење преводилаца у „Службеном гласнику Републике Србије” и у једном од штампаних медија у Републици Србији.</p>
<p>&nbsp;</p>
<p class="clan">Члан 3.</p>
<p>Преводилац може бити лице које има високо образовање и испуњава законом утврђене услове за запослење као државни службеник, као и следеће посебне услове:</p>
<p>1) да има одговарајуће високо образовање за одређени страни језик или да поседује потпуно знање језика са кога преводи и на који преводи усмени говор или писани текст;</p>
<p>2) да познаје правну терминологију која се користи у језику са кога се преводи или на који се преводи;</p>
<p>3) да има најмање пет година искуства на преводилачким пословима.</p>
<p>Уз пријаву на оглас кандидат за преводиоца доставља доказе о испуњењу&nbsp; услова из става 1. овог члана. </p>
<p>&nbsp;</p>
<p class="clan">Члан 4.</p>
<p>Комисија коју образује министар проверава:</p>
<p>1) да ли кандидат за преводиоца који нема одговарајуће високо образовање за одређени страни језик поседује потпуно знање језика са кога се преводи и на који преводи усмени говор или писани текст;</p>
<p>2) да ли кандидат познаје правну терминологију која се користи у језику са кога се преводи или на који се преводи.</p>
<p>Трошкове провере из става 1. овог члана сноси кандидат за преводиоца.</p>
<p class="v2-clan-left-1">Члановима Комисије припада накнада за рад коју 
одређује министар.</p>
<p class="hide-change">*Службени гласник РС, број 7/2017</p>
<p>&nbsp;</p>
<p class="clan">Члан 5.</p>
<p>Решење о постављењу преводиоца доноси министар.</p>
<p>Решење из става 1. овог члана доставља се свим кандидатима за преводиоце.</p>
<p>Против решења из става 1. овог члана може се покренути управни спор.</p>
<p>&nbsp;</p>
<p class="clan">Члан 6.</p>
<p>Решење о постављењу преводиоца садржи лично име и језик за који је постављен.</p>
<p>Решење из става 1. овог члана објављује се у „Службеном гласнику Републике Србије”.</p>
<p>&nbsp;</p>
<p class="clan">Члан 7.</p>
<p>Након постављења, преводилац пред председником вишег суда на чијем подручју има пребивалиште полаже заклетву.</p>
<p>Текст заклетве гласи: „Заклињем се да ћу дужност сталног судског преводиоца обављати савесно и да ћу у свом раду поступати по важећим прописима.”.</p>
<p>&nbsp;</p>
<p class="clan">Члан 8.</p>
<p>Преводилац има печат округлог облика, пречника 38 мм који садржи име и презиме, ознаку: „судски преводилац”, са назнаком језика за који је постављен и место пребивалишта преводиоца.</p>
<p>Преводилац доставља отисак свог печата и својеручни потпис вишим судовима.</p>
<p>&nbsp;</p>
<p class="clan">Члан 9.</p>
<p>Министарство води евиденцију о преводиоцима у електронском облику, која садржи следеће податке:</p>
<p>1) редни број;</p>
<p>2) презиме, име једног родитеља и име преводиоца;</p>
<p>3) занимање, адресу и број телефона;</p>
<p>4) број и датум решења о постављењу;</p>
<p>5) језик за који је постављен;</p>
<p>6) датум и место полагања заклетве;</p>
<p>7) број и датум решења о разрешењу преводиоца;</p>
<p>8) напомену.</p>
<p>Преводилац о промени података из става 1. овог члана обавештава министарство у року од осам дана од дана настанка промене. </p>
<p>&nbsp;</p>
<p class="clan">Члан 10.</p>
<p>Председник вишег суда врши надзор над радом преводиоца. О неуредном или несавесном вршењу послова преводиоца обавештава министарство.</p>
<p>Виши суд објављује листу преводилаца за своје подручје.</p>
<p>&nbsp;</p>
<p class="clan">Члан 11.</p>
<p>Преводилац ће бити разрешен:</p>
<p>1) ако то сам затражи;</p>
<p>2) ако се утврди да нису постојали, односно да су престали услови за постављење;</p>
<p>3) ако буде осуђен за кривично дело које га чини недостојним или неподобним за вршење послова преводиоца;</p>
<p>4) ако му на основу судске одлуке буде одузета или ограничена пословна способност;</p>
<p>5) ако се на начин прописан законом утврди да је изгубио радну способност;</p>
<p>6) ако неуредно или нестручно врши послове преводиоца.</p>
<p>&nbsp;</p>
<p class="clan">Члан 12.</p>
<p>Решење о разрешењу преводиоца доноси министар.</p>
<p>Против решења о разрешењу преводилац може покренути управни спор.</p>
<p>Преводилац који је разрешен брише се из евиденције о преводиоцима, што се објављује у „Службеном гласнику Републике Србије”.</p>
<p>Решење о разрешењу преводиоца доставља се председнику вишег суда по месту пребивалишта преводиоца.</p>
<p>Разрешени преводилац дужан је да председнику вишег суда преда Дневник извршених превода и овера, печат и преостале предмете за превођење, у року од осам дана од пријема решења о разрешењу.</p>
<p>&nbsp;</p>
<p class="clan">Члан 13.</p>
<p>Преводилац је дужан да води Дневник извршених превода и овера који садржи следеће податке:</p>
<p>1) редни број уписа;</p>
<p>2) датум пријема исправе или другог писмена ради превођења;</p>
<p>3) број и датум акта суда или другог државног органа или организације на чији захтев се врши превођење, односно лично име, адресу и матични број подносиоца исправе;</p>
<p>4) предмет превода (кратка ознака садржине исправе, са назнаком да ли се превод има употребити у земљи или иностранству);</p>
<p>5) износ наплаћене награде и трошкова за превод;</p>
<p>6) потврду подносиоца о пријему писмена и превода са датумом пријема;</p>
<p>7) напомену.</p>
<p>Дневник извршених превода и овера прошивен је јемствеником и оверен печатом и потписом председника вишег суда.</p>
<p>&nbsp;</p>
<p class="clan">Члан 14.</p>
<p>Тачност извршеног превода преводилац оверава својим потписом и печатом. Текст овере гласи: „Потврђујем да овај превод у потпуности одговара изворнику који је састављен на ____ језику.”.</p>
<p>Ако текст превода садржи две или више страна, стране морају бити означене редним бројем, оверене у доњем десном углу, и прошивене јемствеником, чији се крајеви на последњој страни спајају и потврђују печатом преводиоца.</p>
<p>&nbsp;</p>
<p class="clan">Члан 15.</p>
<p>Преводилац има право на награду за свој рад према следећој тарифи:</p>
<p>1) за превод писмена са српског језика или другог језика који је у службеној употреби у Републици Србији на страни језик – 600 динара за сваку ауторску страницу;</p>
<p>2) за превод писмена са страног језика на српски језик или други језик који је у службеној употреби у Републици Србији – 600 динара за сваку ауторску страницу;</p>
<p>3) за превод писмена са једног језика на други језик који је у службеној употреби у Републици Србији – 600 динара за сваку ауторску страницу;</p>
<p>4) за превод писмена са страног језика на страни језик – 600 динара за сваку ауторску страницу;</p>
<p>5) за усмено превођење – 1200 динара за сваки започети сат превођења, с тим што се у време утрошено за превођење рачуна време од доласка преводиоца на место где се преводи до престанка потребе за превођењем.</p>
<p>Тарифа из става 1. овог члана саставни је део листе сталних судских преводилаца.</p>
<p>&nbsp;</p>
<p class="clan">Члан 16.</p>
<p>
	<span class="v2-clan-left-1">Одредбе овог правилника, изузев у погледу степена стручне спреме, примењују 
	се и на тумаче знакова слепих, глувих или немих лица које суд одређује за 
	поједини случај када се са тим лицима на други начин не може споразумети.</span></p>
<p class="v2-clan-left-1">
	Тумач знакова слепих, глувих или немих лица може бити лице које има завршено 
	најмање средње образовање у трајању од четири године – четврти степен.</p>
<p>Тумач има печат округлог облика, пречника 38 мм који садржи име и презиме, ознаку: „судски тумач”, са назнаком знака који тумачи.</p>
<p>Тумач доставља отисак свог /печата и својеручни потпис вишим судовима.</p>
<p class="hide-change">*Службени гласник РС, број 80/2016</p>
<p>&nbsp;</p>
<p class="clan">Члан 17.</p>
<p>Надзор над спровођењем овог правилника обавља министарство.</p>
<p>&nbsp;</p>
<p class="clan">Члан 18.</p>
<p>Стални судски тумачи постављени по одредбама Правилника о сталним судским тумачима („Службени гласник РС”, бр. 94/06 и 106/06) постају стални судски преводиоци, односно тумачи, ако према одредбама овог правилника испуњавају услове за постављење.</p>
<p>&nbsp;</p>
<p class="clan">Члан 19.</p>
<p>Даном ступања на снагу овог правилника престаје да важи Правилник о сталним судским тумачима („Службени гласник РС”, бр. 94/06 и 106/06).</p>
<p>&nbsp;</p>
<p class="clan">Члан 20.</p>
<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
<p>&nbsp;</p>
<p class="potpis">&nbsp;&nbsp;&nbsp;&nbsp;&nbsp;&nbsp;Број 110-00-119/10-05</p>
<p class="potpis">&nbsp;&nbsp;&nbsp;&nbsp;&nbsp;&nbsp;У Београду, 20. маја 2010. године</p>
<p class="potpis">&nbsp;&nbsp;&nbsp;&nbsp;&nbsp;&nbsp;Министар,</p>
<p class="potpis">&nbsp;&nbsp;&nbsp;&nbsp;&nbsp;<strong>&nbsp;Снежана Маловић</strong>, с.р. </p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 56. став 4. Закона о шумама („Службени гласник РС”, број 30/10), 
	</p>
	<p>Министар пољопривреде, трговине, шумарства и водопривреде доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о билансу шумског репродуктивног материјала</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 46 од 24. јуна 
	2011.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником ближе се прописује садржина, начин вођења и израде биланса шумског репродуктивног материјала (у даљем тексту: Биланс).</p>
	<p class="clan">Члан 2.</p>
	<p>Биланс садржи:</p>
	<p>1) врсте шумског дрвећа које се користе или ће се користити за подизање и обнављање шума у Републици Србији (у даљем тексту: шумско дрвеће) у периоду од наредних пет година, a које се утврђују на основу података из планских докумената газдовања шумама, као и других планских докумената којима се прописује подизање и обнављање шума;</p>
	<p>2) количине семена шумског дрвећа које се налазе на залихама код регистрованих добављача шумског репродуктивног материјала, приказане по години производње, категорији и објекту производње, а које се утврђују на основу обавештења које добављачи шумског семена достављају министарству надлежном за послове шумарства (у даљем тексту: Министарство) у складу са законом којим се уређује репродуктивни материјал шумског дрвећа, као и на основу записника надлежног шумарског инспектора;</p>
	<p>3) количине садног материјала шумског дрвећа које се налазе у производњи, приказане по старости, категорији и начину производње, а које се утврђују на основу записника о контроли производње и обавештења које произвођачи и увозници репродуктивног материјала достављају Министарству у складу са законом којим се којим се уређује репродуктивни материјал шумског дрвећа;</p>
	<p>4) количине шумског семена и шумског садног материјала потребне за подизање и обнављање шума у Републици Србији у периоду од пет година које се утврђују у односу на врсте шумског дрвећа, категорије репродуктивног материјала и регионе провенијенције, а на основу података из:</p>
	<p>(1) програма развоја шумарства на територији Републике Србије и аутономне покрајине,</p>
	<p>(2) планова развоја шумских подручја, односно националних паркова,</p>
	<p>(3) основа газдовања шумама,</p>
	<p>(4) пољопривредних основа и годишњих програма заштите, уређења и коришћења пољопривредног земљишта,</p>
	<p>(5) других планских докумената којима се прописује подизање шума.</p>
	<p>Ради утврђивања количина из става 1. тачка 3) овог члана, предузеће или друго правно лице коме су поверени стручни послови контроле производње доставља Министарству, у електронском облику, записник о извршеној контроли производње у складу са законом којим се уређује репродуктивни материјал шумског дрвећа. 
	</p>
	<p class="clan">Члан 3.</p>
	<p>Биланс се израђује на основу упоредних показатеља производње и залиха шумског репродуктивног материјала и петогодишњих потреба за шумским репродуктивном материјалом.</p>
	<p class="clan">Члан 4. </p>
	<p>Биланс се води у електронском облику и објављује се на интернет страници Министарства до 31. децембра текуће године за период од наредних пет година.</p>
	<p class="clan">Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-15/2011-09</p>
	<p class="potpis" style="line-height: 150%; margin-top: 0">У Београду, 6. јуна 2011. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Душан Петровић, </span>с.р.</p>


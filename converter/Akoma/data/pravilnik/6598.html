

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 60. став 7. Закона о ученичком и студентском стандарду („Службени гласник РС”, бр. 18/10, 55/13, 27/18 – др. закон и 10/19),</p>
			<p class="Basic-Paragraph">Министар просвете, науке и технолошког развоја доноси</p>
			<p class="odluka-zakon">ПРАВИЛНИК </p>
			<p class="naslov">о педагошкој норми васпитача и стручног сарадника психолога и педагога у дому ученика</p>
			<p class="auto-style1">"Службени гласник РС", број 36 од 24. маја 
			2019.<o:p></o:p></p>
			<p class="clan">Члан 1.</p>
			<p class="Basic-Paragraph">Овим правилником утврђује се педагошка норма свих облика васпитног рада и стручних послова васпитача и стручних сарадника психолога и педагога у дому ученика у оквиру 40-часовне радне недеље.</p>
			<p class="clan">Члан 2.</p>
			<p class="Basic-Paragraph">Обавезе васпитача и стручних сарадника утврђују се годишњим планом рада дома ученика, на основу обавеза утврђених законом, програма васпитног рада и овог правилника. </p>
			<p class="Basic-Paragraph">Обавезе васпитача и стручних сарадника психолога и педагога утврђују се на начин да се у установи осигура остваривање права ученика на заштиту, безбедност, помоћ и подршку током 24 сата.</p>
			<p class="Basic-Paragraph">Обавезе васпитача и стручних сарадника утврђују се на почетку школске године, а на основу решења о задужењима, које доноси директор установе. </p>
			<p class="clan">Члан 3.</p>
			<p class="Basic-Paragraph">Целокупан рад васпитача у оквиру 40-часовне радне недеље, врши се расподелом следећих послова:</p>
			<p class="Basic-Paragraph">1) планирање и програмирање васпитног рада;</p>
			<p class="Basic-Paragraph">2) реализација програма васпитног радa;</p>
			<p class="Basic-Paragraph">3) праћење поштовања правила кућног реда и рад са свим ученицима дома;</p>
			<p class="Basic-Paragraph">4) учешће у раду стручних органа дома, тимова и комисија;</p>
			<p class="Basic-Paragraph">5) сарадња са родитељима, односно другим законским заступницима;</p>
			<p class="Basic-Paragraph">6) сарадња са друштвеном средином;</p>
			<p class="Basic-Paragraph">7) вођење документације, припрема за рад и стручно усавршавање;</p>
			<p class="Basic-Paragraph">8) обављање послова које утврди установа према својим специфичностима.</p>
			<p class="clan">Члан 4.</p>
			<p class="Basic-Paragraph">У оквиру недељног пуног радног времена васпитач има норму од најмање 30 сати непосредног рада са ученицима. </p>
			<p class="clan">Члан 5. </p>
			<p class="Basic-Paragraph">Структура и распоред обавеза васпитача у погледу свих облика непосредног рада са ученицима могу бити различито утврђени у оквиру радних недеља.</p>
			<p class="clan">Члан 6.</p>
			<p class="Basic-Paragraph">Непосредан васпитни рад васпитача са ученицима подразумева:</p>
			<p class="Basic-Paragraph">1) активности у васпитној групи у форми индивидуалног или групног рада са ученицима на реализацији програма васпитног рада;</p>
			<p class="Basic-Paragraph">2) пружање различитих облика индивидуалне подршке и помоћи ученицима;</p>
			<p class="Basic-Paragraph">3) инструктивни рад са ученицима/помоћ ученицима у учењу;</p>
			<p class="Basic-Paragraph">4) рад са свим ученицима дома на пословима дежурног васпитача;</p>
			<p class="Basic-Paragraph">5) реализацију слободних активности (рад у секцијама, интересним групама, клубовима, трибинама и др.), организацију догађаја и припрема ученика за такмичења.</p>
			<p class="clan">Члан 7.</p>
			<p class="Basic-Paragraph">У оквиру 40-часовне радне недеље, осим непосредног рада са ученицима, васпитач обавља следеће послове:</p>
			<p class="Basic-Paragraph">1) учествује у раду стручних органа дома, тимова и комисија;</p>
			<p class="Basic-Paragraph">2) стручно се усавршава;</p>
			<p class="Basic-Paragraph">3) припрема и планира васпитни рад;</p>
			<p class="Basic-Paragraph">4) води евиденцију и документацију васпитача;</p>
			<p class="Basic-Paragraph">5) сарађује са родитељима, школом и локалном средином;</p>
			<p class="Basic-Paragraph">6) друге послове које утврди установа према својим специфичностима.</p>
			<p class="clan">Члан 8.</p>
			<p class="Basic-Paragraph">У оквиру 40-часовне радне недеље укупан рад стручног сарадника психолога и педагога распоређује се на следећи начин:</p>
			<p class="Basic-Paragraph">1) планирање и програмирање васпитног рада;</p>
			<p class="Basic-Paragraph">2) праћење и вредновање васпитног рада;</p>
			<p class="Basic-Paragraph">3) рад са васпитачима;</p>
			<p class="Basic-Paragraph">4) рад са ученицима;</p>
			<p class="Basic-Paragraph">5) рад са родитељима односно другим законским заступницима;</p>
			<p class="Basic-Paragraph">6) рад са директором, стручним сарадницима;</p>
			<p class="Basic-Paragraph">7) рад у стручним органима и тимовима;</p>
			<p class="Basic-Paragraph">8) сарадња са надлежним установама, организацијама, удружењима и јединицама локалне управе;</p>
			<p class="Basic-Paragraph">9) вођење документације, припрема за рад и стручно усавршавање.</p>
			<p class="clan">Члан 9.</p>
			<p class="Basic-Paragraph">Стручни сарадник у установи у оквиру пуног радног времена у току радне недеље остварује 30 сати свих облика непосредног рада са ученицима, васпитачима, наставницима, педагошким асистентима, родитељима, односно другим законским заступницима ученика и другим сарадницима. </p>
			<p class="clan">Члан 10.</p>
			<p class="Basic-Paragraph">У оквиру 40-часовне радне недеље, осим непосредног рада, стручни сарадник обавља следеће послове:</p>
			<p class="Basic-Paragraph">1) учествује у раду стручних органа дома, тимова и комисија;</p>
			<p class="Basic-Paragraph">2) стручно се усавршава;</p>
			<p class="Basic-Paragraph">3) припрема и планира стручне послове;</p>
			<p class="Basic-Paragraph">4) води евиденцију и документацију стручног сарадника;</p>
			<p class="Basic-Paragraph">5) сарађује са надлежним установама, организацијама, удружењима и јединицама локалне управе;</p>
			<p class="Basic-Paragraph">6) друге послове које утврди установа према својим специфичностима.</p>
			<p class="clan">Члан 11.</p>
			<p class="Basic-Paragraph">У оквиру пуног радног времена васпитача и стручног сарадника, број сати стручног усавршавања на годишњем нивоу, планира се у складу са прописима којима се уређује стручно усавршавање у области образовања и васпитања.</p>
			<p class="clan">Члан 12.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-87/1/2019-05</p>
			<p class="potpis">У Београду, 13. маја 2019. године</p>
			<p class="potpis">Министар,</p>
			<p class="potpis"><span class="bold">Младен Шарчевић, </span>с.р.</p>
	</div>


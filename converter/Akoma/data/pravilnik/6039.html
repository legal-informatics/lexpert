


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p class="nevazeciakt">Неважећи акт</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>На основу члана 34. став 7. Закона о подстицајима у пољопривреди и руралном развоју (,,Службени гласник РС”, бр. 10/13, 142/14, 103/15 и 101/16), </p>
				<p>Министар пољопривреде и заштите животне средине доноси</p>
				<p class="odluka-zakon">ПРАВИЛНИК</p>
				<p class="odluka-zakon">о подстицајима за инвестиције у физичку имовину пољопривредног газдинства за набавку новог трактора</p>
				<p class="centar">"Службени гласник РС", бр. 29 од 24. марта 
				2017, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></p>
				<p class="clan">Члан 1.</p>
				<p>Овим правилником ближe се прописују подстицаји за инвестиције у физичку имовину пољопривредног газдинства за набавку новог трактора (у даљем тексту: подстицаји), услoви и нaчин oствaривaњa прaвa нa пoдстицaje, обрасци захтева, кao и мaксимaлни изнoс пoдстицaja пo кoриснику.</p>
				<p class="clan">Члан 2.</p>
				<p>Поједини изрази употребљени у овом правилнику имају следећа значења: </p>
				<p>1) <span class="italik">трактор </span>је моторно возило које има најмање две осовине и које је првенствено намењено за вучење, гурање, ношење или погон измењивих прикључака за извођење првенствено пољопривредних, шумских или других радова и за вучу прикључних возила за трактор, у складу са прописима којима се уређује безбедност саобраћаја на путевима;</p>
				<p>2) <span class="italik">нови трактор</span> је серијски произведен трактор који се први пут ставља у употребу, чији су сви саставни делови, уређаји и опрема нови и који је произведен најкасније три године пре године у којој се остварује право на одобравање подстицаја;</p>
				<p>3) <span class="italik">повезана лица</span> су носилац и чланови породичног пољопривредног газдинства, супружници, ванбрачни партнери, крвни сродници у правој линији, крвни сродници у побочној линији закључно са трећим степеном сродства, сродници по тазбини до другог степена сродства, усвојилац и усвојеник, лица између којих је извршен пренос управљачких права и лица која су повезана у смислу закона којим се уређује порез на добит правних лица;</p>
				<p>4) <span class="italik">реализација инвестиције </span>је извршење свих радњи везаних за набавку предмета прихватљиве инвестиције, осим прибављања предрачуна, и то: закључење купопродајног уговора, промет робе, издавање докумената који прате робу, преузимање робе, исплата цене у потпуности, регистрација возила, као и стављање инвестиције у функцију у складу са наменом;</p>
				<p>5) <span class="italik">добављач</span> је правно лице или предузетник које издаје подносиоцу захтева предрачун, односно понуду за набавку предмета инвестиције;</p>
				<p>6) <span class="italik">предрачун</span> јесте профактура, предуговор или друга врста понуде која садржи назив произвођача трактора, годину производње, тип, односно модел трактора, снагу мотора изражену у киловатима (kW), укупну цену возила, износ пореза на додату вредност, начин и рок испоруке као и друге податке који се односе на набавку предмета инвестиције.</p>
				<p class="clan">Члан 3.</p>
				<p>Предмет подстицаја су прихватљиви трошкови инвестиције за набавку новог трактора, који је намењен, односно који се користи за извођење пољопривредних радова у воћарству, виноградарству, односно повртарству, чија је снага мотора највише 100 киловата (kW).</p>
				<p>Предмет подстицаја из става 1. овог члана обухвата нови трактор са стандардним деловима, уређајима и опремом, који су урачунати у цену трактора, укључујући припадајућу тракторску кабину.</p>
				<p class="clan">Члан 4.</p>
				<p>Подстицајима се не надокнађују:</p>
				<p>1) порези, укључујући и порез на додату вредност;</p>
				<p>2) царинске, увозне и остале административне таксе, као и накнаде за потребне сагласности од државних институција и јавних предузећа;</p>
				<p>3) трошкови банкарске провизије, трошкови јемства и слично;</p>
				<p>4) трошкови осигурања и регистрације предмета подстицаја;</p>
				<p>5) трошкови додатне гаранције и одржавања предмета подстицаја;</p>
				<p>6) трошкови набавке прикључка за извођење радова, прикључних возила за трактор, као и опреме возила у саобраћају на путевима, у складу са посебним прописом којим се уређује подела моторних и прикључних возила и технички услови за возила у саобраћају на путевима;</p>
				<p>7) трошкови набавке делова, уређаја и опреме који не служе за извођење пољопривредних радова (шумски, комунални, грађевински и други радови), као и трошкови набавке посебне додатне опреме;</p>
				<p>8) трошкови превоза, испоруке, монтаже, пробног рада и други оперативни трошкови;</p>
				<p>9) трошкови набавке новог појединачно или малосеријски произведеног трактора који не одговара условима, у складу са посебним прописом којим се уређује подела моторних и прикључних возила и технички услови за возила у саобраћају на путевима;</p>
				<p>10) трошкови набавке употребљаваног или репарираног трактора, као и његових делова, уређаја и опреме;</p>
				<p>11) трошкови преправке трактора, доприноси у натури (сопствени рад и материјал);</p>
				<p>12) набавка предмета инвестиције путем лизинга, цесије, компензације, асигнације или набавка на други начин који представља гашењe обавезе путем пребијања дугова.</p>
				<p class="clan">Члан 5.</p>
				<p>Право на подстицаје остварују лица која су уписана у Регистар пољопривредних газдинстава (у даљем тексту: Регистар) и налазе се у активном статусу, и то:</p>
				<p>1) физичко лице – носилац комерцијалног породичног пољопривредног газдинства;</p>
				<p>2) предузетник;</p>
				<p>3) привредно друштво;</p>
				<p>4) земљорадничка задруга која има најмање пет чланова задруге који су уписани у Регистар као носиоци или чланови пет различитих комерцијалних породичних пољопривредних газдинстава у активном статусу.</p>
				<p>Лице из става 1. тач. 2)–4) овог члана може да оствари право на подстицаје ако је уписано у Регистар привредних субјеката и ако у Агенцији за приредне регистре:</p>
				<p>1) није регистровано да му је изречена правоснажна судска или управна мера забране обављања делатности;</p>
				<p>2) није регистровано да је осуђиван због привредног преступа;</p>
				<p>3) није регистрован поступак ликвидације или стечаја, нити је престао да постоји услед судске или одлуке другог органа са обавезујућом снагом.</p>
				<p>Привредно друштво и земљорадничка задруга поред услова из ст. 1. и 2. овог члана може остварити право на подстицаје и ако:</p>
				<p>1) је разврстано у микро или мало правно лице, у складу са законом којим се уређује рачуноводство;</p>
				<p>2) у структури власништва има мање од 25% учешћа јавног капитала;</p>
				<p>3) није у групи повезаних лица у којој су неки од чланова средња или велика правна лица.</p>
				<p class="clan">Члан 6.</p>
				<p>Лице из члана 5. овог правилника остварује право на одобравање подстицаја ако:</p>
				<p>1) нема нереализованих инвестиција за које су му одoбрена подстицајна средства на основу закона којим се уређују подстицаји у пољопривреди и руралном развоју;</p>
				<p>2) нема евидентираних доспелих неизмирених дуговања према министарству надлежном за послове пољопривреде, по основу раније остварених подстицаја, субвенција и кредита;</p>
				<p>3) за инвестицију за коју подноси захтев не користи подстицаје по неком другом основу (субвенције, подстицаји, донације), односно ако иста инвестиција није предмет другог поступка за коришћење подстицаја, осим подстицаја у складу са посебним прописом којим се уређује кредитна подршка регистрованим пољопривредним газдинствима;</p>
				<p>4) није примило бесповратна средства из јавних средстава за набавку трактора у претходној или текућој години;</p>
				<p>5) је измирило доспеле обавезе по основу јавних прихода;</p>
				<p>6) није започело реализацију инвестиције која је предмет захтева за одобравање подстицаја у складу са овим правилником;</p>
				<p>7) добављач и подносилац захтева не представљају повезана лица;</p>
				<p>8) у Регистру има уписано пољопривредно земљиште под производњом најмање 0,5 ha јагодастог воћа или винове лозе, односно најмање један хектар јабучастог, коштичавог или језграстог воћа, односно поврћа;</p>
				<p>9) је добављач произвођач трактора или правно лице, односно предузетник овлашћени представник произвођача, односно дистрибутер; </p>
				<p>10) по редоследу подношења захтева постоје расположива средства за одобравање подстицаја у оквиру укупних средстава опредељених у складу са овим правилником.</p>
				<p class="clan">Члан 7.</p>
				<p>Лице које испуњава услове из чл. 5. и 6. овог правилника, остварује право на исплату подстицаја ако:</p>
				<p>1) реализује инвестицију на начин, под условима и у року одређеним решењем којим му је одобрено право на подстицаје, у складу са овим правилником; </p>
				<p>2) изврши регистрацију возила у складу са прописима који уређују регистрацију моторних возила.</p>
				<p class="clan">Члан 8.</p>
				<p>Министарство пољопривреде и заштите животне средине – Управа за аграрна плаћања (у даљем тексту: Управа), расписује јавни позив за подношење захтева за одобравање подстицаја за инвестиције у физичку имовину пољопривредног газдинства за набавку новог трактора (у даљем тексту: јавни позив), који се објављује на званичној интернет страници министарства надлежног за послове пољопривреде, односно на званичној интернет страници Управе.</p>
				<p>Јавни позив из става 1. овог члана садржи податке о: лицима која остварују права на подстицаје, услoвима и нaчину oствaривaњa прaвa нa пoдстицaje, обрасцима захтева кao и мaксимaлним изнoсима пoдстицaja пo кoриснику, у складу са овим правилником, висини укупних расположивих средстава по јавном позиву, роковима за подношење захтева и документацији која се подноси уз захтеве као и друге податке потребне за спровођење јавног позива.</p>
				<p>Управа опредељује висину укупних расположивих средстава по једном јавном позиву у оквиру расположивих средстава за ову намену опредељених посебним прописом којим уређује расподелу подстицаја у пољопривреди и руралном развоју.</p>
				<p>Управа може расписати један или више јавних позива за календарску годину, у складу са ставом 3. овог члана.</p>
				<p class="clan">Члан 9.</p>
				<p>Поступак за одобравање права на подстицаје покреће се по захтеву лица које испуњава услове из чл. 5 и 6. овог правилника.</p>
				<p>Захтев за одобравање права на подстицаје подноси се у року оређеним јавним позивом из члана 8. овог правилника, на Обрасцу 1 – Захтев за одобравање права на подстицаје за инвестиције у физичку имовину пољопривредног газдинства за набавку новог трактора у ___________ години (у даљем тексту: Захтев за одобравање права на подстицаје), који је одштампан уз овај правилник и чини његов саставни део.</p>
				<p>Лице из става 1. овог члана може поднети само један Захтев за одобравање права на подстицаје по једном јавном позиву.</p>
				<p class="clan">Члан 10.</p>
				<p>Уз Захтев за одобравање права на подстицаје подносилац захтева доставља:</p>
				<p>1) предрачун за набавку новог трактора, не старији од 30 дана од дана подношења захтева;</p>
				<p>2) изјаву произвођача, односно овлашћеног представника произвођача да је предметни трактор намењен, односно може да се користи за извођење пољопривредних радова у воћарству, виноградарству, односно повртарству;</p>
				<p>3) изјаву добављача да може извршити испоруку предмета инвестиције из предрачуна у року од 150 дана од дана издавања предрачуна, као и да нема својство повезаног лица са подносиоцем захтева, дату у Прилогу – Изјава добављача, који је одштампан уз овај правилник и чини његов саставни део;</p>
				<p>4) уверење о измиреним доспелим обавезама по основу јавних прихода, издато од стране надлежне пореске управе;</p>
				<p>5) уверење о измиреним доспелим обавезама по основу јавних прихода, издато од стране надлежног органа јединице локалне самоуправе;</p>
				<p>6) потврду надлежног органа јединице локалне самоуправе према месту пребивалишта, односно седишта подносиоца захтева да за предметну инвестицију не користи подстицаје по неком другом основу (субвенције, подстицаји, донације), односно да иста инвестиција није предмет другог поступка за коришћење подстицаја;</p>
				<p>7) потврду надлежног покрајинског органа да за предметну инвестицију не користи подстицаје по неком другом основу (субвенције, подстицаји, донације), односно да иста инвестиција није предмет другог поступка за коришћење подстицаја – ако подносилац захтева има пребивалиште, односно седиште на територији аутономне покрајине.</p>
				<p>Ако је подносилац Захтева за одобравање права на подстицаје предузетник, привредно друштво или земљорадничка задруга поред документације из става 1. овог члана доставља и извод из Регистра привредних субјеката као и потврде Агенције за привредне регистре да:</p>
				<p>1) није регистровано да му је изречена правоснажна судска или управна мера забране обављања делатности;</p>
				<p>2) није регистровано да је осуђиван због привредног преступа;</p>
				<p>3) није регистрован поступак ликвидације или стечаја, нити је престао да постоји услед судске или одлуке другог органа са обавезујућом снагом;</p>
				<p>4) да је према подацима из финансијског извештаја разврстано у микро или мало правно лице, у складу са законом којим се уређује рачуноводство – за привредна друштва и земљорадничке задруге.</p>
				<p>Ако је подносилац Захтева за одобравање права на подстицаје земљорадничка задруга уз документацију из ст. 1. и 2. овог члана доставља и попуњен и оверен Образац 2 – Табела чланова задруге, који је одштампан уз овај правилник и чини његов саставни део.</p>
				<p>Ако подносилац Захтева за одобравање права на подстицаје не достави потребну документацију из става 1. тач. 4)–7) и става 2. овог члана, Управа по службеној дужности од надлежних органа прибавља податке о чињеницама о којима се води службена евиденција у складу са законом који уређује општи управни поступак.</p>
				<p class="clan">Члан 11.</p>
				<p>Управа врши административну обраду Захтева за одобравање права на подстицаје, провером података из захтева, документације приложене уз захтев као и службених евиденција.</p>
				<p>Захтев за одобравање права на подстицаје који није поднет од стране лица из члана 5. овог правилника, преурањен и неблаговремен захтев, захтев послат факсом или електронском поштом, захтев са документацијом која не гласи на подносиоца као и сваки наредни захтев истог подносиоца поднет у периоду трајања јавног позива, Управа одбацује без разматрања.</p>
				<p>Директор Управе решењем одобрава право на подстицаје, по редоследу подношења захтева, до утрошка средстава одређених јавним позивом.</p>
				<p>Ако су захтеви за одобравање права на подстицаје поднети истог дана и у исто време предност има захтев који је раније примљен у Управи.</p>
				<p>Решењем из става 3. овог члана одобрава се подносиоцу захтева да у року који не може бити дужи од 90 дана од пријема решења у потпуности реализује инвестицију из предрачуна и поднесе захтев за исплату подстицаја. </p>
				<p>Решењем о одобравању права на подстицаје утврђује се и максимални износ подстицаја који подносилац захтева може да оствари у складу са овим правилником.</p>
				<p class="clan">Члан 12.</p>
				<p>Ако у року за реализацију инвестиције добављач престане да постоји или му буде изречена забрана обављања делатности, лице коме је одобрено право на подстицаје може Управи поднети захтев за промену добављача, најкасније у року од 30 дана пре истека рока за реализацију инвестиције.</p>
				<p>Уз захтев за промену добављача лице коме је одобрено право на подстицаје доставља доказ о престанку рада, односно изрицању забране обављања делатности добављачу, као и документацију из члана 10. став 1. тач. 1) и 3) овог правилника, за другог добављача.</p>
				<p>Ако у року за реализацију инвестиције дође до поремећаја на тржишту услед којег добављач није у могућности да испоручи предмет инвестиције у складу са предрачуном, лице коме је одобрено право на подстицаје може Управи поднети захтев за промену предмета инвестиције најкасније у року од 30 дана пре истека рока за реализацију инвестиције.</p>
				<p>Уз захтев из става 3. овог члана, лице коме је одобрено право на подстицаје доставља изјаву добављача да услед поремећаја на тржишту није у могућности да испоручи предмет инвестиције у складу са предрачуном, као и документацију из члана 10. став 1. тач. 1) и 2), овог правилника, за други предмет инвестиције.</p>
				<p>Управа врши административну обраду захтева за промену добављача, односно захтева за промену предмета инвестиције, провером података из захтева, документације приложене уз захтев као и службених евиденција.</p>
				<p>Захтев за промену добављача, односно захтев за промену предмета инвестиције поднет од стране лица које не испуњава услове у складу са чланом 5. овог правилника, преурањен и неблаговремен захтев, захтев послат факсом или електронском поштом, захтев са документацијом која не гласи на подносиоца, Управа одбацује без разматрања.</p>
				<p>Директор Управе решењем одобрава промену добављача, односно промену предмета инвестиције.</p>
				<p>Решењем из става 7. овог члана не може се променити рок за реализацију инвестиције и максимални износ подстицаја који подносилац захтева може да остварити, а који су утврђени решењем из члана 11. става 3. овог правилника.</p>
				<p class="clan">Члан 13.</p>
				<p>После реализације инвестиције, у року одређеном решењем из члана 11. овог правилника, лице коме је одобрено право на подстицаје подноси Управи захтев за исплату подстицаја, на Обрасцу 3 – Захтев за исплату подстицаја за инвестиције у физичку имовину пољопривредног газдинства за набавку новог трактора у _______ години (у даљем тексту: Захтев за исплату подстицаја), који је одштампан уз овај правилник и чини његов саставни део.</p>
				<p class="clan">Члан 14.</p>
				<p>Уз Захтев за исплату подстицаја подносилац захтева доставља:</p>
				<p>1) рачун за набавку предметне инвестиције са серијским бројем предмета инвестиције;</p>
				<p>2) отпремницу за набавку предметне инвестиције;</p>
				<p>3) доказ о извршеном плаћању предметне инвестиције и то: потврду о преносу средстава или извод оверене од стране банке, а у случају када је физичко лице извршило готовинско плаћање или плаћање картицом може доставити само фискални исечак;</p>
				<p>4) гарантни лист за извршену набавку предметне инвестиције;</p>
				<p>5) јединствену царинску исправу и/или међународни товарни лист ако је подносилац захтева директно извршио увоз предмета инвестиције;</p>
				<p>6) оверену копију саобраћајне дозволе за предмет инвестиције.</p>
				<p class="clan">Члан 15.</p>
				<p>Управа врши административну обраду захтева за исплату подстицаја, провером података из захтева, документације приложене уз захтев, као и службених евиденција.</p>
				<p>Захтев за исплату подстицаја поднет од стране лица којем решењем није одобрено право на подстицаје, преурањен и неблаговремен захтев, захтев послат факсом или електронском поштом, захтев са документацијом која не гласи на лице којем је решењем одобрено право на подстицаје, као и захтев који се не односи на реализацију инвестиције по предрачуну одобреном решењем из члана 11. став 3. и члана 12. овог правилника, Управа одбацује без разматрања.</p>
				<p>Директор Управе решењем одлучује о праву на коришћење подстицаја и износ подстицаја и налаже исплату подстицаја на наменски рачун корисника уписан у Регистар.</p>
				<p class="clan">Члан 16.</p>
				<p>Корисник подстицаја наменски користи предмет подстицаја у року од пет година од дана исплате подстицаја, у складу са законом који уређује подстицаје у пољопривреди и руралном развоју.</p>
				<p class="clan">Члан 17.</p>
				<p>Уверења и потврде која се достављају уз Захтев за одобравање права на подстицаја не могу бити старија од 30 дана од дана подношења захтева.</p>
				<p>Сва документа која се достављају уз захтев морају да гласе на подносиоца захтева и прилажу се у оригиналу или овереној копији, ако овим правилником није прописано другачије.</p>
				<p>Документа на страном језику морају бити преведена на српски језик од стране овлашћеног судског преводиоца.</p>
				<p class="clan">Члан 18.</p>
				<p>Подстицаји се утврђују у процентуалном износу од вредности реализоване прихватљиве инвестиције умањене за износ средстава на име пореза на додату вредност, у складу са законом којим се уређују подстицаји у пољопривреди и руралном развоју, односно пoсeбним прописом којим се уређује расподела подстицаја у пољопривреди и руралном развоју.</p>
				<p>Ако је корисник подстицаја сам извршио увоз предмета инвестиције, вредност реализоване прихватљиве инвестиције из става 1. овог члана представља статистичка вредност робе у динарима утврђена у јединственој царинској исправи из члана 14. тачка 5) овог правилника.</p>
				<p>Процентуални износ подстицаја за подручја са отежаним условима рада у пољопривреди утврђује са према месту пребивалишта, односно седишта подносиоца захтева, у складу са посебним прописом који одређује подручја са отежаним условима рада у пољопривреди.</p>
				<p>Највиши укупни износ подстицаја који корисник подстицаја може да оствари у једној календарској години је 1.800.000 динара.</p>
				<p class="clan">Члан 19.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">Број 110-00-84/2017-09</p>
				<p class="potpis">У Београду, 24. марта 2017. године</p>
				<p class="potpis">Министар,</p>
				<p class="potpis"><span class="bold">Бранислав Недимовић,</span> с.р.</p>
				<p>&nbsp;</p>
				<p>&nbsp;</p>
				<p class="clan" style="text-align: right">Прилози</p>
				<p>
				<a class="auto-style1" href="http://www.pravno-informacioni-sistem.rs/SlGlasnikPortal/prilozi/o1.html&amp;doctype=reg&amp;abc=cba&amp;eli=true&amp;eliActId=427148&amp;regactid=427148" target="_blank">
				Образац 1 – Захтев за одобравање права на подстицаје за 
				инвестиције у физичку имовину пољопривредног газдинства за 
				набавку новог трактора у ____ години </a></p>
				<p>
				<a class="auto-style1" href="http://www.pravno-informacioni-sistem.rs/SlGlasnikPortal/prilozi/o2.html&amp;doctype=reg&amp;abc=cba&amp;eli=true&amp;eliActId=427148&amp;regactid=427148" target="_blank">
				Образац 2 - Табела чланова задруге</a></p>
				<p>
				<a class="auto-style1" href="http://www.pravno-informacioni-sistem.rs/SlGlasnikPortal/prilozi/o3.html&amp;doctype=reg&amp;abc=cba&amp;eli=true&amp;eliActId=427148&amp;regactid=427148" target="_blank">
				Образац 3 – Захтев за исплату подстицаја за инвестиције у 
				физичку имовину пољопривредног газдинства за набавку новог 
				трактора у ____ години</a></p>
				<p>
				<a class="auto-style1" href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=427148&amp;regactid=427148" target="_blank">
				Прилог - Изјава добављача</a></p>
	</div>


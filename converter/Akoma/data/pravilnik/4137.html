<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
 p.MsoNormal
	{margin-top:0cm;
	margin-right:0cm;
	margin-bottom:0.667rem;
	margin-left:0cm;
	line-height:107%;
	font-size:0.917rem;
	font-family:"Calibri",sans-serif;
	}
.auto-style1 {
	text-align: center;
}
</style>


<p class="redakcijskipreciscentekst">Редакцијски пречишћен текст</p>
<p>
&nbsp;</p>
<p>
&nbsp;</p>
<p>На основу члана 95. став 2, а у вези са чланом 134. тачка 
5. Закона о Војсци Србије („Службени гласник РС”, број 116/07), </p>
<p>Министар одбране доноси</p>
<p class="odluka-zakon">ПРАВИЛНИК</p>
<p class="odluka-zakon">о висини стипендије професионалном припаднику Војске Србије 
за време школовања у иностранству</p>
<p class="auto-style1">“Службени гласник РС“, бр. 101 од 4. децембра 2009, 47 од 
29. јуна 2011, 61 од 19. августа 2011, 102 од 22. новембра 2013, 24 од 17. марта 
2017, 55 од 16. јула 2018, 20 од 22. марта 2019.</p>
<p class="clan">Члан 1.</p>
<p>Овим правилником прописује се висина стипендије 
професионалном припаднику Војске Србије који је упућен на школовање у 
иностранство (у даљем тексту: стипендист). </p>
<p class="clan">Члан 2.</p>
<p>Школовање у иностранству, у смислу овог правилника, 
обухвата и усавршавање (специјализацију), обуку, курсеве, семинаре, стажирање и 
остале облике наставе и консултације, сагласно потврђеним међународним 
уговорима, односно плановима и програмима међународне сарадње, као и плановима 
Генералштаба Војске Србије, односно Министарства одбране. </p>
<p class="clan">Члан 3.</p>
<p>Акт о упућивању лица на школовање у иностранство обавезно 
садржи чин, звање, име, презиме и матични број лица које се упућује, стање у 
служби лица, назив државе и место у које се путује, назив школе и облик 
школовања на које се лице упућује, датум поласка на путовање и датум повратка с 
путовања, датум почетка и завршетка школовања, напомену о томе да ли су 
обезбеђени бесплатан смештај и/или исхрана, врсту превозног средства којим се 
путује, право лица на принадлежности у вези са школовањем, податке о томе ко 
сноси трошкове школовања, уговорне обавезе лица у вези са школовањем и у којој 
јединици ће се лице водити у кадровској евиденцији. </p>
<p class="v2-clan-1">Члан 4.</p>
<p class="v2-clan-left-1">За време школовања које траје дуже од пет дана, 
стипендисти припада стипендија од првог дана поласка на школовање, без обзира на 
то да ли је школовање у једном месту или више места, односно у једној земљи или 
више земаља, до дана повратка са школовања.</p>
<p class="v2-clan-left-1">За време школовања које траје до пет дана, стипендисти 
припада накнада трошкова за службено путовање по прописима о накнади путних и 
других трошкова за путовање у иностранство војних лица и цивилних лица на служби 
у Војсци Србије (у даљем тексту: прописи о накнади трошкова).</p>
<p><span class="hide-change">*Службени гласник РС, број 24/2017</span></p>
<p class="v2-clan-1">Члан 5.</p>
<p class="v2-clan-left-1">За време школовања у иностранству стипендисти припада, 
на име стипендије, дневни износ у висини од:</p>
<p class="v2-clan-left-1">1) 5 евра – ако је обезбеђена бесплатна исхрана;</p>
<p class="v2-clan-left-1">2) 15 евра – ако није обезбеђена бесплатна исхрана;</p>
<p class="v2-clan-left-1">3) 12 евра – ако је обезбеђен бесплатан доручак или 
вечера;</p>
<p class="v2-clan-left-1">4) 9 евра – ако је обезбеђен бесплатан ручак;</p>
<p class="v2-clan-left-1">5) 7 евра – ако су обезбеђена два бесплатна оброка.</p>
<p class="v2-clan-left-1">Стипендисти се стипендија увећава за износ стварно 
насталих трошкова за смештај (укључујући и доручак, ако се обавезно наплаћује уз 
смештај), изузев за смештај у хотелу прве категорије (пет звездица). Када је 
стипендисти обезбеђен бесплатан смештај, стипендија се не увећава.</p>
<p class="v2-clan-left-1">Уколико стипендисти није обезбеђен бесплатан превоз за 
одлазак и повратак са школовања, стипендија се увећава до висине стварно 
насталих трошкова одласка и повратка са школовања, у складу са врстом превоза 
одређеним у акту о упућивању на школовање.</p>
<p class="v2-clan-left-1">Уколико је програмом школовања у иностранству 
предвиђена промоција Републике Србије, стипендисти се може увећати стипендија до 
висине стварно насталих трошкова организације промоције који не могу бити виши 
од износа од пет дневница за службено путовање у земљи, односно у месту 
школовања.</p>
<p class="v2-clan-left-2"><span class="v2-clan-left-3">Изузетно од става 1. тачка 1) овог члана 
стипендисти који је на обуку у иностранство упућен са јединицом, односно 
установом Војске Србије или њеним делом у оквиру међународне сарадње, стипендија 
износи 15 евра.</span></p>
<p class="hide-change">*Службeни гласник РС, број 24/2017</p>
<p class="hide-change">**Службени гласник РС, број 20/2019</p>
<p class="clan">Члан 6.</p>
<p>На основу акта о упућивању на школовање стипендисти може да 
се исплати аконтација у висини процењених трошкова највише до висине 
четворомесечног износа стипендије,<span>&nbsp; </span>а ако школовање траје мање 
од четири месеца – за онолико дана колико школовање траје.
</p>
<p>Ако путовање не започне у року од три дана од датума који 
је наведен у акту о упућивању на школовање, стипендиста је дужан да исплаћену 
аконтацију врати наредног дана од истека тог рока.</p>
<p>У случају да организатор исплати одређену суму стипендисти, 
<span class="v2-clan-left-1">поред принадлежности садржаних у акту из члана 3. овог правилника,</span> неопходно је 
да стипендиста донесе потврду издату од стране организатора о исплаћеном износу 
и намени исплаћених средстава. </p>
<p class="hide-change">*Службeни гласник РС, број 47/2011</p>
<p class="clan">Члан 7.</p>
<p>По повратку са школовања у иностранству стипендиста 
саставља писмену изјаву у вези са школовањем у иностранству ради обрачуна 
трошкова и доставља је органу који исплаћује трошкове школовања, најкасније у 
року од седам дана од дана кад је путовање завршено. </p>
<p>Уз писмену изјаву прилажу се одговарајући докази о 
постојању и висини трошкова школовања (карте за превоз, рачун за смештај, рачун 
за путне исправе<span class="v2-clan-left-1">, рачун за трошкове настале у вези са промоцијом Републике 
Србије</span> и др.).</p>
<p>Уколико се за одређене трошкове који се наводе у изјави не 
доставе докази, трошкови се не могу признати.</p>
<p class="v2-clan-left-2">Ако је у документу о настанку трошкова који се прилаже 
исказан износ у националној валути, за обрачун и признавање издатака прилаже се 
уз документ и писмени доказ о курсу националне валуте у односу на евро. Ако се 
писмени доказ о курсу националне валуте не приложи уз документ о обрачуну путних 
трошкова, издаци по том документу се не признају.</p>
<p class="v2-clan-left-1">Ако се обрачуном из става 1. овог члана утврди да је 
исплаћена аконтација мања од обрачунатих трошкова, разлика до износа трошкова 
утврђених обрачуном, уз сагласност стипендисте, може се исплатити на текући 
рачун стипендисте у динарској противвредности по званичном продајном курсу 
Народне банке Србије.</p>
<p class="hide-change">*Службeни гласник РС, број 47/2011</p>
<p class="hide-change">**Службeни гласник РС, број 24/2017</p>
<p class="clan">Члан 8.</p>
<p>Стипендиста је дужан да, у року од 15 дана од почетка 
школовања, органу који му исплаћује стипендију достави писмену изјаву о исхрани 
и смештају за време школовања, према условима из члана 5. ст. 1. и 2. овог 
правилника.</p>
<p>О свакој промени у вези са исхраном, становањем и 
трошковима за време школовања у иностранству стипендиста доставља писмену изјаву 
органу из става 1. овог члана у року од 15 дана од дана настанка промене.</p>
<p>Изјаве из ст. 1. и 2. овог члана достављају се преко 
изасланства одбране или амбасаде Републике Србије. </p>
<p class="clan">Члан 9.</p>
<p>Ако је износ стипендије коју прима стипендиста упућен на 
школовање у иностранство по позиву и на терет међународне или стране 
организације мањи од износа који би му припадао по одредбама овог правилника, 
стипендисти не припада разлика. </p>
<p class="v2-clan-1">Члан 10.</p>
<p class="v2-clan-left-1">Стипендисти не припада стипендија за дане док борави у 
Републици Србији, као и када користи одсуство од школовања.</p>
<p class="v2-clan-left-1">Када користи одсуство од школовања, стипендисти се 
накнађују стварни трошкови превоза превозним средством које је одобрено, једино 
у случају када путује из земље школовања у Републику Србију и из Републике 
Србије у земљу школовања у случају семестралног распуста (годишњег одмора), 
службених потреба и смрти члана породице (супружника, детета, мајке, оца, брата 
или сестре).</p>
<p class="hide-change">*Службeни гласник РС, број 102/2013</p>
<p class="clan">Члан 11.</p>
<p>За лица којима је школовање у иностранству почело пре 
ступања на снагу овог правилника висина стипендије се утврђује према прописима 
који су важили до ступања на снагу овог правилника. </p>
<p class="clan">Члан 12.</p>
<p>Овај правилник, по добијању сагласности Владе, ступа на 
снагу осмог дана од дана објављивања у „Службеном гласнику Републике Србије”.</p>
<p class="potpis">Број 3377-24</p>
<p class="potpis">У Београду, 4. новембра 2009. године</p>
<p class="potpis">Министар одбране,</p>
<p class="potpis"><strong>Драган Шутановац</strong>, с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 15. став 2, члана 18. став 5. и члана 21. став 8. Закона о метрологији („Службени гласник РС”, број 30/10),</p>
	<p>Министар привреде доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК </p>
	<p class="naslov" style="margin-top: 0">o ареометрима</p>
	<p class="naslov" style="margin-top: 0"><span style="font-weight: 400">"Службени гласник РС", број 
	66 од 29. јуна 2014.</span></p>
	<p class="naslov" style="margin-top: 0">&nbsp;</p>
	<p class="bold">Предмет</p>
	<p class="clan">Члан 1.</p>
	<p>Овим правилником прописују се захтеви и означавање за ареометре, начин утврђивања испуњености тих захтева, методе мерења, као и начин и услови оверавања ареометара.</p>
	<p class="bold">Примена</p>
	<p class="clan">Члан 2.</p>
	<p>Овај правилник примењује се на ареометре сталне масе за одређивање густине течности на референтној температури, који се користе у промету роба и услуга. 
	</p>
	<p class="bold">Значење појединих израза</p>
	<p class="clan">Члан 3.</p>
	<p>Поједини изрази који се употребљавају у овом правилнику имају следеће значење:</p>
	<p>1) ареометар је стаклено мерило густине течности, са термометром или без термометра, сталне масе, цилиндричног облика, симетричан у односу на уздужну осу, који се користи за одређивање вредности густине течности на референтној температури; 
	</p>
	<p>2) грешка мерења је измерена вредност густине течности коју показује ареометар умањена за референтну вредност густине течности; 
	</p>
	<p>3) највећа дозвољена грешка мерења (у даљем тексту: НДГ) је екстремна вредност грешке мерења у односу на познату референтну вредност густине течности, прописана овим правилником;</p>
	<p>4) скала ареометра је скала која приказује измерену вредност густине испитиване течности;</p>
	<p>5) термометарска скала је скала термометра уграђеног у ареометар која приказује температуру испитиване течности;</p>
	<p>6) референтна температура је температура за коју је ареометар пројектован и израђен и за коју је градуисана скала ареометра, декларисана од стране произвођача.</p>
	<p>Други изрази који се употребљавају у овом правилнику, а нису дефинисани у ставу 1. овог члана имају значење дефинисано законом којим се уређује метрологија.</p>
	<p class="bold">Захтеви</p>
	<p class="clan">Члан 4.</p>
	<p>Референтна температура ареометара је 15 <span class="superscript">о</span>С или 20 
	<span class="superscript">о</span>С.</p>
	<p class="bold">Мерне јединице</p>
	<p class="clan">Члан 5. </p>
	<p>Вредност густине течности изражава се у јединицама kg∙m<span class="superscript">-3</span>, g∙cm<span class="superscript">-3 
	</span>или g∙ml<span class="superscript">-1</span>, a температура у степенима Целзијуса (<span class="superscript">о</span>С). 
	</p>
	<p class="clan">Члан 6.</p>
	<p>Ареометар се пројектује и израђује тако да његова грешка мерења није већа од вредности НДГ која износи један подељак скале.</p>
	<p class="clan">Члан 7.</p>
	<p>Ареометри су израђени од провидног и безбојног стакла које нема унутрашње напрезање, напрслине, мехуриће и друге недостатке који ометају правилно очитавање, и чији термички коефицијент запреминског ширења износи (25 ± 2) 10<span class="superscript">-6</span>
	<span class="superscript">о</span>С<span class="superscript">-1</span>. </p>
	<p>Саставни делови ареометра су:</p>
	<p>1) стаклено тело које је цилиндрично и чије је дно конусног или полулоптастог облика;</p>
	<p>2) врат, који је шупаљ и цилиндричан, и који је заливен за горњи део стакленог тела, са затвореним горњим крајем.</p>
	<p>Спољна површина ареометра је симетрична у односу на његову уздужну осу.</p>
	<p>Нормални попречни пресек стакленог тела и врата ареометра је кружни, с тим да је попречни пресек врата исти целом његовом дужином. 
	</p>
	<p>Стакло на прелазу стакленог тела ареометра у врат са спољашње стране је глатко и исте дебљине.</p>
	<p>Врат ареометра садржи скалу обележену на цилиндричном носачу, који је трајно фиксиран у унутрашњој страни врата мерила.</p>
	<p>У доњем делу стакленог тела фиксиран је материјал за отежавање. </p>
	<p>Ареометри могу имати уграђен стаклени термометар са скалом у степенима Целзијуса (<span class="superscript">о</span>С) који се састоји из следећих делова:</p>
	<p>1) резервоара термометарске течности;</p>
	<p>2) капиларне цеви (капиларе);</p>
	<p>3) термометарске течности;</p>
	<p>4) скале.</p>
	<p class="clan">Члан 8. </p>
	<p>Скала ареометра и термометарска скала су израђене од папира или млечног стакла, тако да су поделе и ознаке изражене бројевима на скалама јасне и прегледне. 
	</p>
	<p>Скала ареометра и термометарска скала су неодвојиво причвршћене за тело ареометра.</p>
	<p>На скали ареометра и на термометарској скали не налазе се споредне скале.</p>
	<p>Термометарска скала налази се испод скале ареометра, а њен горњи крај је удаљен најмање 15 mm од места где се тело ареометра сужава и прелази у врат ареометра. Најмања удаљеност доњег краја поделе термометарске скале од колена капиларе износи 3 mm.</p>
	<p>Термометарска скала налази се:</p>
	<p>1) у телу ареометра, испод скале ареометра који је намењен мерењу густине провидних течности;</p>
	<p>2) у врату ареометра, изнад скале ареометра који је намењен мерењу густине непровидних течности.</p>
	<p>Мерни опсег скале термометра износи од 0 <span class="superscript">о</span>С до + 40 
	<span class="superscript">о</span>С.</p>
	<p>Резервоар термометријске течности налази се у суженом и заобљеном доњем делу тела ареометра.</p>
	<p>Термометарска капилара има исти кружни попречни пресек целом дужином. Термометарска капилара израђена је тако да омогућава видљиво и равномерно кретање термометријске течности.</p>
	<p>На врху термометарске капиларе налази се експанзионо проширење које може да прими термометријску течност при прегревању до + 50 
	<span class="superscript">о</span>С.</p>
	<p class="clan">Члан 9.</p>
	<p>Најмањи подељак на скали ареометра има следеће вредности: 1х10<span class="superscript">n</span>; 2х10<span class="superscript">n</span><span class="subscript">
	</span>или 5х10<span class="superscript">n</span> јединица густине, </p>
	<p>где је: n= 0, +1 или -1, ако је подела у kg∙m<span class="superscript">-3</span>;</p>
	<p>n= -2, -3 или -4, ако је подела у g∙cm<span class="superscript">-3</span>или g∙ml<span class="superscript">-1</span>.</p>
	<p>Најмањи подељак на термометарској скали има следеће вредности: 0,1<span class="superscript">о</span>С; 0,2 
	<span class="superscript">о</span>С; 0,5 <span class="superscript">о</span>С или 1,0<span class="superscript"> о</span>С.</p>
	<p>Дужина подељка на термометарској скали износи:</p>
	<p>1) најмање 1 mm – за поделе на 0,5 <span class="superscript">о</span>С и 1 
	<span class="superscript">о</span>С;</p>
	<p>2) најмање 0,7 mm – за поделе на 0,1 <span class="superscript">о</span>С и 0,2 
	<span class="superscript">о</span>С.</p>
	<p class="clan">Члан 10.</p>
	<p>Подела и означавање бројевима на скали ареометра и термометарској скали је јасна, прегледна и неизбрисива. Црте поделе су црне боје и немају прекиде или друге видљиве грешке. Дебљина црта поделе није већа од 0,2 mm.</p>
	<p>Црте поделе на скали ареометра су у равнима које су нормалне на осу симетрије ареометра.</p>
	<p>Дужина подељка на скали ареометра износи од 0,8 mm до 3 mm. Дужина кратких црта на скали ареометра је најмање петина обима врата ареометра. Дужина средњих црта на скали ареометра је најмање трећина обима врата ареометра, а дужина дугачких црта на скали ареометра је најмање половина обима врата мерила.</p>
	<p>Свака пета црта од почетка мерног опсега скале ареометра је дужа црта. Између две узастопне дуже црте налазе се четири кратке црте. Само свака пета или десета црта поделе на скали ареометра означена је бројем.</p>
	<p>Почетак и крај мерног опсега скале ареометра су означени бројевима.</p>
	<p>Црте поделе на термометарској скали налазе се са обе стране капиларе термометра и њихова дужина износи најмање 1 mm.</p>
	<p class="clan">Члан 11.</p>
	<p>Крајња горња црта поделе означена бројем на скали ареометра је најмање 5 mm испод места где почиње равномерни пресек врата, а најмање 20 mm од врха врата. 
	</p>
	<p>Крајња доња црта поделе означена бројем на скали ареометра удаљена је најмање 3 mm од места на коме врат прелази у тело ареометра.</p>
	<p class="clan">Члан 12.</p>
	<p>Крајња доња црта поделе означена бројем на термометарској скали удаљена је најмање 3 mm од колена капиларе, а крајња горња црта поделе означена бројем на термометарској скали удаљена је најмање 15 mm од места на коме тело ареометра прелази у врат. 
	</p>
	<p class="clan">Члан 13.</p>
	<p>Ареометри уроњени у течности пливају вертикално и кад су уроњени до најмањег подељка скале.</p>
	<p>Највећи дозвољени угао одступања од вертикалног положаја, односно између врата и вертикалне осе мерила износи ± 1,5 
	<span class="superscript">о</span>.</p>
	<p class="clan">Члан 14.</p>
	<p>За отежавање ареометра користи се оловна сачма, или други материjaл у чврстом стању који се учвршћује у дну тела ареометра. Као везивно средство користи се восак или лак. Везивна средства се не топе на температурама нижим од 80 
	<span class="superscript">о</span>С. </p>
	<p>У телу и врату ареометра не налазе се остаци сачме или нека друга тела која ометају правилан рад.</p>
	<p class="clan">Члан 15.</p>
	<p>Ареометри су пројектовани и израђени за мерење густине одређеног типа течности, односно течности са дефинисаним површинским напоном.</p>
	<p>Мерни опсег ареометра или гарнитуре ареометара одређене су типом течности за чије су мерење густине намењени, а дате су у Табели 1.</p>
	<p>Табела 1</p>
	<table class="tabela-sa-borderom">
		<thead>
			<tr>
				<td>
				<p>Врста течности</p></td>
				<td>
				<p>Мерни опсег, у kg∙m<span class="superscript">-3</span></p>
				</td>
			</tr>
		</thead>
		<tbody>
			<tr>
				<td>
				<p>Минерална уља</p></td>
				<td>
				<p>од 610 до 1100</p></td>
			</tr>
			<tr>
				<td>
				<p>Етар</p></td>
				<td>
				<p>од 700 до 760</p></td>
			</tr>
			<tr>
				<td>
				<p>Алкохол</p></td>
				<td>
				<p>од 780 до 1000</p></td>
			</tr>
			<tr>
				<td>
				<p>Аминијак</p></td>
				<td>
				<p>од 880 до 1000</p></td>
			</tr>
			<tr>
				<td>
				<p>Пиво и сладовина</p></td>
				<td>
				<p>од 990 до 1100</p></td>
			</tr>
			<tr>
				<td>
				<p>Морска вода </p></td>
				<td>
				<p>од 1000 до 1040</p></td>
			</tr>
			<tr>
				<td>
				<p>Урин</p></td>
				<td>
				<p>од 1000 до 1060</p></td>
			</tr>
			<tr>
				<td>
				<p>Хлороводонична киселина</p></td>
				<td>
				<p>од 1000 до 1290</p></td>
			</tr>
			<tr>
				<td>
				<p>Раствор кухињске соли</p></td>
				<td>
				<p>од 1000 до 1210</p></td>
			</tr>
			<tr>
				<td>
				<p>Глицерин</p></td>
				<td>
				<p>од 1000 до 1260</p></td>
			</tr>
			<tr>
				<td>
				<p>Боје и штавила</p></td>
				<td>
				<p>од 1000 до 1270</p></td>
			</tr>
			<tr>
				<td>
				<p>Раствор калијум хидроксида</p></td>
				<td>
				<p>од 1000 до 1300</p></td>
			</tr>
			<tr>
				<td>
				<p>Раствор натријум хидроксида и раствор магнезијум хидросида</p>
				</td>
				<td>
				<p>од 1000 до 1350</p></td>
			</tr>
			<tr>
				<td>
				<p>Азотна киселина</p></td>
				<td>
				<p>од 1000 до 1520</p></td>
			</tr>
			<tr>
				<td>
				<p>Раствор шећера</p></td>
				<td>
				<p>од 1000 до 1550</p></td>
			</tr>
			<tr>
				<td>
				<p>Сумпорна киселина</p></td>
				<td>
				<p>од 1000 до 1850</p></td>
			</tr>
			<tr>
				<td>
				<p>Млеко</p></td>
				<td>
				<p>од 1010 до 1040</p></td>
			</tr>
			<tr>
				<td>
				<p>Шира</p></td>
				<td>
				<p>од 1000 до 1150</p></td>
			</tr>
		</tbody>
	</table>
	<p class="clan">Члан 16.</p>
	<p>Ареометри за провидне течности су пројектовани и израђени за очитавање вредности густине у нивоу течности.</p>
	<p>Ареометри за непровидне течности су пројектовани и израђени за очитавање вредности густине на горњој ивици мениска.</p>
	<p class="bold">Означавање</p>
	<p class="clan">Члан 17.</p>
	<p>Ареометар има следеће натписе и ознаке:</p>
	<p>1) назив мерила: ареометар;</p>
	<p>2) ознака мерне јединице: kg∙m<span class="superscript">-3 </span>, g∙cm<span class="superscript">-3</span>или g∙ml<span class="superscript">-1</span>;</p>
	<p>3) референтна температура: 15 <span class="superscript">о</span>С или 20 
	<span class="superscript">о</span>С;</p>
	<p>4) пословно име или знак, односно назив произвођача; </p>
	<p>5) производна ознака ареометра (тип, односно модел мерила); </p>
	<p>6) година производње и серијски број ареометра;</p>
	<p>7) ознака јединице температуре: <span class="superscript">о</span>С, на скали термометра за ареометре са термометром. 
	</p>
	<p>Натписи и ознаке из става 1. овог члана постављају се унутар ареометара, тако да буду видљиви, читљиви и неизбрисиви, односно да их није могуће уклонити без трајног оштећења ареометра. 
	</p>
	<p class="bold">Начин утврђивања испуњености захтева</p>
	<p class="clan">Члан 18.</p>
	<p>Прво оверавање ареометара обухвата:</p>
	<p>1) визуелни преглед ареометра;</p>
	<p>2) испитивање тачности скале ареометра.</p>
	<p>Ареометри се оверавају појединачно.</p>
	<p>Начини и услови оверавања ареометара дати су у Прилогу 1 – Оверавање ареометара, који је одштампан уз овај правилник и чини његов саставни део.</p>
	<p>Уколико се у поступку оверавања потврди усаглашеност ареометра са захтевима овог правилника, издаје се уверење о оверавању мерила, а ареометар се не жигоше.</p>
	<p class="clan">Члан 19.</p>
	<p>Ареометар подлеже првом оверавању у складу са законом којим се уређује метрологија и прописима донетим на основу тог закона.</p>
	<p class="bold">Завршне одредбе</p>
	<p class="clan">Члан 20.</p>
	<p>Даном ступања на снагу овог правилника престају да важе следећи прописи:</p>
	<p>1) Правилник о метролошким условима за ареометре сталне масе („Службени лист СФРЈ”, број 54/85);</p>
	<p>2) Правилник о метролошким условима за лактодензиметре („Службени лист СФРЈ”, бр. 50/86 и 31/87);</p>
	<p>3) Правилник о метролошким условима за уринометре („Службени лист СФРЈ”, број 5/85);</p>
	<p>4) Метролошко упутство за преглед ареометара („Гласник СЗМДМ”, број 2/85).</p>
	<p class="clan">Члан 21.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-52/2014-07</p>
	<p class="potpis" style="margin-top: 0">У Београду, 13. јуна 2014. године</p>
	<p class="potpis" style="margin-top: 0">Министар, </p>
	<p class="potpis" style="margin-top: 0"><span class="bold">Душан Вујовић, 
	</span>с.р.</p>
	<p class="potpis">&nbsp;</p>
	<p class="potpis">&nbsp;</p>
	<p class="potpis">ПРИЛОГ 1</p>
	<p class="bold">ОВЕРАВАЊЕ АРЕОМЕТАРА</p>
	<p class="clan">1. ОПШТЕ ОДРЕДБЕ</p>
	<p class="bold">1.1. Услови оверавања</p>
	<p>Ареометри се оверавају у следећим условима:</p>
	<p>1) температура околине одржава се у границама 15 
	<span class="superscript">o</span>C ± 5 <span class="superscript">o</span>C или 20 
	<span class="superscript">o</span>C ± 5 <span class="superscript">o</span>C, зависно од референтне температуре ареометра који се оверава са дозвољеним променама температуре у току мерења до ± 1 
	<span class="superscript">o</span>C; </p>
	<p>2) опрема за оверавање ареометара је у складу са захтевима из одељка 2. овог прилога;</p>
	<p>3) у радној просторији за оверавање ареометара налазe се:</p>
	<p>– лабораторијски сто, писаћи сто и столица за рад лица које врши оверавање;</p>
	<p>– ормани и полице за смештај ареометара и течности за оверавање, као и остала потребна опрема за оверавање ареометара;</p>
	<p>– дигестор за извлачење загађеног ваздуха (за рад са отровним испарљивим течностима);</p>
	<p>– мокри чвор.</p>
	<p class="bold">1.2. Следивост</p>
	<p>Еталонски ареометри и мерила која се користе у поступку оверавања ареометара еталонирају се ради обезбеђивања следивости до националних или међународних еталона.</p>
	<p class="clan">2. ОПРЕМА И МАТЕРИЈАЛ ЗА ОВЕРАВАЊЕ</p>
	<p>2.1. Опрема за оверавање ареометара састоји се од:</p>
	<p>1) гарнитуре еталонских ареометара;</p>
	<p>2) стаклених цилиндара;</p>
	<p>3) термостата или воденог купатила;</p>
	<p>4) лабораторијских термометара;</p>
	<p>5) лењира са нонијусом;</p>
	<p>6) апарата за испитивање унутрашњег напрезања у стаклу;</p>
	<p>7) мешалицe.</p>
	<p>2.1.1. Гарнитура еталонских ареометара има мерни опсег већи од мерног опсега овераваног ареометра.</p>
	<p>Најмања подела скале сваког еталонског ареометра је мања од одговарајуће поделе овераваног ареометра. 
	</p>
	<p>2.1.2. Стаклени цилиндри се пуне течношћу у којој се оверавају ареометри. Стаклени цилиндри су израђени од стакла без дефеката услед којих би могло настати кривљење слике при очитавању. Основица ових цилиндара је израђена тако да обезбеђује стабилност при раду. Димензије цилиндра за оверавање ареометара су различите, при чему су испуњени следећи услови:</p>
	<p>1) пречник стакленог цилиндра је најмање 10 mm дужи од пречника тела ареометра, ако се оверавају један по један, а ако се истовремено оверава више ареометара, растојање међу суседним ареометрима износи најмање 20 mm;</p>
	<p>2) висина стакленог цилиндра је толика да при слободном пливању ареометара у течности, њихово дно буде најмање 25 mm удаљено од унутрашњег дна цилиндра.</p>
	<p>2.1.3 Термостат – водено купатило има један суд од провидног стакла, дубину најмање 500 mm и обезбеђује константну температуру са дозвољеним одступањима ± 0,1°C у односу на жељену вредност.</p>
	<p>2.1.4 Лабораторијски термометри се користе за мерење температуре просторије као и течности у којој се врши преглед ареометара. Мерни опсег тих термометара износи од 0°C до +50°C, а најмањи подељак 0,1°C. 
	</p>
	<p>2.1.5 Лењир са нонијусом са најмањим подељком од 0,05 mm користи се за мерење линеарних димензија ареометара.</p>
	<p>2.1.6 Мешалице за течност израђене су од стакла или метала. За мешање киселих и базних раствора употребљавају се само стаклене мешалице. 
	</p>
	<p>Најпогоднији облик мешалице је штапић који је дужи од висине цилиндра за мерење и на једном крају кружно савијен у равни која је нормална на његов прави део.</p>
	<p>2.2. За преглед ареометара користе се течности са подешеном густином која одговара испитиваној црти поделе на скали ареометра.</p>
	<p>2.2.1. Течности за оверавање ареометара деле се на: </p>
	<p>1) нафтне смеше за мерни опсег од 650 kg∙m<span class="superscript">-3</span> до 860 kg∙m<span class="superscript">-3</span>;</p>
	<p>2) растворе воде и етилалкохола за мерни опсег од 870 kg∙m<span class="superscript">-3 
	</span>до 950 kg∙m<span class="superscript">-3</span>;</p>
	<p>3) растворе сумпорне киселине у алкохолу за мерни опсег од 960 kg∙m<span class="superscript">-3</span> до 1,010 kg∙m<span class="superscript">-3</span>;</p>
	<p>4) растворе сумпорне киселине у води за мерни опсег од 1,000 kg∙m<span class="superscript">-3</span> до 1,830 kg∙m<span class="superscript">-3</span><span class="subscript">.</span></p>
	<p class="clan">3. ПРИПРЕМА ЗА ОВЕРАВАЊЕ</p>
	<p>3.1. Пре него што се приступи оверавању ареометара, врше се следеће припремне радње:</p>
	<p>1) чишћење и сушење ареометара;</p>
	<p>2) чишћење стаклених цилиндара;</p>
	<p>3) припрема помоћне опреме за оверавање.</p>
	<p>3.1.1. Ареометри се пре уроњавања у течност за оверавање перу се 96 %-ним етилалкохолом. Када се ареометри оверавају у нафтним растворима, перу се бензином чија је густина мања од 730 kg∙m<span class="superscript">-3</span>. Затим се ареометри држе од 5 min до 10 min на ваздуху да би се осушили и примили температуру околине. Ако након овог времена остану капљице на ареометру, бришу се чистом ланеном крпом. При брисању избегава се дуго трљање да се не би појавио статички електрицитет. 
	</p>
	<p>Чисти и осушени ареометри не додирују се рукама, а при уроњавању у течност за оверавање узимају се за вршни део врата, који је изнад скале.</p>
	<p>3.1.2. Стаклени цилиндар у коме се оверава ареометар пере се пре сипања течности за оверавање хром-сумпорном киселином или концентрованом сумпорном киселином и испира са доста дестиловане воде и брише чистом ланеном крпом или папирном ватом.</p>
	<p>Чисти цилиндри, спремни за оверавање ареометара не додирују се рукама са унутрашње стране.</p>
	<p>Мешалице за течност су чисте и суве.</p>
	<p class="clan">4. НАЧИН ОВЕРАВАЊА</p>
	<p>Оверавањем се утврђује да ли ареометри испуњавају прописане захтеве.</p>
	<p>4.1. Визуелним прегледом се утврђује да ли облик, конструкција, натписи и ознаке на ареометру испуњавају захтеве из чл. 4. до 17. овог правилника.</p>
	<p>4.2. Проверавање тачности ареометарске скале обухвата упоређивање показивања испитиваног ареометра са показивањем одговарајућег ареометра – еталона истовременим потапањем у исту течност за оверавање.</p>
	<p>4.2.1 Пре него што се приступи оверавању, потребно је:</p>
	<p>1) припремити ареометре, цилиндре за оверавање, мешалицу и остали помоћни прибор као што је описано у тачки 3.1.1. и 3.1.2. овог прилога;</p>
	<p>2) претходно припремљене течности за оверавање пренети на место на коме се врши преглед;</p>
	<p>3) обезбедити да се температура течности у цилининдру не разликује од околне за више од 0,5 
	<span class="superscript">0</span>C;</p>
	<p>4) у записник о оверавању унети све податке о ареометру.</p>
	<p>4.2.2. У стаклени цилиндар пажљиво се сипа течност за оверавање, тако да се не формирају ваздушни мехурићи. Течност се затим, непосредно пре уроњавања мешалицом пажљиво промеша одозго надоле. При томе обухвата се цео стуб течности тако да се не унесу мехурићи ваздуха. За потпуно мешање течности довољно је 5 до 7 покрета мешалицом.</p>
	<p>4.2.3. У течност се најпре урони ареометар који се оверава, а затим ареометар – еталон. Уроњавање се врши полако до приближно 4 mm испод провераване црте поделе, затим се ареометар пусти да слободно плива. На тај начин се образује правилан мениск. Ако при уроњавању у течност ареометар остане непокретан, он се подиже за око 4 mm и поново урони. Ако су вретено ареометра и површина течности чисти, облик мениска остаје исти при осциловању ареометра око равнотежног положаја. Промењени облик мениска је знак да ареометар није добро очишћен или да површина течности није чиста. То долази до изражаја нарочито кад су у питању течности са већим површинским напоном.</p>
	<p>Ако ареометар тоне више него што треба, он се извлачи из течности и поново припрема за оверавање као што је описано у тачки 3.1.1. овог прилога, а затим опет урања у течност за оверавање.</p>
	<p>4.2.4. Ареометар уроњен у течност плива у њој вертикално, а да при том не додирује зидове суда или остале ареометре. Одступање ареометра од вертикалног положаја најбоље се уочава при проверавању најниже црте поделе на скали. 
	</p>
	<p>4.2.5. Показивање ареометра очитава се три минута после уроњавања у течност. За то време ареометри се пажљиво посматрају да се међусобно не додирују или да не додирују зидове суда.</p>
	<p>Скала ареометра – еталона очитава се увек у нивоу течности, без обзира на њихову намену.</p>
	<p>Кад се очитава по доњем крају мениска, тј. у нивоу течности (за провидне течности), поглед се усмерава испод нивоа течности, тако да се основа мениска види у облику елипсе. Затим се поглед постепено диже све док елипса не пређе у праву линију пројектовану на скали ареометра. Одступање од овога показује да ареометар није добро припремљен за оверавање или да површински слој течности није чист. У том случају ареометри се поново припремају као што је описано у тачки 3.1.1. овог прилога.</p>
	<p>4.2.6. Ако се при очитавању посматрана линија мениска поклапа са једном од црта подела на скали, записује се показивање које одговара тој црти. Кад се линија налази између две суседне црте поделе, видљиви део, изнад линије мениска, прорачуна се у десетим деловима најмање поделе. На скали на којој је најмање растојање мање од 1 mm, очитавање се процењује на једну четвртину подељка.</p>
	<p>Показивање на првој провераваној црти поделе се записује. Затим се ареометар полако извуче из течности и, ако је био у нафтној смеши, испира се у бензину, а ако је био у киселинској смеши, испира се у проточној води. Ареометри који се ваде из водено-алкохолних раствора концентрације изнад 70 % бришу се чистом крпом или папирном ватом, после чега се сматрају спремним за проверу следеће поделе скале.</p>
	<p>4.2.7. При вађењу овераваног ареометара из раствора, ареометар – еталон мора се подићи за приближно 5 cm да се не би поквасио део вретена изнад нивоа течности. Ако се оверавање наставља у истој течности, та течност се поново пажљиво промеша. При том се ареометар – еталон поново мало подигне и приљуби уз зидове цилиндра док се мешање течности изводи мешалицом уз супротну страну цилиндра.</p>
	<p>4.2.8. Понекад се, ради убрзавања оверавања, у цилиндар урањају, један за другим, више ареометара који се оверавају (не више од пет) и на крају ареометар - еталон. Оверавање се врши на исти начин као и при појединачном оверавању ареометара.</p>
	<p>4.2.9. Оверавањем се обухвата проверавање ареометра у најмање три тачке, равномерно распоређене дуж скале. Ареометар се очитава по три пута на свакој испитиваној тачки.</p>
	<p>У записник о оверавању ареометра уписује се средња вредност три очитавања за дату тачку као вредност густине.</p>
	<p>4.2.10. Спољашњим прегледом термометра уграђеног у ареометар утврђује се да ли су његова својства у складу са одредбама овог правилника.</p>
	<p>4.2.11. Резултати оверавања уносе се у записник. Добијени подаци коригују се у следећим случајевима:</p>
	<p>1) када се ареометар оверава у течности чији се површински напон разликује од напона течности за коју је скала ареометра градуисана, израчунава се корекција због капиларних појава;</p>
	<p>2) када се оверавање врши у раствору чија се температура разликује од референтне температуре, врши се температурна корекција.</p>
	<p>Корекција због капиларности (К) израчунава се према формули:</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/areometri_opt.jpeg&amp;doctype=reg&amp;abc=cba&amp;eli=true&amp;eliActId=419636&amp;regactid=419636" alt="areometri.tiff"></p>
	<p>где је: d – пречник вретена ареометра, у mm;</p>
	<p>m – маса ареометра, у kg;</p>
	<p>ρ – густина течности за оверавање, у kg∙m<span class="superscript">-3</span>;</p>
	<p>σ<span class="subscript">1</span> – површински напон течности за коју је ареометар намењен, у N∙m<span class="superscript">-1</span>; 
	</p>
	<p>σ<span class="subscript">2</span> – површински напон течности за оверавање, у N∙m<span class="superscript">-1</span>; 
	</p>
	<p><span class="italik">g </span>– гравитационо убрзање, у m/s<span class="superscript">-2</span>.</p>
	<p>4. 2.12. Температурна корекција (C) израчунава се према формули:</p>
	<p>C=0,000025∙R∙(t<span class="subscript">0</span>-t)</p>
	<p>где је: R – очитавање у нивоу хоризонталне површине течности, у kg∙m<span class="superscript">-3</span></p>
	<p>t<span class="subscript">0</span> – референтна температура, у °C;</p>
	<p>t – температура на којој се мери густина, у °C.</p>
	<p>4.2.13. Грешка овераваног ареометра представља разлику између кориговане вредности показивања тог ареометра и кориговане вредности показивања ареометра – еталона. Поред наведених корекција, показивање ареометра – еталона се коригује и за вредност корекције показивања дате у уверењу о еталонирању.</p>
	<p>4.2.14. НДГ показивања ареометара дате су у члану 6. овог правилника.</p>
	<p class="clan">5. ЗАПИСНИК О ОВЕРАВАЊУ АРЕОМЕТАРА</p>
	<p>Резултати оверавања уносе се у записник о оверавању ареометара који садржи нарочито:</p>
	<p>1) назив подносиоца захтева за оверавање;</p>
	<p>2) врсту ареометра, са термометром или без термометра;</p>
	<p>3) пословно име или знак, односно назив произвођача; </p>
	<p>4) ознаку мерне јединице: kg∙m<span class="superscript">-3 </span>, g∙cm<span class="superscript">-3</span>или g∙ml<span class="superscript">-1</span>;</p>
	<p>5) мерни опсег;</p>
	<p>6) вредност најмањег подељка;</p>
	<p>7) производну ознака ареометра (тип, односно модел мерила); </p>
	<p>8) годину производње и серијски број ареометра;</p>
	<p>9) референтну температура: 15 <span class="superscript">о</span>С или 20 
	<span class="superscript">о</span>С;</p>
	<p>10) течност у којој је вршено оверавање;</p>
	<p>11) резултат визуелног прегледа;</p>
	<p>12) кориговане резултате показивања густине овераваног ареометра у датим тачкама;</p>
	<p>13) кориговане резултате показивања густине ареометра – еталона у датим тачкама;</p>
	<p>14) грешку показивања ареометра;</p>
	<p>15) радну температуру течности за оверавање у току поступка оверавања мерила;</p>
	<p>16) податак о томе да ареометар задовољава – не задовољава захтеве прописане овим правилником;</p>
	<p>17) датум оверавања;</p>
	<p>18) име и потпис лица који је вршило оверавање.</p>


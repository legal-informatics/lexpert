


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 335. став 4. Закона о прекршајима („Службени гласник РС”, број 65/13), члана 17. став 4. и члана 24. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС),</p>
				<p>Министар правде и државне управе доноси</p>
				<p class="naslov">&nbsp;</p>
				<p class="naslov">ПРАВИЛНИК </p>
				<p class="naslov" style="margin-top: 0">о приступу подацима из јединственог регистра неплаћених новчаних казни и других новчаних износа</p>
				<p class="clan" style="margin-top: 0">"Службени гласник РС", број 13 од 5. фебруара 
				2014.</p>
				<p class="clan">&nbsp;</p>
				<p class="clan">Члан 1.</p>
				<p>Овим правилником ближе се прописује приступ подацима из јединственог регистра неплаћених новчаних казни и других новчаних износа.</p>
				<p class="clan">Члан 2. </p>
				<p>Под приступом подацима из јединственог регистра неплаћених новчаних казни и других новчаних износа (у даљем тексту: регистар новчаних казни), у смислу овог правилника, подразумева се одобравање корисничког налога.</p>
				<p>Кориснички налог се одобрава руковаоцу података који има овлашћења прописана чланом 326. Закона о прекршајима у циљу приступа регистру новчаних казни. </p>
				<p>Приступ подацима из регистра новчаних казни одобрава, у складу са Законом о прекршајима, министар надлежан за послове правосуђа. </p>
				<p class="clan">Члан 3.</p>
				<p>Кориснички налог садржи корисничко име и корисничку лозинку са упутством за коришћење.</p>
				<p class="clan">Члан 4.</p>
				<p>Руковалац података користи кориснички налог у циљу приступа регистру новчаних казни и не може саопштавати другим лицима податке из корисничког налога.</p>
				<p>Руковалац података остварује приступ регистру новчаних казни на основу корисничког налога у оквиру мреже надлежних судова или путем интернет везе.</p>
				<p class="clan">Члан 5.</p>
				<p>Овлашћено лице у органу управе које непосредно обавља послове из члана 336. Закона о прекршајима остварује приступ регистру новчаних казни:</p>
				<p>1) путем веб сервиса у заштићеном окружењу;</p>
				<p>2) путем интернет везе.</p>
				<p>Овлашћено лице у органу управе врши увид у регистар новчаних казни на основу уноса јединственог матичног броја грађана за физичка лица, односно броја путне исправе за странце, а за правна лица на основу уноса назива и пореско идентификационог броја (у даљем тексту: ПИБ). </p>
				<p>Податке добијене увидом у регистар новчаних казни овлашћено лице у органу управе може користити само у сврху прописану Законом о прекршајима. </p>
				<p class="clan">Члан 6.</p>
				<p>Увид у регистар новчаних казни могу путем интернет везе извршити физичка лица на основу уноса свог имена и презимена и јединственог матичног броја, односно странци на основу уноса броја путне исправе, а правна лица на основу уноса назива правног лица и његовог ПИБ. </p>
				<p>Лицу из става 1. овог члана које утврди да је уписано у регистар новчаних казни доступно је и обавештење о начину плаћања новчаних казни и других досуђених новчаних износа.</p>
				<p class="clan">Члан 7.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. марта 2014. године.</p>
				<p class="auto-style1">&nbsp;</p>
				<p class="auto-style1">Број 011-00-40/2014-05</p>
				<p class="auto-style1">У Београду, 31. јануара 2014. године </p>
				<p class="auto-style1">Министар,</p>
				<p class="auto-style1"><span class="bold">Никола Селаковић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 82. став 3. Закона о приватизацији („Службени гласник РС”, бр. 83/14, 46/15 и 112/15), </p>
				<p>Министар привреде доноси</p>
				<p>&nbsp;</p>
				<p class="odluka-zakon">ПРАВИЛНИK</p>
				<p class="naslov">о трошковима приватизације које сносе трећа лица пред министарством надлежним за послове привреде</p>
				<p class="auto-style1">"Службени гласник РС", број 20 од 3. марта 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником утврђује се висина и врста трошкова приватизације које сносе трећа лица, а које министарство надлежно за послове привреде (у даљем тексту: министарство) наплаћује у висини стварних трошкова.</p>
				<p>Трошкове из става 1. овог члана сносе трећа лица, односно субјекти приватизације, задруге и купци у поступку приватизације, као и друга правна и физичка лица која подносе захтеве министарству.</p>
				<p class="clan">Члан 2.</p>
				<p>Висина трошкова из члана 1. овог правилника, утврђује се зависно од врсте и износи:</p>
				<p>1) у поступку приватизације моделом продаје капитала за откуп продајне документације:</p>
				<p>(1) 100.000,00 РСД за микро и мала правна лица; </p>
				<p>(2) 150.000,00 РСД за средња правна лица; </p>
				<p>(3) 250.000,00 РСД за велика правна лица; </p>
				<p>2) у поступку продаје удела и акција у власништву Акционарског фонда методом јавног прикупљања понуда са јавним надметањем за откуп продајне документације:</p>
				<p>(1) за уделе/пакете акција у вредности до 1.000,00 РСД према последњем завршном рачуну, цена продајне документације је 1.000,00 РСД;</p>
				<p>(2) за уделе/пакете акција у вредности од 1.000,00 РСД до 10.000,00 РСД према последњем завршном рачуну, цена продајне документације је 3.000,00 РСД;</p>
				<p>(3) за уделе/пакете акција у вредности од 10.000,00 РСД до 100.000,00 РСД према последњем завршном рачуну, цена продајне документације је 10.000,00 РСД;</p>
				<p>(4) за уделе/пакете акција у вредности једнакој или већој од 100.000,00 РСД према последњем завршном рачуну, цена продајне документације је 20.000,00 РСД.</p>
				<p>3) у поступку приватизације моделом продаје имовине за откуп продајне документације:</p>
				<p>(1) 150.000,00 РСД за микро и мала правна лица; </p>
				<p>(2) 200.000,00 РСД за средња правна лица; </p>
				<p>(3) од 300.000,00 РСД до 1.200.000,00 РСД за велика правна лица;</p>
				<p>4) за прихватање Програма за продају имовине 40.000 РСД;</p>
				<p>5) у поступку преноса капитала без накнаде запосленима: </p>
				<p>(1) за пренос капитала у складу са одредбама закона којим се уређује приватизација: </p>
				<p>– 30.000,00 РСД за микро правна лица; </p>
				<p>– 40.000,00 РСД за мала правна лица; </p>
				<p>– 50.000,00 РСД за средња правна лица; </p>
				<p>– 70.000,00 РСД за велика правна лица; </p>
				<p>(2) за пренос капитала у складу са одредбама закона којим се уређује право на бесплатне акције и новчану накнаду: </p>
				<p>– 50.000,00 РСД за микро правна лица; </p>
				<p>– 100.000,00 РСД за мала правна лица; </p>
				<p>– 150.000,00 РСД за средња правна лица; </p>
				<p>– 250.000,00 РСД за велика правна лица; </p>
				<p>6) у поступку по захтеву за давање сагласности на одлуке предузећа која послују већинским друштвеним капиталом и задруга у складу са законом којим се уређује положај задруга 30.000,00 РСД;</p>
				<p>7) у поступку по захтевима за давање сагласности на одлуке из члана 11. Уредбе о поступку и начину реструктурирања субјекта („Службени гласник РС”, бр. 52/05, 96/08, 98/09, 44/13, 59/13 и 83/14) 30.000,00 РСД;</p>
				<p>8) у поступку по захтеву за давање сагласности на одлуке за које је привремени заступник капитала дужан да тражи сагласност у складу са актом којим се уређује поступање лица која обављају послове привременог заступника капитала у субјектима приватизације 15.000,00 РСД;</p>
				<p>9) у поступку контроле извршења уговорних обавеза:</p>
				<p>(1) по захтеву за давање сагласности за измену инвестиционе обавезе, за отуђење и оптерећење основних средстава или имовине, за проширење или промену делатности и у другим случајевима предвиђеним Уговором о продаји капитала, односно имовине или Уговором о стратешком партнерству: </p>
				<p>– 30.000,00 РСД за микро правна лица; </p>
				<p>– 40.000,00 РСД за мала правна лица; </p>
				<p>– 50.000,00 РСД за средња правна лица; </p>
				<p>– 70.000,00 РСД за велика правна лица; </p>
				<p>(2) по захтеву за уступање уговора:</p>
				<p>– 50.000,00 РСД;</p>
				<p>(3) по захтеву за давање сагласности за превремено плаћање купопродајне цене:</p>
				<p>– 30.000,00 РСД; </p>
				<p>10) у поступку по захтевима за издавање потврде:</p>
				<p>(1) 15.000,00 РСД за измирену купопродајну цену у целости по уговору о продаји капитала/имовине; </p>
				<p>(2) 7.000,00 РСД за измирену рату купопродајне цене по уговору о продаји капитала/имовине; </p>
				<p>(3) 5.000,00 РСД за статус привредног субјекта у поступку приватизације;</p>
				<p>11) у поступку по захтевима за издавање копије потврде 500,00 РСД:</p>
				<p>(1) о извршеном упису у евиденцију носилаца права;</p>
				<p>(2) о извршеном упису у евиденцију запослених и бивших запослених.</p>
				<p class="clan">Члан 3.</p>
				<p>Средства остварена наплатом трошкова у складу са овим правилником, уплаћују се у буџет Републике Србије преко прописаног уплатног рачуна јавног прихода.</p>
				<p class="clan">Члан 4.</p>
				<p>Даном ступања на снагу овог правилника престаје да важи Правилник о трошковима које сносе трећа лица пред Агенцијом за приватизацију („Службени гласник РС”, бр. 17/15 и 80/15).</p>
				<p class="clan">Члан 5.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">Број 110-00-37/2016-05</p>
				<p class="auto-style2">У Београду, 2. марта 2016. године</p>
				<p class="auto-style2">Министар, </p>
				<p class="auto-style2"><span class="bold">Жељко Сертић, </span>с.р. </p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<div class="redakcijskipreciscentekst" style="font-size:0.75rem">
		Редакцијски пречишћен текст</div>
	<p class="broj">&nbsp;</p>
	<p>&nbsp;</p>
	<p>На основу члана 237. тачка 3) и члана 265, а у вези са чланом 134. Закона о ваздушном саобраћају („Службени гласник РС”, бр. 73/10, 57/11 и 93/12), 
	</p>
	<p>Управни одбор Директората цивилног ваздухопловства Републике Србије доноси</p>
	<p>&nbsp;</p>
	<p class="odluka-zakon">ПРАВИЛНИК </p>
	<p class="odluka-zakon">о аеродромским накнадама</p>
	<p class="centar">"Службени гласник РС", бр. 71 од 9. августа 2013, 48 од 
	25. маја 2016, 96 од 27. октобра 2017.</p>
	<p class="bold">Предмет Правилника</p>
	<p class="clan">Члан 1.</p>
	<p>Овим правилником ближе се прописују услуге за које се плаћају накнаде оператеру аеродрома и основна мерила за обрачунавање аеродромских накнада на аеродромима уписаним у Регистар аеродрома Републике Србије отвореним за јавни авио-превоз, на којима је у претходној календарској години остварен промет од најмање пет милиона путника.</p>
	<p>Ако у претходној календарској години ни на једном аеродрому из става 1. овог члана није остварен промет од најмање пет милиона путника, овај правилник се примењује на аеродром са највећим прометом путника у претходној календарској години.</p>
	<p>Директорат цивилног ваздухопловства Републике Србије (у даљем тексту: Директорат) на својој интернет страници објављује аеродроме у Републици Србији на које се примењује овај правилник, односно једном годишње ажурира те податке.</p>
	<p>Овај правилник се не примењује на:</p>
	<p>(1) накнаде за пружање услуга у ваздушној пловидби (рутне и терминалне) које се обрачунавају и њихова висина одређује по мерилима која су предвиђена потврђеним међународним уговорима, односно које су утврђене годишњом трошковном базом на име извршавања регулаторних и надзорних послова, у складу са законом којим се уређује ваздушни саобраћај и прописом о мерилима за обрачун и одређивање висине накнада за пружање услуга у ваздушној пловидби којим се преузима Уредба Комисије (ЕЗ) број 1794/2006 од 6. децембра 2006. године која предвиђа заједничку шему наплате за услуге у ваздушној пловидби и Уредба Комисије (ЕЗ) број 1191/2010 од 16. децембра 2010. године којом се мења Уредба Комисије (ЕЗ) број 1794/2006 која предвиђа заједничку шему наплате за услуге у ваздушној пловидби;</p>
	<p>(2) накнаде <span class="v2-clan-left-1">које се наплаћују</span> за пружање услуга земаљског опслуживања које се пружају у складу с прописом о приступу тржишту услуга земаљског опслуживања на аеродромима којим се преузима Упутство Савета 96/67/ЕЗ од 15. октобра 1996. године о приступу тржишту услуга земаљског опслуживања на аеродромима Заједнице;</p>
	<p>(3) накнаду за финансирање помоћи лицима са инвалидитетом или лицима са смањеном покретљивошћу у авио-превозу, у складу са законом којим се уређују облигациони и основе својинско-правних односа у ваздушном саобраћају, у делу права лица са инвалидитетом и лица са смањеном покретљивошћу, којим се преузима Уредба Европског парламента и Савета (ЕЗ) број 1107/2006 од 5. јула 2006. године о правима лица са инвалидитетом и лица са смањеном покретљивошћу у авио-превозу.</p>
	<p class="hide-change">*Службени гласник РС, број 96/2017</p>
	<p class="bold">Преузимање прописа Европске уније</p>
	<p class="clan">Члан 2.</p>
	<p>Овај правилник је усклађен са Директивом 2009/12/ЕЗ Европског парламента и Савета од 11. марта 2009. године o аеродромским накнадама.</p>
	<p class="bold">Значење израза</p>
	<p class="clan">Члан 3.</p>
	<p>Поједини изрази у овом правилнику имају следеће значење:</p>
	<p>(1) <span class="italik">аеродром</span> је свако дефинисано подручје (укључујући све објекте, инсталације и опрему) на копну или на води или на фиксној, фиксној приобалној или плутајућој структури, које је у целини или делимично намењено за слетање, полетање или кретање ваздухоплова. Аеродром који се користи за јавни авио-превоз је површина на земљи која је посебно прилагођена за слетање, узлетање и маневрисање ваздухоплова, укључујући помоћне инсталације које могу да се при томе користе за потребе саобраћаја ваздухоплова и услуге у вези с њима, укључујући и инсталације које су неопходне за комерцијални авио-превоз; 
	</p>
	<p>(2) <span class="italik">аеродромска накнада</span> је накнада коју, у корист оператера аеродрома, плаћају корисници аеродрома за коришћење објеката, средстава, уређаја и услуга, које искључиво пружа оператер аеродрома и које се односе на слетање, полетање, системе осветљења, боравак паркираног ваздухоплова, као и опслуживање путника и робе;</p>
	<p>(3) <span class="italik">корисник аеродрома</span> je правно лице или предузетник који је одговоран за превоз путника и/или пртљага и/или поште и/или ствари ваздушним путем, од аеродрома или до аеродрома;</p>
	<p>(4) <span class="italik">систем аеродрома </span>је група аеродрома коју је као такву одредио 
	<span class="v2-clan-left-1">надлежан орган</span> и којим управља један оператер аеродрома;</p>
	<p class="v2-clan-left-1">(5) <span class="italik">оператер аеродрома </span>
	је свако правно или физичко лице које управља аеродромом и има сертификат, 
	дозволу за коришћење или сагласност за коришћење аеродрома. За потребе овог 
	правилника, израз „оператер аеродрома” значи тело које управља аеродромом;</p>
	<p>(6) <span class="italik">тело које управља аеродромом </span>је привредно друштво, друго правно лице или предузетник чији циљ је да, према националним прописима, пре свега руководи и управља инфраструктуром аеродрома и да усклађује и надзире делатности различитих оператера на аеродрому или систему аеродрома.</p>
	<p class="hide-change">*Службени гласник РС, број 96/2017</p>
	<p class="bold">Начело недискриминације</p>
	<p class="clan">Члан 4.</p>
	<p>Оператер аеродрома одређује висину аеродромских накнада на начин којим се неће дискриминисати поједини корисници аеродрома, у складу с важећим прописима.</p>
	<p>Овим се не искључује могућност прилагођавања аеродромских накнада у случајевима јавног и општег интереса, укључујући заштиту животне средине. 
	</p>
	<p>Критеријуми који се користе за таквa прилагођавања морају бити примерени, објективни и транспарентни.</p>
	<p class="bold">Систем аеродрома </p>
	<p class="clan">Члан 5.</p>
	<p>Оператер који управља системом аеродрома може да одреди заједнички и транспарентан систем обрачунавања аеродромских накнада који обухвата све аеродроме унутар система аеродрома.</p>
	<p class="bold">Заједнички системи обрачунавања аеродромских накнада</p>
	<p class="clan">Члан 6.</p>
	<p>Оператер више аеродрома који опслужују исти град или конурбацију може да 
	одреди заједнички и транспарентан систем обрачунавања аеродромских накнада, 
	под условом да сваки аеродром поштује захтеве транспарентности из члана 8. 
	овог правилника<span class="v2-clan-left-1">, о чему ће се пре примене 
	писаним путем обавестити Европска комисија.</span></p>
	<p class="hide-change"><em>Брисан је став ранији став 2. (види члан 3. 
	Правилника - 96/2017-42).</em></p>
	<p class="hide-change">*Службени гласник РС, број 96/2017</p>
	<p class="bold">Консултације и правнa заштита</p>
	<p class="v2-clan-1">Члан 7.</p>
	<p class="v2-clan-left-1">Оператер аеродрома одржава редовне консултације са 
	корисницима аеродрома, односно представницима или удружењима корисника 
	аеродрома у вези са:</p>
	<p class="v2-clan-left-1">1) применом система обрачунавања аеродромских 
	накнада;</p>
	<p class="v2-clan-left-1">2) висином аеродромских накнада;</p>
	<p class="v2-clan-left-1">3) квалитетом пружених услуга (према потреби).</p>
	<p class="v2-clan-left-1">Консултације из става 1. овог члана се одржавају 
	најмање једном годишње, осим ако током последњих консултација није другачије 
	договорено. Ако је закључен вишегодишњи споразум између оператера аеродрома 
	и корисника аеродрома, консултације се одржавају на начин предвиђен тим 
	споразумом. На захтев Директората, консултације се одржавају више пута 
	годишње, односно чешће него што је вишегодишњим споразумом из овог става 
	предвиђено.</p>
	<p class="v2-clan-left-1">О планираним изменама система обрачунавања 
	аеродромских накнада или висине тих накнада оператер аеродрома се претходно 
	консултује са корисницима аеродрома. Оператер аеродрома упућује кориснику 
	аеродрома предлог измене система обрачунавања, односно висине аеродромских 
	накнада, разлоге због којих се промене предлажу, укључујући и образложење 
	предложених измена, најкасније четири месеца пре њиховог ступања на снагу, 
	изузев у случају умањења аеродромских накнада, као и у случају изузетних 
	околности које се морају оправдати корисницима аеродрома.</p>
	<p class="v2-clan-left-1">Оператер аеродрома, пре доношења одлуке о 
	изменама, узима у обзир мишљење корисника аеродрома. Оператер аеродрома 
	уобичајено објављује одлуку о изменама или препоруку најкасније два месеца 
	пре њеног ступања на снагу. У случају да није постигнут договор о 
	предложеним изменама између оператера аеродрома и корисника аеродрома, 
	оператер аеродрома мора да образложи своју одлуку с обзиром на мишљење 
	корисника аеродрома.</p>
	<p class="v2-clan-left-1">Ако оператер аеродрома и корисници аеродрома не 
	постигну договор о предложеним изменама система или висине аеродромских 
	накнада, свака страна може да се обрати Директорату, који испитује 
	оправданост разлога за измену система и висине аеродромских накнада, врши 
	стручну анализу, доноси одлуку о измени система и висине аеродромских 
	накнада након консултација с оператером и корисницима и предузима друге мере 
	из своје надлежности одређене законом којим се уређује ваздушни саобраћај.</p>
	<p class="v2-clan-left-1">У случају из става 5. овог члана, одлука оператера 
	аеродрома о измени система, односно висине аеродромских накнада, неће 
	ступити на снагу све док Директорат, без одлагања, не испита и донесе одлуку 
	у тој правној ствари.</p>
	<p class="v2-clan-left-1">Страна која покреће поступак пред Директоратом 
	дужна је да детаљно образложи свој захтев за испитивање оправданости разлога 
	за измену система обрачунавања и/или висине аеродромских накнада. Чињенично 
	стање на коме заснива свој захтев страна је дужна да изнесе тачно, потпуно и 
	одређено.</p>
	<p class="v2-clan-left-1">Ако се не ради о чињеницама које су општепознате, 
	страна је дужна да за своје наводе предложи доказе и да их поднесе 
	Директорату, ако је могуће. Директорат може захтевати и подношење других 
	докумената које сматра неопходним за одлучивање о захтеву.</p>
	<p class="v2-clan-left-1">Ако је поднети захтев неуредан, односно није 
	разумљив или није потпун или има недостатке који Директорат спречавају да по 
	њему поступа, Директорат у року од осам дана од пријема захтева обавештава 
	подносиоца на који начин да уреди захтев и то у року који не може бити краћи 
	од осам дана. Ако захтев не буде уређен у наведеном року, Директорат доноси 
	решење којим се захтев одбацује.</p>
	<p class="v2-clan-left-1">Ако захтев не буде одбачен, Директорат спроводи 
	испитни поступак пружајући могућност и другој страни да се изјасни о 
	наводима из захтева и предложи одговарајуће доказе.</p>
	<p class="v2-clan-left-1">Пре доношења одлуке о измени система обрачунавања 
	и/или висине аеродромских накнада Директорат, између осталог, разматра:</p>
	<p class="v2-clan-left-1">1) оправданост разлога за измену система 
	обрачунавања и/или висине накнада;</p>
	<p class="v2-clan-left-1">2) утицај измене система обрачунавања и/или висине 
	накнада на квалитет и обим услуге;</p>
	<p class="v2-clan-left-1">3) да ли се изменом система обрачунавања и/или 
	висине накнада нарушава принцип недискриминације корисника аеродрома;</p>
	<p class="v2-clan-left-1">4) однос трошкова пружања услуге, висине накнаде 
	за њено пружање и процењене цене по јединици услуге;</p>
	<p class="v2-clan-left-1">5) постојање евентуалних изузетних околности;</p>
	<p class="v2-clan-left-1">6) утицај измене система обрачунавања и/или висине 
	накнада на развој ваздушног саобраћаја.</p>
	<p class="v2-clan-left-1">Приликом доношења одлуке о измени система 
	обрачунавања и висине аеродромских накнада, узимају се у обзир, ако је 
	применљиво, принципи садржани у <span class="italik">ICAO</span> Документу 
	9562 (<span class="italik">Аirport Economic Manuel</span>) и
	<span class="italik">ICAO</span> Документу 9082 (<span class="italik">ICAO`s 
	Policies on Charges for Airports and ANS</span>).</p>
	<p class="v2-clan-left-1">Ако Директорат није у могућности да донесе финалну 
	одлуку о овој правној ствари у року који је предложио оператер аеродрома, 
	најкасније месец дана од датума пријема захтева, може да донесе привремену 
	одлуку која остаје на снази све до доношења финалне одлуке.</p>
	<p class="v2-clan-left-1">Финална одлука о измени система, односно висине 
	аеродромских накнада доноси се без одлагања, а најкасније четири месеца од 
	датума подношења захтева за посредовањем, са могућношћу да се тај рок 
	продужи за још два месеца у ванредним и оправданим околностима, а ступа на 
	снагу 60 дана од датума објављивања.</p>
	<p class="hide-change">*Службени гласник РС, број 96/2017</p>
	<p class="bold">Транспарентност</p>
	<p class="clan">Члан 8.</p>
	<p>Најкасније седам дана пре редовних консултација из члана 7. став 1. овог правилника, оператер аеродрома сваком кориснику аеродрома, представнику корисника аеродрома или удружења корисника аеродрома, доставља информације о свим елементима на основу којих се утврђује систем обрачуна или висина свих аеродромских накнада.</p>
	<p>Информације из става 1. овог члана укључују:</p>
	<p>(1) списак различитих услуга и расположиве инфраструктуре за које се кориснику аеродрома обрачунава аеродромска накнада;</p>
	<p>(2) методологију која се користи при одређивању аеродромских накнада;</p>
	<p>(3) укупну структуру трошкова који се односе на ангажована средства и објекте, као и пружене услуге за које су обрачунате аеродромске накнаде;</p>
	<p>(4) приходе из различитих (других) накнада и укупне трошкове услуга на које се односе ти приходи;</p>
	<p>(5) финансирање објеката, средстава и услуга на које се односе аеродромске накнаде од стране државне управе; 
	</p>
	<p>(6) краткорочне и средњорочне прогнозе оператера аеродрома које се односе на висину аеродромских накнада, повећање саобраћаја и инвестиције;</p>
	<p>(7) ефективну искоришћеност инфраструктуре и опреме на аеродрому у одређеном периоду; и</p>
	<p>(8) предвиђени утицај сваког значајног улагања на капацитет аеродрома.</p>
	<p>Најкасније 14 дана пре редовних консултација из члана 7. став 1. овог правилника, корисници аеродрома достављају оператеру аеродрома податке који се односе на: 
	</p>
	<p>(1) краткорочну и средњорочну прогнозу саобраћаја на том аеродрому;</p>
	<p>(2) краткорочну и средњорочну прогнозу састава своје флоте и планирану искоришћеност флоте на том аеродрому;</p>
	<p>(3) планиране краткорочне и средњорочне развојне пројекте на том аеродрому; и</p>
	<p>(4) друге захтеве и потребе на том аеродрому.</p>
	<p>Информације из ст. 2. и 3 овог члана сматрају се пословном тајном и не достављају се трећим лицима, без писане сагласности власника тих података.</p>
	<p>Ако се акцијама оператера аеродрома тргује на берзи, примењују се прописи који се односе на трговање акцијама.</p>
	<p class="bold">Нова инфраструктура</p>
	<p class="clan">Члан 9.</p>
	<p>Пре доношења коначне одлуке о планираном увођењу нове инфраструктуре, оператер аеродрома се консултује са корисницима аеродрома.</p>
	<p class="bold">Ниво квалитета</p>
	<p class="clan">Члан 10.</p>
	<p>Да би обезбедио несметано и ефикасно обављање делатности, оператер аеродрома договара са удружењем корисника аеродрома, као и представницима корисника аеродрома ниво квалитета услуга које тај аеродром пружа и, зависно од постигнутог договора, закључује споразум о квалитету услуга које се пружају на аеродрому. Преговори о квалитету услуга могу да буду део консултација из члана 7. став 1. овог правилника.</p>
	<p>Споразум о квалитету услуга заснива се на примењеном систему обрачунавања аеродромских накнада, висини аеродромских накнада, како би договорен ниво квалитета услуга које тај аеродром пружа био у складу са примењеним системом обрачунавања аеродромских накнада и висином аеродромских накнада. 
	</p>
	<p class="bold">Разликовање услуга</p>
	<p class="clan">Члан 11.</p>
	<p>Oператер аеродрома, у циљу пружања услуга прилагођених корисницима аеродрома, што укључује и могућност издвајања дела или целог путничког или робног терминала за потребе само једног корисника аеродрома, може да измени ниво квалитета и обим појединих услуга. 
	</p>
	<p>Због разлике у нивоу квалитета и обиму услуга из разлога наведених у ставу 1. овог члана, оператер аеродрома може, због различитих трошкова, да донесе одлуку о различитој висини аеродромских накнада засновану на различитом нивоу квалитета или обиму ових услуга или на другим објективним и транспарентним критеријумима, не кршећи тиме начело недискриминације из члана 4. овог правилника.</p>
	<p>Сваком кориснику аеродрома који намерава да користи, за своје потребе, прилагођене услуге или цели или делове путничког или робног терминала, оператер аеродрома омогућава приступ тим услугама, терминалу или деловима терминала.</p>
	<p>Ако више корисника аеродрома жели да користи, само за своје потребе, посебно прилагођене услуге и/или наменски терминал или део терминала, а што није могуће због ограничења капацитета, оператер аеродрома одлучује о приоритетима на основу релевантних, објективних, транспарентних и недискриминаторних критеријума. Пре примене одлуке о приоритетима и примењеним критеријумима из става 4. овог члана оператер аеродрома прибавља сагласност Директората.</p>
	<p class="bold">Независни надзорни орган</p>
	<p class="clan">Члан 12. </p>
	<p>Директорат, у складу са својим надзорним овлашћењима одређеним законом којим се уређује ваздушни саобраћај, стара се о правилном спровођењу поступка из члана 7. овог правилника на одговарајући, непристрастан, недикриминаторан и транспарентан начин. 
	</p>
	<p>У складу са преузетим међународним обавезама, Европска комисија се обавештава о надзорним овлашћењима и надлежностима Директората из става 1. овог члана, а на захтев Европске комисије, Директорат подноси јој извештај о извршеним надзорима из става 1. овог члана. 
	</p>
	<p>Одредба члана 12. овог правилника не дира у права оператера и корисника аеродрома која произлазе из прописа о заштити конкуренције на тржишту Републике Србије.</p>
	<p class="bold">Ступање на снагу</p>
	<p class="clan">Члан 13.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="margin-top: 0">Број 1/0-01-0002/2013-0008</p>
	<p class="potpis" style="margin-top: 0">У Београду, 25. јула 2013. године</p>
	<p class="potpis" style="margin-top: 0"><span class="bold">Управни одбор</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Милутин Мркоњић, 
	</span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 47. став 1. тачка 10) Закона о ревизији („Службени гласник РС”, брoj 62/13), члана 13. став 1. тачка 10) и члана 17. став 1. тачка 7) Статута Коморе овлашћених ревизора,</p>
	<p>Скупштина Коморе овлашћених ревизора, на петнаестој седници одржаној 20. новембра 2013. године, доноси 
	</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК 
	</p>
	<p class="naslov" style="margin-top: 0">о износу надокнада Коморе овлашћених ревизора</p>
	<p class="naslov" style="margin-top: 0"><span style="font-weight: 400">
	"Службени гласник РС", број 3 од 15. јануара 2014.</span></p>
	<p class="naslov" style="margin-top: 0">&nbsp;</p>
	<p class="bold">I. Основне одредбе</p>
	<p class="clan">Члан 1.</p>
	<p>Овим правилником утврђују се надокнаде које наплаћује Комора овлашћених ревизора (у даљем тексту: Комора), као и начин и рокови наплате.</p>
	<p>Износи изражени у ЕУР у овом правилнику плаћају се у динарској противвредности по званичном средњем курсу Народне банке Србије који важи на дан уплате.</p>
	<p class="bold">II. Надокнаде за континуирану професионалну едукацију и предавања</p>
	<p class="clan">Члан 2.</p>
	<p>Комора наплаћује надокнаду за похађање континуиране професионалне едукације за овлашћене ревизоре и овлашћене интерне ревизоре у износу од 50 ЕУР за један дан обуке.</p>
	<p>У случајевима када Комора организује обуку на којој је предавач из иностранства, надокнада се може увећати сразмерно повећаним трошковима за предавача.</p>
	<p>Комора наплаћује надокнаде за предавања које организује у циљу припреме полагања испита у износу 30 ЕУР за један дан.</p>
	<p>Надокнада из ст. 1. и 3. овог члана плаћа се на текући рачун Коморе једнократно пре почетка обуке, или предавања.</p>
	<p class="bold">III. Надокнаде за полагање испита за стицање професионалних звања</p>
	<p class="clan">Члан 3.</p>
	<p>Комора наплаћује надокнаду за полагање испита за стицање професионалног звања овлашћени ревизор и овлашћени интерни ревизор у износу од 100 ЕУР по једном пријављеном испиту.</p>
	<p>Надокнада за полагање испита из става 1. овог члана плаћа се пре подношења пријаве полагања испита на текући рачун Коморе.</p>
	<p>Надокнада за обраду иницијалног захтева за полагање испита за стицање професионалних звања у ревизији износи 50 ЕУР.</p>
	<p>Надокнада за разматрање захтева за ослобађање од полагања испита износи 100 ЕУР по предмету.</p>
	<p>Надокнада за разматрање приговора кандидата износи 20 ЕУР по приговору. У случају да се установи да је приговор основан, износ накнада се враћа уплатиоцу.</p>
	<p>Надокнаде из ст. 3, 4. и 5. овог члана плаћају се пре подношења захтева на текући рачун Коморе.</p>
	<p class="bold">IV. Надокнаде за упис у регистре и издавање извода</p>
	<p class="clan">Члан 4.</p>
	<p>Надокнада за упис у регистре које води Комора износи: за друштва за ревизију, односно самосталног ревизора 500 ЕУР, а за физичка лица 100 ЕУР и плаћа се једнократно пo упису у регистар. 
	</p>
	<p>Надокнада за издавање оверених извода или потврда из регистара Коморе, износи 10 ЕУР и плаћа се приликом подношења захтева за издавање извода или потврда из регистра.</p>
	<p class="bold">V. Остале надокнаде</p>
	<p class="clan">Члан 5.</p>
	<p>Надокнада за издавање сертификата о стицању професионалних звања у ревизији износи 100 ЕУР.</p>
	<p>Надокнада за нострификацију професионалног звања овлашћени ревизор стеченог у иностранству износи 1000 ЕУР а надокнада за нострификацију професионалног звања овлашћени интерни ревизор стеченог у иностранству износи 500 ЕУР.</p>
	<p>Надокнада из става 1. плаћа се приликом подношења захтева за издавање сертификата а надокнада из става 2. плаћа се приликом подношења захтева за нострификацију професионалног звања стеченог у иностранству.</p>
	<p class="clan">Члан 6.</p>
	<p>У износима надокнада по овом правилнику није урачунат ПДВ на основу члана 9. став 1. Закона о порезу на додату вредност („Службени гласник РС”, бр. 84/04, 86/04, 61/05, 61/07, 92/12 и 108/13).</p>
	<p class="bold">VI. Завршне одредбе</p>
	<p class="clan">Члан 7.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>Пре објављивања овог правилника у смислу става 1. овог члана, Комора је дужна да прибави сагласност министарства надлежног за послове финансија (у даљем тексту: Министарство) на овај правилник у складу са Законом.</p>
	<p>Сагласност Министарства из става 2. овог члана прилаже се уз овај правилник и чини његов саставни део.</p>
	<p>Након објављивања овог правилника у „Службеном гласнику Републике Србије”, исти се објављује и на интернет страници Коморе.</p>
	<p>&nbsp;</p>
	<p class="potpis" style="margin-top: 0">Број 64/13</p>
	<p class="potpis" style="margin-top: 0">У Београду, 20. новембра 2013. године</p>
	<p class="potpis" style="margin-top: 0"><span class="bold">Скупштина Коморе овлашћених ревизора</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Петар Грубор,</span> с.р.</p>


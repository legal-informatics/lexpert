


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 55. став 2. Закона о безбедности хране („Службени гласник РС”, број 41/09), </p>
				<p>Министар пољопривреде, шумарства и водопривреде доноси</p>
				<p class="odluka-zakon">ПРАВИЛНИК</p>
				<p class="odluka-zakon">о квалитету шећера намењеног за људску употребу</p>
				<p class="centar">"Службени гласник РС", број 88 од 29. 
				септембра 2017.</p>
				<p class="clan">Члан 1.</p>
				<p>Овим правилником ближе се прописују услови у погледу квалитета шећера намењеног за људску употребу (у даљем тексту: производи), и то за: класификацију, категоризацију и назив производа; физичка, физичко-хемијска, хемијска и сензорска својства, као и састав производа; методе испитивања квалитета производа; паковање и декларисање производа и додатне захтеве за означавање производа.</p>
				<p class="clan">Члан 2.</p>
				<p>Производи, као и услови у погледу квалитета, и то за: класификацију, категоризацију и назив производа; физичка, физичко-хемијска, хемијска и сензорска својства, као и састав производа дати су у Прилогу 1 – Називи, дефиниције и општи захтеви квалитета производа (у даљем тексту: Прилог 1), који је одштампан уз овај правилник и чини његов саставни део.</p>
				<p class="clan">Члан 3.</p>
				<p>Субјект у пословању храном пре почетка производње доноси произвођачку спецификацију, у складу са законом којим се уређује безбедност хране.</p>
				<p>Произвођачка спецификација из става 1. овог члана нарочито садржи: </p>
				<p>1) назив производа и његово трговачко име, ако га производ има;</p>
				<p>2) кратак опис технолошког поступка производње;</p>
				<p>3) податке о основној сировини и додатим састојцима;</p>
				<p>4) основне захтеве квалитета производа (физичка, хемијска и сензорска својства);</p>
				<p>5) податке из декларације у складу са овим прописом и прописом којим се уређује декларисање, означавање и рекламирање хране; </p>
				<p>6) датум доношења и евиденцијски број произвођачке спецификације.</p>
				<p>Произвођачка спецификација из става 1. овог члана доноси се и за шећер у праху, шећер у коцки, кандис шећер, смеђи шећер и за друге сродне производе чији су основ производи из Прилога 1.</p>
				<p class="clan">Члан 4.</p>
				<p>У производњи производа могу се користити адитиви у складу са прописом којим се уређује употреба адитива у храни. </p>
				<p class="clan">Члан 5.</p>
				<p>Производи који се стављају у промет, декларисани су и означени у складу са овим правилником и прописом којим се уређује декларисање, означавање и рекламирање хране.</p>
				<p>Поред података који су утврђени у складу са прописом којим се уређује декларисање, означавање и рекламирање хране, декларација садржи и следеће податке:</p>
				<p>1) садржај суве материје и инвертног шећера при декларисању раствора шећера, раствора инвертног шећера, као и сирупа инвертног шећера;</p>
				<p>2) речи: „кристализован/а/о” ако раствор сирупа и инвертног шећера садржи кристале;</p>
				<p>3) називе производа из Прилога 1, осим када производи из тач. 7. и 8. Прилога 1 садрже више од 5% фруктозе на садржај сувe материје, било да се стављају на тржиште под својим називом или као састојак друге хране, и означавају се као „глукозно-фруктозни сируп” или „фруктозно-глукозни сируп” и „сушени глукозно-фруктозни сируп” или „сушени фруктозно-глукозни сируп”, у зависности да ли садрже већи удео глукозе или фруктозе.</p>
				<p>При декларисању упакованих производа из Прилога 1 чија је нето количина мања од 20 g није обавезно њено навођење.</p>
				<p>Упаковани производ из става 3. овог члана је сваки појединачни производ који је, као такав, намењен крајњем потрошачу и објектима јавне исхране, а који се састоји од производа из Прилога 1 и амбалаже у коју је стављен пре него што је понуђен за продају, било да га амбалажа у потпуности или само делимично затвара, али тако да садржај не може бити промењен без отварања или промене амбалаже.</p>
				<p class="clan">Члан 6.</p>
				<p>Усаглашеност производа са захтевима квалитета прописаним овим правилником утврђује се методама које су дате у Прилогу 2 – Списак метода испитивања квалитета производа (у даљем тексту: Прилог 2), који је одштампан уз овај правилник и чини његов саставни део, као и са другим међународно признатим методама. </p>
				<p class="clan">Члан 7.</p>
				<p>Даном почетка примене овог правилника престају да важе Правилник о квалитету шећера („Службени лист СФРЈ”, број 7/92 и „Службени лист СЦГ”, бр. 56/03 – др. правилник и 4/04 – др. правилник) и одредбе Правилника о квалитету скроба и производа од скроба за прехрамбене сврхе („Службени лист СРЈ”, број 33/95 и „Службени лист СЦГ”, бр. 56/03 – др. правилник и 4/04 – др. правилник) које се односе на течну глукозу (декстроза) и скробне шећере, декстрозу-монохидрат, анхидровану декстрозу.</p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. новембра 2017. године.</p>
				<p class="potpis">Број 110-00-18/2017-09</p>
				<p class="potpis">У Београду, 15. септембра 2017. године</p>
				<p class="potpis">Министар, </p>
				<p class="potpis"><span class="bold">Бранислав Недимовић, </span>с.р.</p>
				<p>&nbsp;</p>
				<p class="clan" style="text-align: right">Прилози</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=423972&amp;regactid=423972" target="_blank">Прилог 1 - Називи, дефиниције и општи захтеви квалитета производа

				</a>


</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=423972&amp;regactid=423972" target="_blank">Прилог 2 - Списак метода испитивања квалитета производа
				</a>


</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 44. став 1. Закона о посредовању у решавању спорова („Службени гласник РС”, број 55/14), 
	</p>
	<p>Министар правде доноси</p>
	<p>&nbsp;</p>
	<p class="odluka-zakon">ПРАВИЛНИК </p>
	<p class="naslov">о Програму основне обуке посредника </p>
	<p class="naslov"><span style="font-weight: 400">"Службени гласник РС", број 
	146 од 30. децембра 2014.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником утврђује се Програм основне обуке посредника.</p>
	<p class="clan">Члан 2.</p>
	<p>Програм основне обуке посредника спроводи се у пет радних дана. </p>
	<p>У току једног радног дана обука траје пет часова од по 45 минута.</p>
	<p class="clan">Члан 3.</p>
	<p>Први дан основне обуке обухвата пет општих тема:</p>
	<p>1) алтернативно решавање спорова – појам и врсте (један час);</p>
	<p>2) појам посредовања и историјски развој (један час);</p>
	<p>3) упоредноправна решења и одредбе Закона о посредовању у решавању спорова (један час);</p>
	<p>4) основна начела посредовања и карактеристике поступка (један час);</p>
	<p>5) етичка питања у посредовању – конфликти интереса и начело поверљивости (један час).</p>
	<p class="clan">Члан 4.</p>
	<p>Други дан основне обуке обухвата четири теме, и то: </p>
	<p>1) појам посредника – ко може да буде посредник – услови, склоности и вештине за бављење овим послом (један час);</p>
	<p>2) начин утврђивања подобности случајева за посредовање и упућивање на посредовање (један час);</p>
	<p>3) припрема посредовања – утврђивање услова за почетак посредовања (један час);</p>
	<p>4) поступак посредовања (два часа):</p>
	<p>(1) започињање посредовања (отварање и представљање),</p>
	<p>(2) истраживање (идентификација проблема и интереса),</p>
	<p>(3) преговарање (развијање процеса преговарања, изналажења могућих решења), 
	</p>
	<p>(4) окончање поступка (споразум или обустава).</p>
	<p class="clan">Члан 5.</p>
	<p>Трећи и четврти дан основне обуке обухватају упознавање са вештинама и техникама вођења поступка посредовања. 
	</p>
	<p>Трећи и четврти дан основне обуке састоје се из теоријског излагања и обављања практичне вежбе.</p>
	<p class="clan">Члан 6.</p>
	<p>Трећи дан основне обуке обухвата:</p>
	<p>1) уводно излагање посредника (представљање странама и обавештавање о поступку);</p>
	<p>2) договор о правилима поступка и понашања;</p>
	<p>3) узимање уводне изјаве страна у поступку, начин слушања уводних изјава и подстицање страна да их саопште;</p>
	<p>4) начин успостављања односа поверења и сарадње са странама у заједничким и одвојеним разговорима;</p>
	<p>5) вештина слушања;</p>
	<p>6) вештина постављања питања; </p>
	<p>7) вештина прикупљања информација.</p>
	<p class="clan">Члан 7.</p>
	<p>Четврти дан основне обуке обухвата упознавање са вештинама посредовања, и то: 
	</p>
	<p>1) вештина идентификовања проблема страна, њихових побуда и интереса;</p>
	<p>2) вештина идентификовања тачке конфликта;</p>
	<p>3) вештина идентификовања разлога за прекид комуникације;</p>
	<p>4) вештина идентификовања јаких позиција и слабости обе стране;</p>
	<p>5) вештина преговарања;</p>
	<p>6) вештина изналажења опција за споразум;</p>
	<p>7) вештина изналажења предлога за споразум, а да се при том не наметне решење;</p>
	<p>8) вештина формулисања споразума.</p>
	<p class="clan">Члан 8.</p>
	<p>Пети дан основне обуке обухвата спровођење практичних вежби.</p>
	<p>Практичне вежбе садрже вежбу полазника обуке у својству посредника и у својству странке у поступку.</p>
	<p>Пети дан основне обуке завршава се оцењивањем полазника.</p>
	<p class="clan">Члан 9.</p>
	<p>Даном ступања на снагу овог правилника престаје да важи Правилник о програму обуке за посредника („Службени гласник РС”, број 44/05).</p>
	<p class="clan">Члан 10.</p>
	<p>Оваj правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-173/2014-05</p>
	<p class="potpis" style="margin-top: 0">У Београду, 29. децембра 2014. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Никола Селаковић,</span> с.р.</p>


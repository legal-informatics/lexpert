


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 40. став 8. Закона о радном времену посаде возила у друмском превозу и тахографима („Службени гласник РС”, брoj 96/15), </p>
				<p>Управни одбор Агенције за безбедност саобраћаја доноси</p>
				<p class="odluka-zakon">ПРАВИЛНИК</p>
				<p class="naslov">о семинару унапређења знања за техничара у радионици за тахографе</p>
				<p class="auto-style1">"Службени гласник РС", број 17 од 6. 
				марта 2017.</p>
				<p class="clan">Члан 1.</p>
				<p>Овим правилником се прописује начин организовања и спровођења семинара унапређења знања за техничара у радионици за тахографе (у даљем тексту: семинар) и садржина програма семинара.</p>
				<p class="bold">Начин организовања семинара</p>
				<p class="clan">Члан 2.</p>
				<p>Агенција за безбедност саобраћаја (у даљем тексту: Агенција) одређује термине за одржавање семинара.</p>
				<p>Агенција објављује на својој Интернет страници обавештење о термину и месту одржавања и наставном плану семинара најкасније 45 дана пре одржавања семинара.</p>
				<p>Обавештење о датуму, времену и месту одржавања и о кандидатима и предавачима на семинару Агенција објављује на својој Интернет страници најкасније осам дана пре одржавања семинара.</p>
				<p class="clan">Члан 3.</p>
				<p>Техничар који жели да присуствује семинару подноси Агенцији Пријаву за похађање семинара унапређења знања за техничара у радионици за тахографе (у даљем тексту: Пријава) чији је садржај и изглед дат у Обрасцу&nbsp;1, који је одштампан уз овај правилник и чини његов саставни део. </p>
				<p>Техничар подноси Пријаву најкасније 15 дана пре планираног термина семинара.</p>
				<p>Уз Пријаву техничар прилаже доказ о уплати прописане цене услуга присуства семинару унапређења знања за техничара у радионици за тахографе.</p>
				<p class="bold">Начин спровођења семинара</p>
				<p class="clan">Члан 4.</p>
				<p>Агенција најмање једанпут годишње организује једнодневни семинар.</p>
				<p>Семинар мора имати најмање шест наставних часова.</p>
				<p>Наставни час семинара траје 45 минута.</p>
				<p>Сматраће се да је техничар присуствовао семинару уколико присуствује у пуном обиму програма семинара.</p>
				<p>Уколико техничар не присуствује семинару у пуном обиму програма семинара сматраће се да није присуствовао семинару. </p>
				<p>Техничару који из оправданих разлога (болест и сл.) не присуствује семинару уплата прописане цене услуга присуства семинару унапређења знања за техничара у радионици за тахографе ће важити за следећи семинар за који се пријави.</p>
				<p>Присуство техничара на семинарима бележи и оверава овлашћено лице Агенције у лиценци техничара.</p>
				<p class="clan">Члан 5.</p>
				<p>Директор Агенције одређује руководиоца семинара.</p>
				<p>Руководилац семинара је дужан да директору Агенције у року од седам дана поднесе извештај о спроведеном семинару. Извештај о спроведеном семинару садржи најмање следеће податке: датум, место и време одржавања семинара, наставни план семинара и тематске области обухваћене семинаром, име и презиме предавача на семинару, име и презиме и број лиценце присутних техничара.</p>
				<p class="clan">Члан 6.</p>
				<p>Агенција може да ангажује предавача за извођење тематске области из програма семинара.</p>
				<p>Предавач за извођење наставе из тематске области законски основи мора да испуњава следеће услове:</p>
				<p>1. најмање високу стручну спрему,</p>
				<p>2. најмање три године радног искуства у области тахографа.</p>
				<p>Предавач за извођење наставе из тематске области уређаји мора да има потврду издату од произвођача уређаја да је квалификован за извођење обуке, за уређај за који изводи наставу.</p>
				<p>Предавач за извођење наставе из тематске области послови радионице мора да испуњава следеће услове:</p>
				<p>1. најмање пет година радног искуства на пословима прегледа тахографа,</p>
				<p>2. да му није било онемогућено обављање послова у вези са тахографима од стране надлежног државног органа услед непрописног или несавесног обављања послова.</p>
				<p>Предавач мора да покаже способност извођења наставе.</p>
				<p>Предавач најкасније 30 дана пре планираног термина семинара доставља Агенцији материјал за извођење тематске области на који је потребно да Агенција да сагласност.</p>
				<p class="bold">Садржина програма семинара</p>
				<p class="clan">Члан 7.</p>
				<p>Семинар се спроводи према програму семинара и наставном плану семинара.</p>
				<p>Садржина програма семинара, по тематским областима, по потреби обухвата:</p>
				<p>1. законски основи: </p>
				<p>(1) национални прописи којима је уређена област тахографа и граничника брзине,</p>
				<p>(2) међународни прописи којима је уређена област тахографа и граничника брзине,</p>
				<p>(3) прописи и стандарди који могу да утичу на област пословања радионице за тахографе;</p>
				<p>2. уређаји: </p>
				<p>(1) конструкционе и функционалне карактеристике генерација тахографа, односно делова тахографа, </p>
				<p>(2) начин коришћења тахографа са аспекта техничара у радионици за тахографе,</p>
				<p>(3) актуелне промене у техничко технолошком развоју тахографа и њихов утицај на послове радионице,</p>
				<p>(4) актуелне промене у техничко технолошком развоју мерне опреме помоћу које се обављају послови радионице;</p>
				<p>3. послови радионице:</p>
				<p>(1) начин вршења послова радионице,</p>
				<p>(2) актуелни проблеми при обављању послова радионице,</p>
				<p>(3) неправилности при обављању послова радионице.</p>
				<p>Агенција утврђује наставни план сваког појединачног семинара, којим разрађује програм семинара из става 3. овог члана. Наставни часови могу бити организовани у облику предавања, односно практичног рада.</p>
				<p>Семинар се по једном наставном плану може спроводити у више термина, односно на више места.</p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">Број 221-110-00-00002/2017-01</p>
				<p class="potpis">У Београду, 27. фебруара 2017. године</p>
				<p class="potpis">Председник Управног одбора,</p>
				<p class="potpis"><span class="bold">Милан Ракић, </span>с.р.</p>
				<p class="auto-style1">
				<img height="1080" src="http://www.pravno-informacioni-sistem.rs/SlGlasnikPortal/slike/img3.jpg&amp;doctype=reg&amp;abc=cba&amp;eli=true&amp;eliActId=421961&amp;regactid=421961" width="831"></p>
	</div>


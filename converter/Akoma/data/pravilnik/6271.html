


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>&nbsp;</p>
	<p>На основу члана 18. став 2. Закона о железници („Службени гласник РС”, број 45/13),</p>
	<p>Министар саобраћаја доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о садржини и форми Изјаве о мрежи</p>
	<p class="naslov" style="margin-top: 0"><span style="font-weight: 400">
	"Службени гласник РС", број 97 од 6. новембра 2013.</span></p>
	<p class="naslov">&nbsp;</p>
	<p class="bold">Предмет правилника</p>
	<p class="clan">Члан 1.</p>
	<p>Овим правилником утврђује се садржина и форма Изјаве о мрежи. </p>
	<p class="bold">Садржина Изјаве о мрежи</p>
	<p class="clan">Члан 2.</p>
	<p>Изјава о мрежи садржи следеће делове:</p>
	<p>1) опште одредбе;</p>
	<p>2) услове за приступ и коришћење железничке инфраструктуре;</p>
	<p>3) преглед саобраћајно-техничких особина железничке инфраструктуре која је на располагању и ограничења у употреби; 
	</p>
	<p>4) принципе, приоритете и критеријуме за доделу капацитета инфраструктуре;</p>
	<p>5) врсте услуга; </p>
	<p>6) принципе наплате накнада и цена услуга, као и висине накнада са начином њиховог прорачуна.</p>
	<p class="bold">Опште одредбе</p>
	<p class="clan">Члан 3.</p>
	<p>Опште одредбе садрже:</p>
	<p>1) увод, који обухвата:</p>
	<p>(1) основне податке о управљачу инфраструктуре,</p>
	<p>(2) организациону шему управљача инфраструктуре,</p>
	<p>(3) контакт информације;</p>
	<p>2) циљ Изјаве о мрежи;</p>
	<p>3) правни оквир, који обухвата:</p>
	<p>(1) прописе Републике Србије,</p>
	<p>(2) потврђене међународне прописе,</p>
	<p>(3) акте управљача инфраструктуре;</p>
	<p>4) правни статус, и то:</p>
	<p>(1) опште одредбе;</p>
	<p>(2) одговорност;</p>
	<p>(3) поступак приговора;</p>
	<p>5) структуру Изјаве о мрежи;</p>
	<p>6) ступање на снагу и измене и допуне Изјаве о мрежи:</p>
	<p>(1) период важења Изјаве о мрежи,</p>
	<p>(2) процес ажурирања;</p>
	<p>7) објављивање, дистрибуцију и доступност Изјаве о мрежи;</p>
	<p>8) контакт информације;</p>
	<p>9) железничке теретне коридоре;</p>
	<p>10) сарадњу са другим Управљачима инфраструктуре, као што је нпр. сарадња у оквиру међународног удружења RailNetEurope преко њених система, програма и инструмената;</p>
	<p>11) значење термина и скраћеница.</p>
	<p class="bold">Услови за приступ и коришћење железничке инфраструктуре </p>
	<p class="clan">Члан 4.</p>
	<p>Део Изјаве о мрежи који се односи на услове приступа и коришћење железничке инфраструктуре садржи:</p>
	<p>1) увод;</p>
	<p>2) опште услове приступа, који обухватају информације о:</p>
	<p>(1) условима за подношење захтева за доделу трасе воза,</p>
	<p>(2) кругу лица којима је дозвољено пружање услуга железничког превоза,</p>
	<p>(3) лиценци за превоз,</p>
	<p>(4) сертификату о безбедности,</p>
	<p>(5) покрићу за грађанску одговорност (осигурање);</p>
	<p>3) подношење захтева за доделу трасе воза;</p>
	<p>4) опште услове пословања, који обухватају:</p>
	<p>(1) оквирни споразум,</p>
	<p>(2) уговор о коришћењу железничке инфраструктуре;</p>
	<p>5) оперативна правила рада;</p>
	<p>6) транспорт нарочитих пошиљки;</p>
	<p>7) транспорт опасног терета;</p>
	<p>8) поступак пријема железничких возила;</p>
	<p>9) поступак пријема особља железничког превозника.</p>
	<p class="bold">Преглед саобраћајно-техничких особина железничке инфраструктуре која је на располагању и ограничења у употреби</p>
	<p class="clan">Члан 5.</p>
	<p>Део Изјаве о мрежи који се односи на преглед саобраћајно-техничких особина железничке инфраструктуре која је на располагању и ограничења у употреби садржи:</p>
	<p>1) увод;</p>
	<p>2) величину железничке мреже, која обухвата:</p>
	<p>(1) везу мреже пруге са суседним управљачима инфраструктуре,</p>
	<p>(2) остале информације;</p>
	<p>3) опис железничке мреже, који обухвата:</p>
	<p>(1) географске податке:</p>
	<p>– врсте пруга;</p>
	<p>– ширину колосека;</p>
	<p>– називе железничких станица и чворова,</p>
	<p>(2) карактеристике железничке инфраструктуре, које обухватају:</p>
	<p>– слободни профил;</p>
	<p>– дозвољену масу по осовини и дозвољену масу по дужном метру;</p>
	<p>– меродавни нагиб и меродавни отпор пруга;</p>
	<p>– брзине;</p>
	<p>– максималну дужину воза;</p>
	<p>– систем напајања,</p>
	<p>(3) системе и опрему за управљање (регулисање) саобраћајем и комуникационе системе, и то: 
	</p>
	<p>– системе сигнализације;</p>
	<p>– системе за управљање саобраћајем;</p>
	<p>– комуникационе системе;</p>
	<p>– системе аутоматског управљања саобраћајем – АТС системе,</p>
	<p>4) ограничења у саобраћају, и то:</p>
	<p>(1) посебну инфраструктуру,</p>
	<p>(2) ограничења у погледу животне средине,</p>
	<p>(3) опасан терет,</p>
	<p>(4) ограничења у погледу тунела,</p>
	<p>(5) ограничења у погледу мостова;</p>
	<p>5) расположивост железничке инфраструктуре;</p>
	<p>6) станице, укрснице и стајалишта за пријем и отпрему путника;</p>
	<p>7) теретне терминале;</p>
	<p>8) службене објекте – објекти за пружање услуга, и то:</p>
	<p>(1) станице за формирање теретних возова,</p>
	<p>(2) колосеке за смештај (гарирање) железничких возила,</p>
	<p>(3) објекте за одржавање железничких возила,</p>
	<p>(4) објекте за снабдевање горивом,</p>
	<p>(5) техничка постројења,</p>
	<p>(6) остале објекте;</p>
	<p>9) развојне пројекте у железничкој инфраструктури.</p>
	<p class="bold">Принципи, приоритети и критеријуми за доделу капацитета инфраструктуре</p>
	<p class="clan">Члан 6.</p>
	<p>Део Изјаве о мрежи који се односи на принципе, приоритете и критеријуме за доделу капацитета инфраструктуре садржи:</p>
	<p>1) увод;</p>
	<p>2) опис поступака доделе капацитета инфраструктуре;</p>
	<p>3) динамику подношења захтева за доделу капацитета, и то:</p>
	<p>(1) динамику подношења захтева током важења реда вожње,</p>
	<p>(2) динамику подношења захтева за доделу трасе воза ван поступка израде реда вожње (ad hoc захтев);</p>
	<p>4) поступак доделе капацитета (траса воза), и то:</p>
	<p>(1) процес координације,</p>
	<p>(2) поступак решавања спорова,</p>
	<p>(3) загушену инфраструктуру, и то: </p>
	<p>– дефиницију;</p>
	<p>– приоритетне критеријуме;</p>
	<p>– поступак,</p>
	<p>(4) утицај оквирних споразума;</p>
	<p>5) доделу капацитета инфраструктуре за одржавање укључујући и поступак доделе;</p>
	<p>6) правила отказивања у случају некоришћења додељене трасе воза;</p>
	<p>7) транспорт нарочитих пошиљки и опасног терета;</p>
	<p>8) посебне мере које се примењују у случају поремећаја саобраћаја, и то:</p>
	<p>(1) принципе,</p>
	<p>(2) оперативна правила,</p>
	<p>(3) проблеме који се могу предвидети,</p>
	<p>(4) проблеме који се не могу предвидети;</p>
	<p>9) доделу капацитета за службене објекте, односно сервисна постројења.</p>
	<p class="bold">Врсте услуга</p>
	<p class="clan">Члан 7.</p>
	<p>Део Изјаве о мрежи који се односи на врсте услуга садржи:</p>
	<p>1) увод;</p>
	<p>2) минимални пакет услуга;</p>
	<p>3) приступ пругом до службених објеката, односно сервисних постројења и њихово коришћење, и то:</p>
	<p>(1) приступ до службених објеката, односно сервисних постројења, </p>
	<p>(2) коришћење опреме за снабдевање електричном енергијом за вучу,</p>
	<p>(3) постројења за снабдевање горивом,</p>
	<p>(4) путничке станице, станичне зграде и друге објекте,</p>
	<p>(3) теретне терминале,</p>
	<p>(4) ранжирне станице,</p>
	<p>(5) објекте за формирање возова,</p>
	<p>(6) колосеке за гарирање,</p>
	<p>(7) објекти за одржавање и друга техничка постројења;</p>
	<p>4) додатне услуге, и то:</p>
	<p>(1) снабдевање струјом за вучу возова,</p>
	<p>(2) снабдевање горивом,</p>
	<p>(3) предгревање путничких возова, снабдевање водом и др.,</p>
	<p>(4) маневрисање и друге услуге,</p>
	<p>(5) услуге за транспорт и нарочитих пошиљки и опасног терета,</p>
	<p>(6) остале додатне услуге;</p>
	<p>5) пратеће услуге, и то:</p>
	<p>(1) приступ телекомуникационој мрежи,</p>
	<p>(2) пружање додатних информација,</p>
	<p>(3) технички преглед возних средстава,</p>
	<p>(4) остале пратеће услуге.</p>
	<p>Изузетно од става 1. овог члана за услуге које не пружа непосредно управљач инфраструктуре, исти обезбеђује у Изјави о мрежи информације о даваоцима услуга.</p>
	<p class="bold">Принципи наплате накнада и цена услуга, као и висине накнада са начином њиховог прорачуна</p>
	<p class="clan">Члан 8.</p>
	<p>Део Изјаве о мрежи који се односи на принципе наплате накнада и цена услуга, као и висине накнада са начином њиховог прорачуна садржи:</p>
	<p>1) принципe наплате, и то:</p>
	<p>(1) накнаде за минимални пакет услуга,</p>
	<p>(2) накнаде за приступ пругом до службених објеката, односно сервисних постројења,</p>
	<p>(3) накнаде за коришћење службених објеката, односно сервисних постројења,</p>
	<p>(4) накнаде за додатне услуге,</p>
	<p>(5) накнаде за пратеће услуге;</p>
	<p>2) систем наплате;</p>
	<p>3) тарифни систем, за:</p>
	<p>(1) минимални пакет услуга,</p>
	<p>(2) приступ пругом до службених објеката, односно сервисних постројења и њихово коришћење,</p>
	<p>(3) додатне услуге,</p>
	<p>(4) пратеће услуге;</p>
	<p>4) шему ефикасности;</p>
	<p>5) измене накнада за коришћење инфраструктуре;</p>
	<p>6) попусте;</p>
	<p>7) начин плаћања.</p>
	<p>Изузетно од става 1. овог члана за накнаде и цене услуга које не пружа непосредно управљач инфраструктуре, исти обезбеђује у Изјави о мрежи информације о даваоцима накнада и цена услуга.</p>
	<p class="bold">Остале информације</p>
	<p class="clan">Члан 9.</p>
	<p>Изјава о мрежи може садржати и друге податке који су по оцени управљача инфраструктуре од значаја за заинтересоване стране.</p>
	<p class="bold">Форма Изјаве о мрежи</p>
	<p class="clan">Члан 10.</p>
	<p>Изјава о мрежи може бити у штампаној и електронској форми на српском и енглеском језику.</p>
	<p class="bold">Ступање на снагу</p>
	<p class="clan">Члан 11.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-108/2013-01</p>
	<p class="potpis" style="margin-top: 0">У Београду, 31. октобра 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Александар Антић, 
	</span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	a{
	color:green
}
	.auto-style1 {
		font-weight: bold;
		text-indent: 0;
		margin-left: 4.8000012000003rem;
	}
	.auto-style5 {
		text-indent: 0;
		margin-left: 4.8000012000003rem;
		margin-top: 0.750000187500047rem;
	}
	.auto-style7 {
		text-indent: 0;
		margin-left: 4.8000012000003rem;
	}
	</style>


	<p class="broj">&nbsp;</p>
	<p>На основу члана 120. став 7. Закона о ванредним ситуацијама („Службени гласник РС”, бр. 111/09, 92/11 и 93/12), 
	</p>
	<p>Министар унутрашњих послова доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о обучавању, наставним плановима и програмима и нормативима наставних средстава и опреме за обучавање припадника цивилне заштите</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 8 од 25. јануара 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником уређује се начин обучавања, наставни планови и програми обуке и нормативи наставних средстава и опреме за обучавање припадника цивилне заштите.</p>
	<p class="clan">Члан 2.</p>
	<p>Курс је вид обуке којим се припадници цивилне заштите оспособљавају за задатке које извршава специјализована јединица цивилне заштите. 
	</p>
	<p class="clan">Члан 3.</p>
	<p>Семинар је вид обуке којим се припадници цивилне заштите оспособљавају за извршавање специфичних дужности у специјализованим јединицама цивилне заштите. 
	</p>
	<p class="clan">Члан 4.</p>
	<p>Тренинг је вид обуке који се организује у циљу обнове и увежбавања стечених знања и вештина појединаца или одређених делова специјализованих јединица цивилне заштите. 
	</p>
	<p class="clan">Члан 5.</p>
	<p>Вежбе специјализованих јединица цивилне заштите, организују се у циљу увежбавања јединица као целине и провере оспособљености јединица цивилне заштите за извршавање наменских задатака и увежбавање садејства са другим снагама и субјектима заштите и спасавања. 
	</p>
	<p class="clan">Члан 6.</p>
	<p>Пробне мобилизације, као вид обуке специјализованих јединица цивилне заштите, организују се у циљу увежбавања радњи и поступака предвиђених планом мобилизације и изводе се по утврђеном плану – уз одговарајуће претходне припреме, а, изузетно, ако је потрeбно проверити оспособљеност и приправност специјализоване јединице цивилне заштите, по наредби руководиоца надлежне службе, могу бити изведене и без претходних припрема.</p>
	<p class="clan">Члан 7.</p>
	<p>Обучавање припадника цивилне заштите планира се у петогодишњим циклусима.</p>
	<p>Тренинзи специјализованих јединица цивилне заштите планирају се и изводе сваке године. Тренинг се може организовати и ванредно, по уоченој потреби, за кондицирање појединаца или одређених делова специјализованих јединица. Пре извођења вежбе припадника цивилне заштите организује се тренинг као припрема за вежбу.</p>
	<p>Вежбе јединица цивилне заштите изводе се најмање једном у петогодишњем циклусу.</p>
	<p>Пробне мобилизације специјализованих јединица цивилне заштите организују се најмање једном у петогодишњем циклусу. 
	</p>
	<p>Уколико је специјализована јединица цивилне заштите у току године ангажована на спровођењу мера и задатака цивилне заштите, не позива се на планирану обуку, осим у случају да је током тог ангажовања исказана неспремност за обављање наменских задатака.</p>
	<p>Организовање и спровођење свих видова обуке специјализованих јединица цивилне заштите и овлашћених и оспособљених правних лица за заштиту и спасавање у Републици Србији врши се на основу годишњег плана обучавања, који израђује Национални тренинг центар за заштиту и спасавање, и који садржи основне елементе за носиоце планирања и израду елабората, организацију, руковођење и реализацију задатака у току обуке.</p>
	<p>Јединице локалне самоуправе планирају обучавање повереника, јединица опште намене и оспособљених правних лица од значаја за локалну самоуправу. 
	</p>
	<p>Привредна друштва и друга правна лица планирају обучавање повереника и јединица цивилне заштите које образују.</p>
	<p class="clan">Члан 8.</p>
	<p>За реализацију семинара, тренинга, вежби и пробних мобилизација израђује се посебан елаборат, који одобрава руководилац надлежне службе. 
	</p>
	<p>Елаборат за реализацију обуке кроз семинар или тренинг садржи следеће документа, и то: 
	</p>
	<p>1) Решење за организовање семинара и тренинга; </p>
	<p>2) План реализације обуке, који садржи следеће делове, и то:</p>
	<p>(1) опште и специфичне циљеве обуке, </p>
	<p>(2) наставне теме и наставна питања у вези са којима се врши обучавање, 
	</p>
	<p>(3) број часова (теоријска и практична обука), </p>
	<p>(4) место и време извођења обуке, </p>
	<p>(5) списак извођача обуке, </p>
	<p>(6) списак полазника обуке и др., </p>
	<p>(7) мере безбедности и здравља на раду, </p>
	<p>(8) преглед наставних средстава за извођење обуке,</p>
	<p>(9) преглед потребних финансијских средстава за извођење обуке; </p>
	<p>3) Евалуација и анализа изведене обуке.</p>
	<p>Елаборат за реализацију вежбе садржи следећа документа, и то: </p>
	<p>1) Решење за извођење вежбе;</p>
	<p>2) План реализације вежбе, који садржи, следеће делове, и то:</p>
	<p>(1) план припрема за вежбу,</p>
	<p>(2) наставне теме и наставна питања у вези са којима се врши обучавање,</p>
	<p>(3) сценарио вежбе (листу главних догађаја и сцена), </p>
	<p>(4) план извођења вежбе,</p>
	<p>(5) преглед руководства вежбе, тима за контролу извођења вежбе,</p>
	<p>(6) преглед учесника у вежбе, </p>
	<p>(7) план размештаја учесника вежбе, </p>
	<p>(8) план информисања јавности о вежби, </p>
	<p>(9) план мера безбедности и здравља на раду,</p>
	<p>(10) план телекомуникационо-информационог обезбеђења,</p>
	<p>(11) план логистичке подршке вежбе,</p>
	<p>(12) план финансијског обезбеђења;</p>
	<p>3) Евалуација и анализа вежбе.</p>
	<p>Елаборат за реализацију пробне мобилизације садржи следећа документа, и то: 
	</p>
	<p>1) Решење за извођење пробне мобилизације;</p>
	<p>2) План реализације пробне мобилизације, који садржи следеће делове, и то:</p>
	<p>(1) план припрема за пробну мобилизацију,</p>
	<p>(2) наставне теме и наставна питања у вези са којима се врши обучавање,</p>
	<p>(3) план извођења пробне мобилизације,</p>
	<p>(4) преглед руководства пробне мобилизације, тима за контролу извођења пробне мобилизације,</p>
	<p>(5) преглед учесника у пробној мобилизацији, </p>
	<p>(6) план размештаја учесника, </p>
	<p>(7) план информисања јавности, </p>
	<p>(8) план мера безбедности и здравља на раду, </p>
	<p>(9) план телекомуникационо-информационог обезбеђења,</p>
	<p>(10) план логистичке подршке,</p>
	<p>(11) план финансијског обезбеђења;</p>
	<p>3) Евалуација и анализа пробне мобилизације.</p>
	<p>Извештај о реализованој обуци у складу са одобреним елаборатом подноси се у року од 15 дана од дана завршене обуке. 
	</p>
	<p class="clan">Члан 9.</p>
	<p>Наставним планом утврђује се област, теме и број часова обучавања припадника цивилне заштите, а програмом се разрађују конкретна наставна питања, по темама из наставног плана.</p>
	<p>Наставни планови састоје се од општег и специјалистичког дела.</p>
	<p>Општи део наставних планова је исти за све припаднике цивилне заштите.</p>
	<p>Специјалистички део наставних планова за обуку припадника цивилне заштите разликује се по садржају и времену трајања, у зависности од задатака које ће припадници цивилне заштите обављати, односно од врсте јединице у којој су распоређени.</p>
	<p>Обука припадника активне резерве у специјализованим јединицама цивилне заштите организује се у двоструком трајању у односу на фондове часова утврђене наставним плановима за обуку осталих припадника специјализованих јединица цивилне заштите.</p>
	<p class="clan">Члан 10.</p>
	<p>Наставни планови за обуку припадника цивилне заштите јесу:</p>
	<p>1) Наставни план за обуку команди јединица за заштиту и спасавање; </p>
	<p>2) Наставни план за обуку специјализованих јединица за заштиту од пожара;</p>
	<p>3) Наставни план за обуку специјализованих јединица за спасавање на води и под водом;</p>
	<p>4) Наставни план курса за обуку специјализованих јединица за спасавање на неприступачним теренима;</p>
	<p>5) Наставни план курса за обуку специјализованих јединица за пружање прве помоћи;</p>
	<p>6) Наставни план за обуку специјализованих јединица за откривање и уништавање неексплодираних убојних средстава (у даљем тексту: јединица за НУС);</p>
	<p>7) Наставни план за обуку специјализованих јединица за радиолошко-хемијско-билошку заштиту (у даљем тексту: јединица за РХБ заштиту);</p>
	<p>8) Наставни план за обуку специјализованих јединица за спасавање из рушевина;</p>
	<p>9) Наставни план за обуку специјализованих јединица за осматрање;</p>
	<p>10) Наставни план за обуку специјализованих јединица за узбуњивање;</p>
	<p>11) Наставни план за обуку специјализованих јединица за телекомуникације;</p>
	<p>12) Наставни план за обуку специјализованих јединица за збрињавање;</p>
	<p>13) Наставни план за обуку повереника цивилне заштите.</p>
	<p>Наставни планови, програми и нормативи наставних средстава за организовање обука припадника цивилне заштите (Прилог 1) одштампани су уз овај правилник и чине његов саставни део.</p>
	<p class="clan">Члан 11.</p>
	<p>Курс за припаднике цивилне заштите састоји се од теоријског и практичног дела и изводи по групама, до 30 полазника, а у случају обуке целе јединица, у складу са формацијом јединице.</p>
	<p class="clan">Члан 12.</p>
	<p>Теоријски део обуке изводе предавачи – инструктори са стеченим високим образовањем на студијама првог (основне академске студије, основне струковне студије) или другог степена (дипломске академске студије – master, специјалистичке академске студије, специјалистичке струковне студије), односно на основним студијама у трајању од најмање три, односно четири године, и радним искуством од минимално три године на пословима заштите и спасавања или лица са одговарајућом лиценцом за извођење обуке у струци или области знања и вештина која одговара области из које се изводи обука. 
	</p>
	<p>Практични део обуке изводе предавачи – инструктори са најмање средњом школском спремом, са минимално пет година рада у струци или лице са одговарајућом лиценцом за извођење обуке у струци или области знања и вештина која одговара области из које се изводи обука. 
	</p>
	<p>Предавачи–инструктори могу бити полицијски службеници распоређени на радном месту тренера–инструктора, полицијски службеници распоређени на другим радним местима, као и стручњаци из предметне области обуке који нису запослени у министарству унутрашњих послова.</p>
	<p class="clan">Члан 13.</p>
	<p>Током извођења обуке, извођачи и полазници обуке дужни су да поступају у складу са прописима и општим актима из области безбедности и здрављa на раду, а нарочито да примењују мере превенције за спречавање настанка повреде или обољења и да користе лична заштитна средства прописана материјалном формацијом јединице цивилне заштите.</p>
	<p class="clan">Члан 14.</p>
	<p>Провера знања организује се након завршетка курса.</p>
	<p>Ако полазник оправдано или неоправдано изостане са обуке више од 10% часова предвиђених наставним планом, није стекао услове за излазак на испит провере знања.</p>
	<p class="clan">Члан 15.</p>
	<p>Испити се полажу усмено и путем провере практичног рада. </p>
	<p>Испити се полажу пред испитном комисијом која се састоји од председника и два члана. 
	</p>
	<p>Председника, чланове испитне комисије и њихове заменике именује руководилац надлежне службе.</p>
	<p class="clan">Члан 16.</p>
	<p>Током испита води се Записник о испиту припадника цивилне заштите који садржи: име и презиме полазника, састав чланова испитне комисије, датум полагања испита, испитна питања и оцену испитне комисије о успеху полазника и потпис председника и чланова испитне комисије.</p>
	<p>Образац Записника о испиту припадника цивилне заштите (Образац 1) одштампан је уз овај правилник и чини његов саставни део.</p>
	<p class="clan">Члан 17.</p>
	<p>Полазник се на испиту оцењује се оценом „положио” или „није положио”.</p>
	<p>Полазнику, кандидату за активну резерву поред оцене положио утврђује се и оцена успешности.</p>
	<p class="clan">Члан 18.</p>
	<p>Полазник који није положио испит, може поново полагати испит, најраније петнаест (15) дана, а најкасније шездесет (60) дана од дана претходног полагања. 
	</p>
	<p>Полазник може полагати испит највише два пута.</p>
	<p>Полазник који не положи испит у другом покушају, упућује се на поновну обуку, у целости.</p>
	<p class="clan">Члан 19.</p>
	<p>Полазнику који положи испит издаје се Уверење о завршеној обуци припадника цивилне заштите, (Образац 2) који је одштампан уз овај правилник и чини његов саставни део.</p>
	<p class="clan">Члан 20.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 01-6294/12-7</p>
	<p class="potpis" style="line-height: 150%; margin-top: 0">У Београду, 21. јануара 2013. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Ивица Дачић, </span>с.р.</p>
	<p class="potpis" style="line-height: 150%; margin-top: 0">
	&nbsp;</p>
	<p style="line-height: 150%; margin-top: 0">
	&nbsp;</p>
	<p style="line-height: 150%; margin-top: 0">
	Листа прилога и образаца: 
	</p>
	<p style="line-height: 150%; margin-top: 0">
	&nbsp;</p>
	<p style="line-height: 150%; margin-top: 0" class="auto-style7">
	<a href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=423507&amp;regactid=423507" target="_blank">Прилог 1. - Наставни планови, програми и 
	нормативи наставних средстава за обуку припадника цивилне заштите</a><o:p></o:p></p>
	<p class="auto-style5"><a href="http://www.pravno-informacioni-sistem.rs/SlGlasnikPortal/prilozi/obr1.html&amp;doctype=reg&amp;abc=cba&amp;eli=true&amp;eliActId=423507&amp;regactid=423507" target="_blank">Образац 1 - Записник о испиту припадника цивилне 
	заштите</a></p>
	<p class="auto-style5" style="line-height: 150%; ">
	<a href="http://www.pravno-informacioni-sistem.rs/SlGlasnikPortal/prilozi/obr2.html&amp;doctype=reg&amp;abc=cba&amp;eli=true&amp;eliActId=423507&amp;regactid=423507" target="_blank">Образац 2 - Уверење о завршеној обуци припадника цивилне заштите</a></p>


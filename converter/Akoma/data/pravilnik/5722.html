


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 67. став 2. и члана 69. став 2. Закона о сточарству („Службени гласник РС”, бр. 41/09, 93/12 и 14/16), </p>
				<p>Министар пољопривреде и заштите животне средине доноси</p>
				<p class="odluka-zakon">ПРАВИЛНИК</p>
				<p class="odluka-zakon">о Листи генетских резерви домаћих животиња, начину очувања генетских резерви домаћих животиња, као и о Листи аутохтоних раса домаћих животиња и угрожених аутохтоних раса </p>
				<p class="centar">"Службени гласник РС", број 33 од 7. априла 
				2017.</p>
				<p class="centar">&nbsp;</p>
				<p class="clan">Члан 1.</p>
				<p>Овим правилником прописује се Листа генетских резерви домаћих животиња и начин очувања генетских резерви домаћих животиња, као и Листа аутохтоних раса домаћих животиња и угрожених аутохтоних раса, која садржи и критеријуме за утврђивање угрожености расе. </p>
				<p class="clan">Члан 2.</p>
				<p>Генетске резерве домаћих животиња обухватају поједине расе и сојеве домаћих животиња, које се чувају у виду минималног броја домаћих животиња, доза семена, јајних ћелија, ембриона, соматских ћелија, ДНК или другог биолошког материјала који може бити искоришћен за реконституисање животиње.</p>
				<p>Листа генетских резерви домаћих животиња утврђује се у зависности од врсте животиња и при жељеном односу полова, а представља минималан број домаћих животиња (одраслих грла) поједине врсте, односно расе домаћих животиња, потребан за гајење и очување њихове генетске разноврсности.</p>
				<p>Листа генетских резерви домаћих животиња из става 2. овог члана дата је у Прилогу 1 – Листа генетских резерви домаћих животиња, који је одштампан уз овај правилник и чини његов саставни део. </p>
				<p class="clan">Члан 3.</p>
				<p>Очување генетских резерви домаћих животиња врши се на један од следећих начина, и то:</p>
				<p>1) <span class="italik">In situ </span>– што подразумева активан динамичан приступ заштите раса, односно гајење животиња у производним системима где су настале или се сада налазе, а који подједнако укључује фарме и екстензивне производне системе;</p>
				<p>2) <span class="italik">Ex situ </span>– што подразумева активан приступ заштите раса изван производних система где су настале, који може бити: </p>
				<p>(1) <span class="italik">In vivo </span>– гајење животиња у зоо-вртовима, заштићеним природним подручјима, музејима, истраживачким центрима и др., </p>
				<p>(2) <span class="italik">In vitro </span>– криоконзервација у банци гена семена, јајних ћелија, ембриона, соматских ћелија, ДНК и другог биолошког материјала који може бити искоришћен за реконституисање животиња. </p>
				<p class="clan">Члан 4.</p>
				<p>Листа аутохтоних раса домаћих животиња и угрожених аутохтоних раса дата је у Прилогу 2 – Листа аутохтоних раса домаћих животиња и угрожених аутохтоних раса, који је одштампан уз овај правилник и чини његов саставни део.</p>
				<p class="clan">Члан 5.</p>
				<p>Даном ступања на снагу овог правилника престаје да важи Правилник о Листи генетских резерви домаћих животиња, начину очувања генетских резерви домаћих животиња, као и о Листи аутохтоних раса домаћих животиња и угрожених аутохтоних раса („Службени гласник РС”, број 38/10).</p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-39/2017-09</p>
				<p class="potpis">У Београду, 23. марта 2017. године</p>
				<p class="potpis">Министар,</p>
				<p class="potpis"><span class="bold">Бранислав Недимовић, </span>с.р.</p>
				<p class="clan" style="text-align: right">Прилози</p>
				<p class="potpis">Прилог 1</p>
				<p class="clan">ЛИСТА ГЕНЕТСКИХ РЕЗЕРВИ ДОМАЋИХ ЖИВОТИЊА</p>
				<table class="tabela-sa-borderom">
					<tbody>
						<tr>
							<td class="auto-style1">
								<p>Врста животиње</p>
							</td>
							<td class="auto-style1">
								<p>Минималан број животиња</p>
							</td>
						</tr>
						<tr>
							<td class="auto-style1">
								<p>Говеда/биволи</p>
							</td>
							<td class="auto-style1">
								<p>300</p>
							</td>
						</tr>
						<tr>
							<td class="auto-style1">
								<p>Коњи/магарци</p>
							</td>
							<td class="auto-style1">
								<p>350</p>
							</td>
						</tr>
						<tr>
							<td class="auto-style1">
								<p>Овце/козе</p>
							</td>
							<td class="auto-style1">
								<p>250</p>
							</td>
						</tr>
						<tr>
							<td class="auto-style1">
								<p>Свиње</p>
							</td>
							<td class="auto-style1">
								<p>200</p>
							</td>
						</tr>
						<tr>
							<td class="auto-style1">
								<p>Живина</p>
							</td>
							<td class="auto-style1">
								<p>300</p>
							</td>
						</tr>
					</tbody>
				</table>
				<p class="potpis">Прилог 2</p>
				<p class="clan">ЛИСТА АУТОХТОНИХ РАСА ДОМАЋИХ ЖИВОТИЊА И УГРОЖЕНИХ АУТОХТОНИХ РАСА</p>
				<p>I. Листа аутохтоних раса домаћих животиња и угрожених аутохтоних раса у Републици Србији обухвата следеће расе, и то: </p>
				<p>1) Говеда</p>
				<p>– Буша</p>
				<p>– Подолско говече</p>
				<p>2) Биволи</p>
				<p>– Домаћи биво</p>
				<p>3) Коњи</p>
				<p>– Домаћи брдски коњ</p>
				<p>– Коњ расе <span class="italik">nonius</span></p>
				<p>4) Магарци</p>
				<p>– Балкански магарац</p>
				<p>5) Свиње</p>
				<p>– Мангулица</p>
				<p>– Моравка</p>
				<p>– Ресавка</p>
				<p>6) Овце</p>
				<p>– Бардока</p>
				<p>– Влашко-виторога овца</p>
				<p>– Каракачанска овца</p>
				<p>– Кривовирска овца</p>
				<p>– Липска овца</p>
				<p>– Пиротска овца</p>
				<p>– Сврљишка овца</p>
				<p>– Сјеничка овца</p>
				<p>– Цигаја</p>
				<p>– Чоканска цигаја</p>
				<p>– Шарпланинска овца</p>
				<p>7) Козе</p>
				<p>– Балканска коза</p>
				<p>– Домаћа бела коза</p>
				<p>8) Живина</p>
				<p>– Банатски голошијан</p>
				<p>– Косовски певач</p>
				<p>– Сврљишка кокош</p>
				<p>– Сомборска капорка</p>
				<p>– Домаћа бисерка</p>
				<p>– Домаћа гуска</p>
				<p>– Домаћа пловка</p>
				<p>– Домаћа ћурка</p>
				<p>9) Пчеле</p>
				<p>– <span class="italik">Apis mellifera carnica</span></p>
				<p>10) Пси</p>
				<p>– Српски гонич</p>
				<p>– Српски тробојни гонич</p>
				<p>– Шарпланинац</p>
				<p>11) Голубови</p>
				<p>– Апатински летач</p>
				<p>– Банатски пилићасти голуб</p>
				<p>– Бачки галебић</p>
				<p>– Бачки изложбени писмоноша</p>
				<p>– Бачки превртач</p>
				<p>– Бачкотополски високолетач</p>
				<p>– Власотиначки белорепи голуб</p>
				<p>– Војвођански гаћасти голуб</p>
				<p>– Вршачки превртач</p>
				<p>– Ђаковички голуб</p>
				<p>– Зрењанински једнобојни летач</p>
				<p>– Зрењанински огрличасти голуб</p>
				<p>– Зрењанински пругасти високолетач</p>
				<p>– Зрењанински срцасти голуб</p>
				<p>– Јужнобачки летач</p>
				<p>– Кикиндски високолетач</p>
				<p>– Косовски галебић</p>
				<p>– Крушевачко-поморавски голуб</p>
				<p>– Лознички краткокљуни голуб</p>
				<p>– Нишки белорепи летач</p>
				<p>– Нишки високолетач</p>
				<p>– Нишки краткокљуни голуб</p>
				<p>– Нишки стандард голуб</p>
				<p>– Новосадски белокрили летач</p>
				<p>– Новосадски гаћасти голуб</p>
				<p>– Новосадски краткокљуни голуб</p>
				<p>– Новосадски огрличасти летач</p>
				<p>– Новосадски пругасти голуб</p>
				<p>– Новосадски средњекљуни летач</p>
				<p>– Панчевачки голуб</p>
				<p>– Пећки голуб</p>
				<p>– Приштински превртач</p>
				<p>– Сенчански летач</p>
				<p>– Сомборски гаћасти летач</p>
				<p>– Сомборски дугокљуни летач</p>
				<p>– Сомборски жутооки летач</p>
				<p>– Сомборски плавосрцасти летач</p>
				<p>– Сремско-митровачки превртач</p>
				<p>– Српски високолетач</p>
				<p>– Стапарски летач</p>
				<p>– Суботичи белорепи летач</p>
				<p>– Суботички белопругасти голуб</p>
				<p>– Суботички висококружни модри голуб</p>
				<p>– Суботички двосрцасти летач</p>
				<p>– Суботички дрхтави голуб</p>
				<p>– Суботички огрличасти високолетач</p>
				<p>– Суботички украсни голуб</p>
				<p>– Тимочки цветасти голуб</p>
				<p>– Чантавирски високолетач</p>
				<p>II. Угрожене аутохтоне расе су оне расе домаћих животиња код којих укупан број женских приплодних грла није већи од:</p>
				<p>1) за говеда 7.500 грла;</p>
				<p>2) за овце 10.000 грла;</p>
				<p>3) за козе 10.000 грла;</p>
				<p>4) за коње 5.000 грла;</p>
				<p>5) за свиње 15.000 грла;</p>
				<p>6) за живину 25.000 грла.</p>
				<p>III. Критеријуми за утврђивање угрожености расе</p>
				<p>Одређивање статуса угрожености је један од важних показатеља стања локално адаптираних раса у Републици Србији. Дефинисање статуса угрожености раса зависи од бројних чинилаца, и то: броја репродуктивно способних мушких и женских јединки, нивоа гајења у сродству, ефеката репродукције и трендова популације. Израчунавање ефективне величине популације (Ne), које се врши по формули:</p>
				<p class="clan">Ne = 4×Nm×Nf/N</p>
				<p>При чему је:</p>
				<p>Ne – ефективна величина популације;</p>
				<p>Nm – број репродуктивно способних мушких јединки;</p>
				<p>Nf – број репродуктивно способних женских јединки;</p>
				<p>N – укупан број репродуктивно способних јединки.</p>
				<p>У односу на степен угрожености, расе се сврставају у четири групе: I (критично угрожена), II (високо угрожена), III (потенцијално угрожена), IV (није угрожена).</p>
				<p>I група (критично угрожена): раса је критично угрожена уколико је Ne ≤ 50. </p>
				<p>II група (високо угрожена): раса је високо угрожена уколико је N &gt; 50 и Ne ≤ 200.</p>
				<p>III група (потенцијално угрожена): раса је потенцијално угрожена уколико је N &gt; 200 и Ne ≤ 1000. </p>
				<p>IV група (није угрожена): раса није угрожена уколико је N &gt; 1000. </p>
				<p>Осим ефективне величине популације (Ne), приликом категоризације расе у односу на степен угрожености, могу се уважавати и други параметри: степен гајења у сродству, тренд популације, географска распрострањеност популације, потенцијални ризик од појава епидемија, постојање програма одрживог коришћења, заинтересованост јавног мњења за одређену расу.</p>
	</div>


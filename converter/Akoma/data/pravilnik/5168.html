


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>
	

	<p class="redakcijskipreciscentekst" style="font-size:0.75rem">
		Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 6. став 1. Закона о техничким захтевима за производе и оцењивању усаглашености („Службени гласник РС”, број 36/09),</p>
	<p>Министар за инфраструктуру и енергетику доноси</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о прегледима опреме под притиском током века употребе</p>
	<p class="auto-style1">"Службени гласник РС", бр. 87 од 21. новембра 2011, 
	75 од 25. августа 2013, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></p>
	<p class="clan">Члан 1.</p>
	<p>Овим правилником прописују се захтеви за безбедност опреме под притиском и једноставних посуда под притиском (у даљем тексту: опреме под притиском) током века употребе, редовни и ванредни прегледи на месту коришћења, поступци и рокови прегледа и испитивања опреме под притиском у употреби и захтеви које мора да испуни тело за оцењивање усаглашености да би било именовано за разврставaње опреме под притиском или прегледе и испитивања опреме под притиском.</p>
	<p class="clan">Члан 2.</p>
	<p>У складу са законом којим се уређују технички захтеви за производе и оцењивање усаглашености власник/корисник опреме под притиском може да стави у употребу, односно да омогући употребу опреме под притиском само ако су извршени прописани прегледи и испитивања којима је потврђена њена безбедност у складу са захтевима овог правилника.</p>
	<p>Када власник и корисник нису исто лице њихови међусобни односи везани за коришћење опреме под притиском, чување документације и сви прописани захтеви за исправно и безбедно коришћење опреме под притиском уређују се уговором. 
	</p>
	<p>Уградња опреме под притиском може да се изврши само на основу пројектне документације технолошке целине у чијем саставу се опрема налази.</p>
	<p class="clan">Члан 3.</p>
	<p>Поједини изрази употребљени у овом правилнику имају следеће значење:</p>
	<p>1) <span class="italik">власник </span>– физичко или правно лице са седиштем, односно пребивалиштем или боравиштем у Републици Србији које је власник опреме под притиском и које је одговорно за спровођење захтева у складу са овим правилником;</p>
	<p>2) <span class="italik">корисник </span>– физичко или правно лице које за своје потребе употребљава опрему под притиском у сврху за коју је намењена;</p>
	<p>3) <span class="italik">евиденција опреме под притиском </span>– попис опреме под притиском високог нивоа опасности;</p>
	<p>4) <span class="italik">документација опреме под притиском </span>– скуп докумената који садржи исправе везане за оцењивање усаглашености, евиденциони лист опреме под притиском, ревизиони лист о прегледима и испитивањима опреме под притиском, техничку документацију опреме под притиском и по потреби пројектну документацију технолошке целине у којој се опрема под притиском налази;</p>
	<p>5) <span class="italik">реконструкција опреме под притиском </span>– извођење радова на опреми под притиском којима се утиче на чврстоћу и стабилност, мењају конструктивни делови, технолошки процес, мења спољашњи изглед, повећава број функционалних јединица и утиче на безбедности људи, материјалних добара и околине;</p>
	<p>6) <span class="italik">санација опреме под притиском </span>– извођење радова на опреми под притиском којима се врши поправка опреме, односно замена конструктивних делова опреме која је под притиском, којима се не мења спољашњи изглед и не утиче на безбедности људи, материјалних добара и околине. 
	</p>
	<p class="v2-clan-1">Члан 4.</p>
	<p class="v2-clan-left-1">Опрема под притиском се с обзиром на опасност по 
	здравље људи и безбедност разврстава у два нивоа опасности:</p>
	<p class="v2-clan-left-1">1) опрема под притиском ниског нивоа опасности;</p>
	<p class="v2-clan-left-1">2) опрема под притиском високог нивоа опасности.</p>
	<p class="v2-clan-left-1">Разврставање опреме под притиском која се по први 
	пута ставља у употребу или која је у употреби обавља именовано тело за 
	разврставање опреме под притиском и попуњава евиденциони лист.</p>
	<p class="v2-clan-left-1">Минимални критеријуми за именовање тела за 
	разврставање опреме под притиском дати су у Прилогу II – Минимални 
	критеријуми које морају да задовоље именована тела, који је одштампан уз 
	овај правилник и чини његов саставни део (у даљем тексту: Прилог II) .</p>
	<p class="v2-clan-left-1">Разврставање опреме под притиском обавља се према 
	врсти опреме под притиском, групи флуида и радних и пројектних 
	карактеристика у складу са захтевима из Прилога I – Подела опреме под 
	притиском према нивоу опасности, који је одштампан уз овај правилник и чини 
	његов саставни део (у даљем тексту: Прилог I).</p>
	<p class="v2-clan-left-1">У складу са законом којим се уређују технички 
	захтеви за производе и оцењивање усаглашености именовано тело за 
	разврставање опреме под притиском министарству надлежном за послове 
	енергетике доставља информацију о извршеном разврставању опреме под 
	притиском.</p>
	<p class="hide-change" style="text-align: left">*Службени гласник РС, број 75/2013</p>
	<p class="clan">Члан 5.</p>
	<p>Прегледи и испитивања опреме под притиском ниског нивоа опасности спроводе се у временским размацима које је прописао произвођач опреме, о чему се води писана евиденција.</p>
	<p class="v2-clan-left-1">Преглед и испитивање опреме под притиском ниског нивоа опасности 
	обавља сам власник/корисник, а може ангажовати и именовано тело за прегледе 
	и испитивања опреме под притиском.</p>
	<p>Документација опреме под притиском ниског нивоа опасности чува се до њеног трајног стављања ван употребе.</p>
	<p>О стављању у употребу опреме под притиском ниског нивоа опасности не мора се обавештавати именовано тело за прегледе и испитивања опреме под притиском.</p>
	<p class="hide-change">*Службени гласник РС, број 75/2013</p>
	<p class="clan">Члан 6.</p>
	<p>Пре стављања опреме под притиском високог нивоа опасности у употребу на месту коришћења, у складу са законом којим се уређују технички захтеви за производе и оцењивање усаглашености, подноси се именованом телу за прегледе и испитивања опреме под притиском захтев за први преглед опреме под притиском. Уз захтев за први преглед прилажу се:</p>
	<p>1) исправе о усaглашености опреме под притиском са битним захтевима прописаним техничким прописима којим су прописани технички захтеви за опрему под притиском и једноставне посуде под притиском;</p>
	<p>2) техничка документација добијена од произвођача предметне опреме под притиском;</p>
	<p><span class="v2-clan-left-1">3) пројектна документација технолошке целине у коју је предметна 
	опрема под притиском уграђена.</span></p>
	<p>Именовано тело за прегледе и испитивања опреме под притиском обавештава се о свакој промени података из евиденционог листа опреме под притиском високог нивоа опасности. 
	</p>
	<p>Рок за периодични преглед опреме под притиском високог нивоа опасности почиње да тече даном стављања те опреме под притиском у употребу.</p>
	<p>Опрема под притиском високог нивоа опасности може се ставити у употребу само после извршеног првог прегледа у складу са чланом 8. став 2. овог правилника.</p>
	<p class="hide-change">*Службени гласник РС, број 75/2013</p>
	<p class="clan">Члан 7.</p>
	<p>У складу са законом којим се уређују технички захтеви за производе и оцењивање усаглашености прегледе и испитивања опреме под притиском високог нивоа опасности обавља именовано тело за прегледе и испитивања опреме под притиском које испуњава захтеве из Прилога II.</p>
	<p>Именовано тело за прегледе и испитивања опреме под притиском може обављати и послове прегледа и испитивања опреме под притиском ниског нивоа опасности.</p>
	<p class="clan">Члан 8.</p>
	<p>Приликом прегледа и испитивања опреме под притиском, именовано тело за прегледе и испитивања опреме под притиском проверава да ли су испуњени захтеви за безбедан рад опреме под притиском. 
	</p>
	<p><span class="v2-clan-left-1">О свим прегледима и испитивањима именовано тело за прегледе и 
	испитивања опреме под притиском саставља записник о прегледима и 
	испитивањима уз који прилаже налазе и резултате прегледа и испитивања и 
	оверава ревизиони лист прегледа опреме под притиском из Прилога IV – 
	Евиденциони и ревизиони лист опреме под притиском, који је одштампан уз овај 
	правилник и чини његов саставни део (у даљем тексту: Прилог IV). Уколико су 
	уз преглед рађена додатна испитивања она морају бити наведена у записнику и 
	документована.</span></p>
	<p>У складу са законом којим се уређују технички захтеви за производе и оцењивање усаглашености именовано тело за прегледе и испитивања опреме под притиском министарству надлежном за послове енергетике доставља информације о извршеним прегледима и испитивањима опреме под притиском.</p>
	<p>Сви недостаци на опреми под притиском уочени током прегледа и испитивања наводе се у записнику заједно са корективним мерама за њихово отклањање.</p>
	<p>Опрема под притиском је безбедна за рад када се прегледом и испитивањима потврде битни захтеви прописани техничким прописима којим су прописани технички захтеви за опрему под притиском и једноставне посуде под притиском и захтеви из пројектне документације технолошке целине.</p>
	<p class="hide-change">*Службени гласник РС, број 75/2013</p>
	<p class="clan">Члан 9.</p>
	<p>Први преглед <span class="v2-clan-left-1">пре пуштања</span> опреме под притиском високог нивоа опасности у рад обавља именовано тело за прегледе и испитивања опреме под притиском и при том проверава следеће:</p>
	<p>1) исправе о усаглашености опреме под притиском;</p>
	<p>2) техничку документацију за предметну опрему достављену од произвођача;</p>
	<p>3) да ли су испуњени захтеви за постављање, пуштање у рад, употребу и одржавање предметне опреме под притиском у складу са пројектном документацијом и захтевима произвођача;</p>
	<p>4) усаглашеност сигурносних уређаја са утврђеним захтевима произвођача опреме под притиском и пројектном документацијом; 
	</p>
	<p><span class="hide-change"><em>5) брисана је (види члан 5. Правилника - 75/2013-18)</em></span></p>
	<p>Именовано тело за прегледе и испитивања опреме под притиском саставља записник о свим утврђеним недостацима на опреми под притиском 
	<span class="v2-clan-left-1">и обавези предузимања одговарајућих корективних мера за њихово отклањање</span>.</p>
	<p>Након првог прегледа опреме под притиском високог нивоа опасности на месту коришћења именовано тело за прегледе и испитивања опреме под притиском попуњава и оверава ревизиони лист. 
	</p>
	<p>Када је опрема под притиском састављана на месту постављања без надзора тела за оцењивање усаглашености, неопходно је за први преглед обезбедити сву потребну документацију и испитне извештаје на основу којих се може утврдити да опрема под притиском задовољава битне захтеве у складу са техничким прописом за пројектовање, израду и оцењивање усаглашености опреме под притиском.</p>
	<p class="hide-change">*Службени гласник РС, број 75/2013</p>
	<p class="clan">Члан 10.</p>
	<p>Документација опреме под притиском високог нивоа опасности садржи следеће:</p>
	<p>1) Евиденциони лист прописан у Прилогу IV;</p>
	<p>2) исправе о усаглашености;</p>
	<p>3) техничку документацију за опрему под притиском и по потреби пројектну документацију технолошке целине;</p>
	<p>4) ревизиони лист о периодичним прегледима и податке о свим активностима на опреми под притиском у току века употребе, а посебно о:</p>
	<p>(1) санацијама,</p>
	<p>(2) реконструкцијама,</p>
	<p>(3) стављању опреме ван погона дуже од једне године,</p>
	<p>(4) пресељењу опреме на другу локацију,</p>
	<p>(5) променама у безбедносним мерама,</p>
	<p>(6) програму периодичних прегледа и његовим изменама и допунама,</p>
	<p>(7) ванредним прегледима предметне опреме под притиском,</p>
	<p>(8) прегледима пре поновног пуштања у рад.</p>
	<p>Документација о опреми под притиском чува се до њеног коначног стављања ван употребе. 
	</p>
	<p class="v2-clan-1">Члан 11.</p>
	<p class="v2-clan-left-1">На основу радних параметара и техничких карактеристика опреме под 
	притиском високог нивоа опасности именовано тело за прегледе и испитивања 
	опреме под притиском спроводи Програм периодичних прегледа опреме под 
	притиском високог нивоа опасности (у даљем тексту: Програм периодичних 
	прегледа).</p>
	<p class="v2-clan-left-1">Програм периодичних прегледа може бити редовни и посебан програм 
	периодичних прегледа.</p>
	<p class="v2-clan-left-1">Редовном програму периодичног прегледа подлеже сва опрема под 
	притиском за коју није направљен посебан програм. Обим и рокови редовних 
	периодичних прегледа опреме под притиском дати су у Прилогу III – Рокови 
	редовних периодичних прегледа, који је одштампан уз овај правилник и чини 
	његов саставни део (у даљем тексту: Прилог III).</p>
	<p class="v2-clan-left-1">Посебном програму периодичних прегледа подлеже опрема под притиском 
	која се због специфичности услова рада и техничке сложености не може 
	прегледати према редовном програму периодичних прегледа.</p>
	<p class="v2-clan-left-1">Посебан програм периодичних прегледа дефинисан је техничком 
	документацијом произвођача опреме под притиском или се израђује на основу 
	спроведене анализе ризика у складу са SRPS ISO 31000 и одговарајућим 
	стандардима за управљање ризиком<span lang="sr-cyrl">.</span></p>
	<p class="v2-clan-left-1">У случају када су Посебним програмом периодичних 
	прегледа из става 5. овог члана дефинисани рокови периодичних прегледа дужи 
	од рокова прописаних Прилогом III овог правилника именовано тело за прегледе 
	и испитивања опреме под притиском такав програм одобрава или одбацује уз 
	образложење.</p>
	<p class="hide-change">*Службени гласник РС, број 75/2013</p>
	<p class="clan">Члан 12.</p>
	<p>Периодични преглед опреме под притиском високог нивоа опасности може бити:</p>
	<p>1) спољашњи преглед;</p>
	<p>2) унутрашњи преглед;</p>
	<p>3) испитивање притиском.</p>
	<p>Пре спровођења периодичног прегледа или испитивања опреме под притиском о свим недостатцима и евентуалним оштећењима и кваровима на опреми под притиском високог нивоа опасности до којих је дошло након последњег периодичног прегледа обавештава се именовано тело за прегледе и испитивања опреме под притиском.</p>
	<p>Током спровођења периодичног прегледа или испитивања на опреми под притиском високог нивоа опасности потребно је придржавати се свих безбедносних мера које је прописао произвођач опреме, у складу са мерама из техничких и других прописа и интерним документима корисника.</p>
	<p class="clan">Члан 13.</p>
	<p>Спољашњим прегледом се утврђује стање опреме под притиском у раду, контролишу се сигурносни и други уређаји, као и стање радне околине и место постављања опреме под притиском, прегледа се документација о раду опреме, извршених радова редовног одржавања и сервисирања опреме према упутствима произвођача.</p>
	<p>Спољашњи преглед је по правилу визуелан преглед. </p>
	<p>У случају да визуелним прегледом није могуће утврдити стање опреме под притиском и дати безбедоносно техничку оцену или се утврде оштећења и недостаци на опреми могу се, када је то потребно, спровести и други одговарајући прегледи и испитивања.</p>
	<p>Спољашњи преглед опреме под притиском по деловима може се спроводити уколико то захтевају радни услови опреме и ако се у том случају може донети објективна безбедносно техничка оцена опреме под притиском.</p>
	<p>Саставни део спољашњег прегледа може бити и испитивање непропусности које се спроводи<span class="v2-clan-left-1">
	</span>&nbsp;под истим условима као и код нове опреме и при томе се користе исти или једнаковредни прихваћени поступци.</p>
	<p><span class="v2-clan-left-1">Спољашњи преглед се по потреби проширује и одговарајућим испитивањима 
	другим признатим методама.</span></p>
	<p>Спољашњи преглед цевовода се спроводи у раду ради безбедносно техничке оцене спољашњег стања, и то:</p>
	<p>1) употребе у складу са наменом;</p>
	<p>2) утврђивања тренутног стања у односу на стање код првог периодичног прегледа;</p>
	<p>3) одржавања цевовода;</p>
	<p>4) стања сигурносних уређаја и друге заштитне опреме.</p>
	<p>Делимични спољашњи преглед се прихвата уколико се на основу њега по аналогији може утврдити безбедносно техничко стање целог цевовода. При томе се морају прегледати довољно велики репрезентативни делови цевовода.</p>
	<p>Изоловане цевоводе потребно је на репрезентативним местима проверити и утврдити степен спољашње корозије.</p>
	<p>Када се изолација цевовода скида из разлога који нису у вези са захтевима овог правилника тада се може спровести спољашњи преглед на деловима цевовода без изолације.</p>
	<p>Код спољашњих прегледа опреме под притиском која је прорачуната са трајном чврстоћом уграђеног материјала, по потреби се могу обавити и додатна испитивања уз коришћење одговарајућих техничких спецификација или смерница.</p>
	<p class="hide-change">*Службени гласник РС, број 75/2013</p>
	<p class="clan">Члан 14.</p>
	<p>Унутрашњи преглед опреме под притиском није потребно спровести уколико су обављени одговарајући прегледи и испитивања на основу којих се са прихватљивом сигурношћу може утврдити стање унутрашњих површина.</p>
	<p>Приликом унутрашњег прегледа потребно је проверити стање површина изложених притиску. Унутрашњи преглед се по правилу обавља као и спољашњи, и по потреби се проширује одговарајућим испитивањима другим признатим методама.</p>
	<p>Уколико се стање опреме под притиском не може утврдити ради недоступности појединих делова или других разлога, потребно је одстранити делове опреме који онемогућавају унутрашњи преглед.</p>
	<p class="v2-clan-left-1">Компоненте опреме под притиском које није могуће 
	прегледати изнутра подвргавају се спољашњем прегледу површина и према 
	потреби испитивању притиском и другим испитивањима без разарања.</p>
	<p class="v2-clan-left-1">Уколико постоји техничка оправданост за могућност 
	појаве оштећења која није могуће открити унутрашњим прегледом потребно је 
	спровести додатне прегледе и испитивања.</p>
	<p>Приликом унутрашњег прегледа опреме под притиском израђене од вештачких и композитних материјала потребно је нарочито водити рачуна о уграђеном материјалу, врсти и конструкцији опреме под притиском и применити одговарајуће испитне методе.</p>
	<p>Делимични унутрашњи преглед опреме под притиском задовољава уколико се на основу њега може донети закључак о целокупном безбедносно техничком стању опреме под притиском, при чему се морају прегледати репрезентативни делови опреме под притиском.</p>
	<p>Унутрашњи преглед опреме под притиском по деловима у различитим временским периодима може се спроводити уколико то захтевају радни услови опреме и ако се у том случају може донети објективна безбедносно техничка оцена опреме под притиском.</p>
	<p class="hide-change">*Службени гласник РС, број 75/2013</p>
	<p class="clan">Члан 15.</p>
	<p>Испитивање притиском спроводи се на исти начин као и испитивање притиском на новој опреми под притиском у складу са техничким прописима којим су прописани технички захтеви за пројектовање, израду и оцењивање усаглашености опреме под притиском и једноставних посуда под притиском или једнаковредном прихваћеном испитном методом.</p>
	<p>Испитивање притиском спроводи се уколико резултати спољашњег и унутрашњег прегледа опреме под притиском не омогућавају задовољавајућу безбедносно техничку оцену.</p>
	<p>Испитивање притиском може се заменити другим испитивањима без разарања материјала уз образложење. 
	</p>
	<p>Испитивање из става 3. овог члана не може бити трајна замена за испитивање притиском.</p>
	<p class="clan">Члан 16.</p>
	<p>Ванредни преглед опреме под притиском обавља се изван рокова периодичних прегледа прописаних овим правилником на начин и према поступцима прописаним за периодичне прегледе. 
	</p>
	<p>Ванредни преглед се спроводи у следећим случајевима:</p>
	<p>1) када постоји оправдана сумња да је опрема под притиском тако оштећена да њена употреба без одговарајуће санације није више безбедна;</p>
	<p>2) када се на зидовима опреме под притиском појаве деформације, прслине и слично;</p>
	<p>3) када резултати периодичног прегледа ради општег стања опреме под притиском указују на потребу за увођењем ванредног прегледа;</p>
	<p>4) на захтев надлежне инспекције.</p>
	<p>Ванредни преглед обухвата спољашњи и унутрашњи преглед опреме под притиском и по потреби испитивање притиском и друга неопходна испитивања.</p>
	<p>Ванредни преглед опреме под притиском спроводи именовано тело за прегледе и испитивања опреме под притиском самостално или у сарадњи са произвођачем опреме, уколико стање опреме под притиском то захтева.</p>
	<p class="clan">Члан 17.</p>
	<p>Преглед пре поновног пуштања у рад опреме под притиском спроводи се кад опрема није радила дуже од годину дана, након реконструкције, санације или у случају пресељења на другу локацију.</p>
	<p>Уколико су услови постављања опреме на новој локацији идентични као и на претходној локацији или је опрема била конзервирана то се приликом прегледа узима у обзир.</p>
	<p>Прегледом пре поновног пуштања у рад оцењује се безбедносно техничко стање опреме под притиском која је већ била у употреби и при томе се спроводи:</p>
	<p>1) спољашњи преглед опреме под притиском; </p>
	<p class="v2-clan-left-1">2) проверава се да ли постоје оштећења на опреми 
	под притиском настала током прекида рада или промене локације;</p>
	<p class="v2-clan-left-1">3) провера доказа о функционалности сигурносних 
	уређаја;</p>
	<p>4) по потреби унутрашњи преглед;</p>
	<p>5) по потреби испитивање притиском и друга испитивања.</p>
	<p>Преглед пре поновног пуштања у рад мора да спроведе именовано тело за прегледе и испитивања опреме под притиском које поред спољашњег прегледа треба и да утврди да ли опрема под притиском испуњава безбедносне захтеве о стављању опреме под притиском у употребу. 
	</p>
	<p>Уколико је обим измена на опреми под притиском такав да утиче на могуће неиспуњавање битних захтева радови на опреми морају бити под надзором именованог тела за оцењивање усаглашености. 
	</p>
	<p class="hide-change"><em>Брисан је ранији став 6. (види члан 10. Правилника - 75/2013-18)</em></p>
	<p class="hide-change">*Службени гласник РС, број 75/2013</p>
	<p class="clan">Члан 18.</p>
	<p class="v2-clan-left-1">Испитивање и подешавање сигурносних уређаја може 
	обављати правно лице које испуњава све захтеве стандарда SRPS ISO IEC 17025.</p>
	<p class="v2-clan-left-1">Правно лице из става 1. овог члана издаје извештај 
	о испитивању и подешавању и ставља на сваки сигурносни уређај пломбу са 
	својим идентификационим знаком.</p>
	<p class="v2-clan-left-1">Рад сигурносног уређаја опреме под притиском мора 
	се проверити најмање једанпут годишње, а по потреби и испитати и подесити, 
	рачунајући од првог прегледа опреме под притиском.</p>
	<p class="v2-clan-left-1">Сигурносни уређаји морају се одржавати и испитати 
	и подесити према упутствима произвођача и техничким спецификацијама.</p>
	<p class="v2-clan-left-1">Рок обавезног прегледа за сигурносне уређаје из 
	става 3. овог члана може се уз сагласност именованог тела за прегледе и 
	испитивања опреме под притиском скратити узевши у обзир ризик од отказа, 
	групу флуида, притисак и запремину, односно називни пречник опреме под 
	притиском.</p>
	<p class="hide-change">*Службени гласник РС, број 75/2013</p>
	<p class="clan">Члан 19.</p>
	<p>Одобрење за рад опреме под притиском издато у облику записника и котловских исправа, односно ревизионих књижица и сертификата важи до дана истека његове важности.</p>
	<p class="hide-change"><em>Брисан је ранији став 2. (види члан 12. Правилника - 75/2013-18)</em></p>
	<p class="clan">Члан 20.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а почиње да се примењује 1. јула 2012. године.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00009/2011-09</p>
	<p class="potpis" style="line-height: 150%; margin-top: 0">У Београду, 19. октобра 2011. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Милутин Мркоњић, </span>с.р.</p>
	<p style="text-align: left">&nbsp;</p>
	<p style="text-align: left"><i><span lang="sr-cyrl">НАПОМЕНА 
	ИЗДАВАЧА: </span></i></p>
	<p style="text-align: left"><i>Прилози I, II, III и IV одштампани уз Правилник о 
	прегледима опреме под притиском током века употребе („Службени гласник РС”, 
	број 87/11) замењ<span lang="sr-cyrl">ени су</span> новим прилозима: Прилог 
	I – Подела опреме под притиском према нивоу опасности, Прилог II – Минимални 
	критеријуми које морају да задовоље именована тела, Прилог III – Рокови 
	редовних периодичних прегледа и Прилог IV – Евиденциони и ревизиони лист 
	опреме под притиском (види члан 13. Правилника - 75/2013-18)</i></p>
	<p style="text-align: left"><i>Даном почетка примене Закона о изменама и 
	допунама Закона о привредним друштвима („Службени гласник РС“, број 
	44/2018), односно 1. октобра 2018. године престају да важе одредбе овог 
	правилника, у прилогу IV, у делу у ком се установљава обавеза употребе 
	печата у пословању друштава и предузетника (види члан 160. Закона - 
	44/2018-27).</i></p>
	<p class="clan" style="text-align: right">Листа прилога:</p>
	<p class="clan" style="text-align: left">
	<a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=427181&amp;regactid=427181" target="_blank" style="color:green">ПРИЛОГ I - ПОДЕЛА ОПРЕМЕ ПОД ПРИТИСКОМ ПРЕМА НИВОУ ОПАСНОСТИ</a></p>
	<p class="clan" style="text-align: left">
	<a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=427181&amp;regactid=427181" target="_blank" style="color:green">ПРИЛОГ II - МИНИМАЛНИ КРИТЕРИЈУМИ КОЈЕ МОРАЈУ ДА ЗАДОВОЉЕ ИМЕНОВАНА ТЕЛА
	</a></p>
	<p class="clan" style="text-align: left">
	<a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=427181&amp;regactid=427181" target="_blank" style="color:green">ПРИЛОГ III - РОКОВИ РЕДОВНИХ ПЕРИОДИЧНИХ ПРЕГЛЕДА</a></p>
	<p class="clan" style="text-align: left">
	<a href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=427181&amp;regactid=427181" target="_blank" style="color:green">ПРИЛОГ IV - ЕВИДЕНЦИОНИ И РЕВИЗИОНИ 
	ЛИСТ ОПРЕМЕ ПОД ПРИТИСКОМ</a></p>


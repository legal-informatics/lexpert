


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 8. став 7. Закона о привредним коморама („Службени гласник РС”, број 112/15) и члана 44. Закона о поступку регистрације у Агенцији за привредне регистре („Службени гласник РС”, бр. 99/11 и 83/14),</p>
				<p>Министар привреде доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о садржини и начину вођења Регистра привредних комора и Регистра представништава страних привредних комора </p>
				<p class="auto-style1">"Службени гласник РС", број 15 од 25. фебруара 
				2016.</p>
				<p class="naslov">&nbsp;</p>
				<p class="bold">Предмет уређивања</p>
				<p class="clan">Члан 1.</p>
				<p>Овим правилником уређује се садржина и начин вођења Регистра привредних комора и Регистра представништава страних привредних комора, као и документа која се прилажу уз регистрацију.</p>
				<p class="bold">Начин вођења регистара</p>
				<p class="clan">Члан 2.</p>
				<p>Регистри из члана 1. овог правилника воде се као јединствене, централне, јавне електронске базе података и докумената о привредним коморама и представништвима страних привредних комора које обављају своју делатност на територији Републике Србије.</p>
				<p class="bold">Предмет регистрације</p>
				<p class="clan">Члан 3.</p>
				<p>У регистре из члана 1. овог правилника уписују се подаци о привредној комори и представништву стране привредне коморе, промене уписаних података као и брисање привредне коморе и представништва стране привредне коморе из регистара.</p>
				<p>Регистри из члана 1. овог правилника, поред података из става 1. овог члана, садрже и документа на основу којих је извршена регистрација.</p>
				<p class="bold">Садржина Регистра привредних комора</p>
				<p class="clan">Члан 4.</p>
				<p>Регистар привредних комора садржи податке о привредној комори који су прописани законом, и то:</p>
				<p>1) назив и скраћени назив;</p>
				<p>2) седиште и адреса седишта;</p>
				<p>3) облик организовања (Привредна комора Србије, Привредна комора Војводине, Привредна комора Косова и Метохије или уговорна привредна комора);</p>
				<p>4) датум оснивања;</p>
				<p>5) матични/регистарски број;</p>
				<p>6) ПИБ;</p>
				<p>7) лично име, пребивалиште, односно боравиште и јединствени матични број грађана, односно број путне исправе и држава издавања путне исправе или јединствени матични број за странца за председника привредне коморе и за друга лица овлашћена за заступање ако је предвиђено;</p>
				<p>8) време на које се оснива или податак о томе да се оснива на неодређено време;</p>
				<p>9) датум доношења статута односно датум измена и допуна статута;</p>
				<p>10) упис чланства у савезу или другој асоцијацији у земљи или иностранству;</p>
				<p>11) подаци о статусној промени;</p>
				<p>12) подаци о ликвидацији и стечају;</p>
				<p>13) подаци о брисању из Регистра;</p>
				<p>14) контакт подаци (број телефона, број мобилног телефона и адреса електронске поште; </p>
				<p>15) забележба података од значаја за правни промет.</p>
				<p>Поред података из става 1. овог члана Регистар привредних комора садржи податке који могу да постоје, и то:</p>
				<p>1) назив привредне коморе на страном језику;</p>
				<p>2) назив привредне коморе на језику националне мањине;</p>
				<p>3) бројеви рачуна у банкама.</p>
				<p class="bold">Садржина Регистра представништава страних привредних комора</p>
				<p class="clan">Члан 5.</p>
				<p>Регистар представништава страних привредних комора садржи податке о представништву стране привредне коморе који су прописани законом, и то:</p>
				<p>1) назив и седиште стране привредне коморе;</p>
				<p>2) назив, седиште и адреса представништва стране привредне коморе у Републици Србији;</p>
				<p>3) име лица овлашћеног за заступање стране привредне коморе у Републици Србији;</p>
				<p>4) број и датум решења о упису у Регистар представништава страних привредних комора;</p>
				<p>5) број и датум решења о брисању из Регистра представништава страних привредних комора;</p>
				<p>6) контакт подаци (број телефона, број мобилног телефона и адреса електронске поште), представништва стране привредне коморе у Републици Србији;</p>
				<p>7) матични број и порески идентификациони број (ПИБ) представништва стране привредне коморе.</p>
				<p>Поред података из става 1. овог члана Регистар представништава страних привредних комора садржи податке који могу да постоје, и то:</p>
				<p>1) назив представништва на страном језику;</p>
				<p>2) бројеви рачуна у банкама;</p>
				<p>3) забелешка података од значаја за правни промет.</p>
				<p class="bold">Упис у регистре</p>
				<p class="clan">Члан 6.</p>
				<p>Упис привредне коморе и представништва стране привредне коморе у регистре из члана 1. овог правилника врши се на основу поднете пријаве за упис, прописане документације у оригиналу или овереној фотокопији и доказа о уплати накнаде за упис у регистре из члана 1. овог правилника.</p>
				<p>Подаци о матичном броју и пореском идентификационом броју (ПИБ) привредне коморе и представништва стране привредне коморе уписују се у регистре из члана 1. овог правилника по службеној дужности, на основу одлуке надлежног органа за доделу матичног броја, односно пореског идентификационог броја.</p>
				<p class="bold">Документа за упис оснивања у Регистар привредних комора</p>
				<p class="clan">Члан 7.</p>
				<p>Уз регистрациону пријаву за упис оснивања привредне коморе у Регистар привредних комора подноси се:</p>
				<p>1) оснивачки акт;</p>
				<p>2) статут;</p>
				<p>3) записник са оснивачке скупштине;</p>
				<p>4) доказ о идентитету оснивача (извод из одговарајућег регистра или други доказ о правном субјективитету);</p>
				<p>5) акт о избору лица овлашћеног за заступање;</p>
				<p>6) фотокопија личне карте или пасоша за лице овлашћено за заступање;</p>
				<p>7) доказ о уплати накнаде за упис у Регистар привредних комора.</p>
				<p class="bold">Документа за упис оснивања у Регистар представништава страних привредних комора</p>
				<p class="clan">Члан 8.</p>
				<p>Уз регистрациону пријаву за упис оснивања представништва стране привредне коморе у Регистар представништава страних привредних комора подноси се: </p>
				<p>1) акт о регистрацији/оснивању и оверен превод од овлашћеног судског тумача, акта о регистрацији/оснивању стране привредне коморе у матичној држави или потврда (изјава) оверена од стране суда или јавног бележника да страна привредна комора има својство правног лица и без уписа у одговарајући регистар;</p>
				<p>2) одлука и оверен превод од овлашћеног судског тумача, одлуке надлежног органа стране привредне коморе о отварању представништва и лицу овлашћеном за заступање представништва у Републици Србији;</p>
				<p>3) фотокопија личне карте или пасоша лица овлашћеног за заступање представништва у Републици Србији;</p>
				<p>4) доказ о уплати накнаде за упис у Регистар представништава страних привредних комора.</p>
				<p class="bold">Документа за упис промене података у Регистар привредних комора</p>
				<p class="clan">Члан 9.</p>
				<p>Уз регистрациону пријаву за упис промене података у Регистар привредних комора, подноси се: </p>
				<p>1) одлука надлежног органа о промени података;</p>
				<p>2) записник са седнице надлежног органа на којој је донета одлука о промени података; </p>
				<p>3) доказ о уплати накнаде за упис промене података у Регистар привредних комора;</p>
				<p>4) друга документа у складу са законом.</p>
				<p>За регистрацију припајања Регионалне привредне коморе или Привредне коморе Београда, Привредној комори Србије, уз регистрациону пријаву се достављају документа прописана чланом 46. став 1. Закона о привредним коморама („Службени гласник РС”, број 112/15) и доказ о уплати накнаде за регистрацију.</p>
				<p>За регистрацију промене облика организовања Регионалне привредне коморе или Привредне коморе Београда, уз регистрациону пријаву се достављају документа прописана чланом 46. став 7. Закона о привредним коморама („Службени гласник РС”, број 112/15) и доказ о уплати накнаде за регистрацију. </p>
				<p class="bold">Документа за упис промене података у Регистар представништава страних привредних комора</p>
				<p class="clan">Члан 10.</p>
				<p>Уз регистрациону пријаву за упис промене података у Регистар представништава страних привредних комора подноси се: </p>
				<p>1) одлука и оверен превод од овлашћеног судског тумача, одлуке надлежног органа стране привредне коморе о промени података; </p>
				<p>2) доказ о уплати накнаде за упис промене података у Регистар представништава страних привредних комора;</p>
				<p>3) друга документа у складу са законом.</p>
				<p class="bold">Документа за упис ликвидације у Регистар привредних комора</p>
				<p class="clan">Члан 11.</p>
				<p>Уз регистрациону пријаву за упис ликвидације у Регистар привредних комора, подноси се: </p>
				<p>1) одлука надлежног органа о покретању поступка ликвидације и именовању ликвидационог управника;</p>
				<p>2) записник са седнице надлежног органа на којој је донета одлука;</p>
				<p>3) доказ о идентитету ликвидационог управника – фотокопија личне карте или пасоша (ако се за ликвидационог управника именује лице које није уписано као заступник);</p>
				<p>4) доказ о уплати накнаде за упис ликвидације у Регистар привредних комора;</p>
				<p>5) друга документа у складу са законом.</p>
				<p class="bold">Документа за упис стечаја у Регистар привредних комора</p>
				<p class="clan">Члан 12.</p>
				<p>Уз регистрациону пријаву за упис стечајног поступка у Регистар привредних комора, подноси се:</p>
				<p>1) решење надлежног стечајног суда о покретању стечајног поступка и именовању стечајног управника;</p>
				<p>2) доказ о уплати накнаде.</p>
				<p class="bold">Документа за брисање из Регистра привредних комора</p>
				<p class="clan">Члан 13.</p>
				<p>Уз регистрациону пријаву за брисање из Регистра привредних комора, подносе се:</p>
				<p>1) докази на основу којих се утврђују чињенице за брисање привредне коморе;</p>
				<p>2) доказ о уплати накнаде за брисање из Регистра.</p>
				<p class="bold">Документа за брисање из Регистра представништава страних привредних комора</p>
				<p class="clan">Члан 14.</p>
				<p>Уз регистрациону пријаву за брисање из Регистра представништава страних привредних комора подноси се:</p>
				<p>1) одлука и оверен превод од овлашћеног судског тумача, одлуке надлежног органа стране привредне коморе о престанку рада представништва на територији републике Србије;</p>
				<p>2) доказ о уплати накнаде за брисање из Регистра представништава страних привредних комора.</p>
				<p class="bold">Друге услуге које пружа Агенција за привредне регистре у вођењу регистара</p>
				<p class="clan">Члан 15.</p>
				<p>У вођењу регистара из члана 1. овог правилника Агенција за привредне регистре (у даљем тексту: Агенција), у складу са законом:</p>
				<p>1) врши резервацију назива;</p>
				<p>2) издаје уверења о подацима уписаним у регистре, односно о чињеницама које произлазе из података уписаних у регистре;</p>
				<p>3) издаје копије документа на основу кога је извршен упис у регистре;</p>
				<p>4) штампа документа са интернет странице званичног сајта Агенције;</p>
				<p>5) издаје уверења о подацима садржаним у регистрима који су обрађени по посебном захтеву корисника и достављају се кориснику у електронском формату, на медијуму или преко електронског сервиса који обезбеђује Агенција.</p>
				<p class="bold">Ступање на снагу</p>
				<p class="clan">Члан 16.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 011-00-00054/2016-01</p>
				<p class="auto-style2">У Београду, 17. фебруара 2016. године</p>
				<p class="auto-style2">Министар,</p>
				<p class="auto-style2"><span class="bold">Жељко Сертић,</span> с.р.</p>
	</div>


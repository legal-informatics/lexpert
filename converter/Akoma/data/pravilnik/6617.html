


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
}
</style>
	

	<div>
				
				<p class="redakcijskipreciscentekst">
					Редакцијски пречишћен текст</p>
			
				<p>&nbsp;</p>
				<p>&nbsp;</p>
				<p>На основу члана 43. Закона о јавном информисању и медијима („Службени гласник РС”, број 83/14),</p>
				<p>Министар културе и информисања доноси</p>
				<p>
				&nbsp;</p>
				<p class="odluka-zakon">ПРАВИЛНИК</p>
				<p class="odluka-zakon">о документацији која се прилаже у поступку регистрације медија у Регистар медија</p>
				<p class="auto-style1">"Службени гласник РС", бр. 126 од 19. 
				новембра 2014, 61 од 10. јула 2015, 40 <span lang="x-none">од 7. 
				јуна 2019.</span></p>
				<p class="bold">Предмет Правилника</p>
				<p class="clan">Члан 1.</p>
				<p>Овим правилником прописује се документација која се прилаже уз регистрациону пријаву у поступку регистрације медија у Регистар медија (у даљем тексту: Регистар).</p>
				<p>Регистрациона пријава подноси се Aгенцији за привредне регистре која води Регистар у складу са законом.</p>
				<p class="bold">Документација која се прилаже уз регистрациону пријаву уписа медија у Регистар</p>
				<p class="clan">Члан 2.</p>
				<p>Уз регистрациону пријаву уписа медија у Регистар прилаже се следећа документација:</p>
				<p>1) одлука издавача медија (у даљем тексту: издавач) о оснивању медија и називу медија;</p>
				<p>2) одлука издавача о језику издања, односно о језику пружања медијске услуге;</p>
				<p>3) одлука издавача о именовању одговорног уредника медија;</p>
				<p>4) извод из јавног регистра, којим се доказује идентитет издавача ако није регистрован у регистру који води Агенција за привредне регистре;</p>
				<p>5) доказ о матичном броју издавача, ако није регистрован у регистру који води Агенција за привредне регистре;</p>
				<p>6) доказ о идентитету одговорног уредника медија (за домаће физичко лице – оверена фотокопија личне карте, за страно физичко лице – оверена фотокопија пасоша, односно оверена фотокопија личне карте ако је издата страном физичком лицу);</p>
				<p>7) овлашћење за пружање медијске услуге у складу са законом који регулише област електронских медија;</p>
				<p>8) потврда из базе Регистра националног Интeрнет домена Србије – РНИДС о интернет адреси електронског издања; </p>
				<p>9) акт који садржи следеће податке о лицима из члана 39. став 1. тачка 8) Закона о јавном информисању и медијима („Службени гласник РС”, број 83/14):</p>
				<p>– пословно име, односно назив, седиште и матични, односно регистарски број за правно лице;</p>
				<p>– лично име и ЈМБГ домаћег физичког лица или број пасоша и назив државе која је издала пасош страног физичког лица;</p>
				<p>– појединачно процентуално учешће у оснивачком капиталу медија, за чију тачност и потпуност, својим потписом одговара физичко лице издавач медија, односно одговорно лице у правном лицу издавачу медија;</p>
				<p>10) доказ о уплаћеној накнади за вођење поступка регистрације.</p>
				<p class="bold">Документација која садржи податак о тиражу медија</p>
				<p class="clan">Члан 3.</p>
				<p>Уз регистрациону пријаву прилаже се и документација о тиражу медија која садржи:</p>
				<p>1) податак о просечно продатом тиражу медија у претходној календарској години, за чију тачност и потпуност својим потписом гарантује одговорно лице издавача;</p>
				<p>2) доказ о уплаћеној накнади за вођење поступка регистрације. </p>
				<p class="bold">Документација која садржи податак о новчаним средствима додељеним или добијеним од органа јавне власти</p>
				<p class="v2-clan-1">Члан 4.</p>
				<p class="v2-clan-left-1">Уз регистрациону пријаву, законски 
				заступник органа јавне власти прилаже и документацију о новчаним 
				средствима додељеним или добијеним од органа јавне власти:</p>
				<p class="v2-clan-left-1">1) решење органа јавне власти о додели 
				новчаних средстава медију на име државне помоћи, а на основу 
				спроведених конкурса и појединачних давања ради суфинансирања 
				пројеката у области јавног информисања ради остваривања јавног 
				интереса;</p>
				<p class="v2-clan-left-1">2) акт на основу кога се средства 
				додељују медију као и износ новчаних средстава добијених по било 
				ком основу, непосредно или посредно, а која се не додељују на 
				основу правила о додели државне помоћи;</p>
				<p class="v2-clan-left-1">3) доказ о уплаћеној накнади за вођење 
				поступка регистрације.</p>
				<p class="hide-change">*Службени гласник РС, број 40/2019</p>
				<p class="bold">Документација о промени регистрованих података&nbsp;о медију</p>
				<p class="clan">Члан 5.</p>
				<p>Уз регистрациону пријаву о промени податка о медију прилаже се: </p>
				<p>1) документ који је основ за промену регистрованог податка о медију; </p>
				<p>2) доказ о уплаћеној накнади за вођење поступка регистрације.</p>
				<p class="bold">Документација која садржи основ за брисање медија из Регистра</p>
				<p class="clan">Члан 6.</p>
				<p>Уз регистрациону пријаву за брисање медија из Регистра прилаже се:</p>
				<p>1) одлука издавача о престанку издавања медија, односно пружања медијске услуге;</p>
				<p>2) доказ о уплаћеној накнади за вођење поступка регистрације.</p>
				<p class="bold">Документација која се прилаже за упис података у Регистар, за медије који су регистровани у Регистру јавних гласила</p>
				<p class="clan">Члан 7.</p>
				<p>Уз регистрациону пријаву за упис података у Регистар, за медије који су регистровани у Регистру јавних гласила, прилаже се:</p>
				<p>1) одлука издавача о језику издања, односно о језику пружања медијске услуге;</p>
				<p>2) доказ о идентитету одговорног уредника медија (за домаће физичко лице – оверена фотокопија личне карте, за страно физичко лице – оверена фотокопија пасоша, односно оверена фотокопија личне карте ако је издата страном физичком лицу);</p>
				<p>3) акт који садржи следеће податке о лицима из члана 39. став 1. тачка 8) Закона о јавном информисању и медијима („Службени гласник РС”, број 83/14):</p>
				<p> – пословно име, односно назив, седиште и матични, односно регистарски број за правно лице;</p>
				<p> – лично име и ЈМБГ домаћег физичког лица или број пасоша и назив државе која је издала пасош страног физичког лица;</p>
				<p> – појединачно процентуално учешће у оснивачком капиталу медија, за чију тачност и потпуност, својим потписом одговара физичко лице издавач медија, односно одговорно лице у правном лицу издавачу медија;</p>
				<p>4) податак о просечно продатом тиражу медија у претходној календарској години, за чију тачност и потпуност својим потписом гарантује одговорно лице издавача;</p>
				<p class="hide-change"><em>5) брисана је (види члан 1. 
				Правилника - 61/2015-21)</em></p>
				<p class="hide-change"><em>6) брисана је (види члан 1. 
				Правилника - 61/2015-21)</em></p>
				<p>7) доказ о уплаћеној накнади за вођење поступка регистрације.</p>
				<p class="clan">Члан 8.</p>
				<p>Податке из члана 7. овог правилника, издавач медија је дужан да пријави у Регистар, у року од шест месеци од дана почетка примене овог правилника.</p>
				<p class="bold">Ступање на снагу</p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењиваће се од 13. фебруара 2015. године.</p>
				<p>&nbsp;</p>
				<p class="auto-style2">Број 110-00-00068/2014-04 </p>
				<p class="auto-style2">У Београду, 13. новембра 2014. године</p>
				<p class="auto-style2">Министар,</p>
				<p class="auto-style2"><strong>Иван Тасовац</strong>, с.р.</p>
	</div>


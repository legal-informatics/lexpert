

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 5. став 5. и члана 6. став 5. Закона о дувану („Службени гласник РС”, бр. 101/05, 90/07, 95/10, 36/11, 93/12, 108/13 и 95/18),</p>
			<p class="Basic-Paragraph">Министар финансија доноси</p>
			<p class="odluka-zakon">ПРАВИЛНИК</p>
			<p class="odluka-zakon">о садржини и начину вођења регистара и евиденционих листа о производњи, обради, преради и промету дувана, обрађеног дувана, прерађеног дувана, односно дуванских производа</p>
			<p class="centar">"Службени гласник РС", број 104 од 28. децембра 
			2018.</p>
			<p class="bold">1. Предмет</p>
			<p class="clan">Члан 1.</p>
			<p class="Basic-Paragraph">Овим правилником ближе се уређује садржина и начин вођења Регистра произвођача дувана, Регистра обрађивача дувана, Регистра прерађивача дувана, Регистра произвођача дуванских производа, Регистра трговаца на велико дуванским производима, Регистра увозника дувана, обрађеног дувана, прерађеног дувана, односно дуванских производа, Регистра извозника дувана, обрађеног дувана, прерађеног дувана, односно дуванских производа (у даљем тексту: регистри), Регистра привредних субјеката који обављају промет дуванских производа по посебном поступку и Регистра о маркама дуванских производа, као и садржина и начин вођења Евиденционе листе о физичким лицима – произвођачима дувана, Евиденционе листе о трговцима на мало дуванским производима и Евиденционе листе о маркама дуванских производа чији се промет обавља по посебном поступку (у даљем тексту: евиденционе листе), које води Управа за дуван, као орган управе у саставу Министарства финансија (у даљем тексту: Управа).</p>
			<p class="bold">2. Садржина регистара</p>
			<p class="clan">Члан 2.</p>
			<p class="Basic-Paragraph">У регистре, Регистар привредних субјеката који обављају промет дуванских производа по посебном поступку и Регистар о маркама дуванских производа, Управа врши упис података који се односе на предмет уписа, промене тих података и њихово брисање из регистара.</p>
			<p class="clan">Члан 3.</p>
			<p class="Basic-Paragraph">Регистри садрже податке који се односе на:</p>
			<p class="Basic-Paragraph">1) редни (регистарски) број уписа;</p>
			<p class="Basic-Paragraph">2) број и датум решења о упису;</p>
			<p class="Basic-Paragraph">3) назив привредног субјекта који се уписује у регистар;</p>
			<p class="Basic-Paragraph">4) седиште и адресу привредног субјекта;</p>
			<p class="Basic-Paragraph">5) име, презиме, адресу и јединствени матични број грађана (у даљем тексту: ЈМБГ) предузетника;</p>
			<p class="Basic-Paragraph">6) порески идентификациони број (у даљем тексту: ПИБ), матични број привредног субјекта;</p>
			<p class="Basic-Paragraph">7) назив регистра, број и датум акта о упису, ако је привредни субјект уписан и у друге регистре код Управе; </p>
			<p class="Basic-Paragraph">8) име, презиме и ЈМБГ, односно број пасоша лица овлашћеног за заступање привредног субјекта;</p>
			<p class="Basic-Paragraph">9) број и датум решења о давању дозволе за обављање делатности и рок на који је дозвола издата;</p>
			<p class="Basic-Paragraph">10) број и датум решења о одузимању дозволе за обављање делатности;</p>
			<p class="Basic-Paragraph">11) број и датум решења о брисању из регистра;</p>
			<p class="Basic-Paragraph">12) закљученe уговорe (датум закључења уговора; назив уговорних страна; предмет уговора и рок важности уговора) из члана 9. став 1. тачка 4), члана 17. став 1. тачка 5), члана 25в став 1. тачка 5), члана 38. став 1. тачка 4) и члана 52. став 1. тачка 2) Закона о дувану (у даљем тексту: Закон).</p>
			<p class="Basic-Paragraph">У регистре се уписују и промене података из става 1. овог члана.</p>
			<p class="clan">Члан 4.</p>
			<p class="Basic-Paragraph">Регистар привредних субјеката који обављају промет дуванских производа по посебном поступку садржи податке који се односе на:</p>
			<p class="Basic-Paragraph">1) редни (регистарски) број уписа;</p>
			<p class="Basic-Paragraph">2) број и датум решења о упису;</p>
			<p class="Basic-Paragraph">3) назив привредног субјекта који се уписује у регистар;</p>
			<p class="Basic-Paragraph">4) седиште и адресу привредног субјекта;</p>
			<p class="Basic-Paragraph">5) име, презиме, адресу и јединствени матични број грађана (у даљем тексту: ЈМБГ) предузетника;</p>
			<p class="Basic-Paragraph">6) порески идентификациони број (у даљем тексту: ПИБ) и матични број привредног субјекта;</p>
			<p class="Basic-Paragraph">7) назив регистра, број и датум акта о упису, ако је привредни субјект уписан и у друге регистре код Управе;</p>
			<p class="Basic-Paragraph">8) име, презиме и ЈМБГ, односно број пасоша лица овлашћеног за заступање привредног субјекта;</p>
			<p class="Basic-Paragraph">9) број и датум решења о брисању из регистра;</p>
			<p class="Basic-Paragraph">10) закључене уговоре о набавци дуванских производа (датум закључења уговора; назив уговорних страна; предмет уговора и рок важења уговора из члана 64б став 2. тачка 1) Закона;</p>
			<p class="Basic-Paragraph">11) приватно царинско складиште, и то податке о одобрењу за управљање царинским складиштем (број и датум одобрења, назив издаваоца одобрења, адреса и ознака царинског складишта, назив држаоца царинског складишта);</p>
			<p class="Basic-Paragraph">12) јавно царинско складиште, и то податке о одобрењу за управљање царинским складиштем, односно уговору о закупу јавног царинског складишта (датум закључења уговора, предмет закупа, рок важења уговора, подаци о уговорним странама).</p>
			<p class="Basic-Paragraph">У Регистар привредних субјеката који обављају промет дуванских производа по посебном поступку се уписују и промене података из става 1. овог члана.</p>
			<p class="clan">Члан 5.</p>
			<p class="Basic-Paragraph">Регистар о маркама дуванских производа садржи податке који се односе на:</p>
			<p class="Basic-Paragraph">1) редни (регистарски) број уписа;</p>
			<p class="Basic-Paragraph">2) број и датум решења о упису;</p>
			<p class="Basic-Paragraph">3) назив, седиште и адресу произвођача, односно увозника дуванског производа, који дувански производ који се уписује у Регистар о маркама дуванских производа ставља у промет на тржиште Републике Србије;</p>
			<p class="Basic-Paragraph">4) име, презиме, адресу и ЈМБГ предузетника – произвођача дуванског производа;</p>
			<p class="Basic-Paragraph">5) ПИБ и матични број произвођача, односно увозника дуванског производа;</p>
			<p class="Basic-Paragraph">6) назив регистра, број и датум акта о упису, ако је привредни субјект уписан и у друге регистре код Управе;</p>
			<p class="Basic-Paragraph">7) име, презиме и ЈМБГ, односно број пасоша лица овлашћеног за заступање привредног субјекта;</p>
			<p class="Basic-Paragraph">8) број и датум решења о брисању из регистра;</p>
			<p class="Basic-Paragraph">9) назив робне марке дуванског производа који се уписује у регистар;</p>
			<p class="Basic-Paragraph">10) број и датум акта о регистрацији робне марке дуванског производа, ако је донет;</p>
			<p class="Basic-Paragraph">11) ближи опис изгледа и облика паковања дуванског производа (фотографија паковања у одговарајућем формату) који се уписује у регистар;</p>
			<p class="Basic-Paragraph">12) закључене уговоре и овлашћења (датум закључења уговора; назив уговорних страна; предмет уговора и рок важења уговора; датум, предмет и рок важења овлашћења) из члана 37. став 3. тач. 2)– 3) Закона.</p>
			<p class="Basic-Paragraph">У Регистар о маркама дуванских производа уписују се и промене података из става 1. овог члана, као и подаци о брисању из регистра које се врши на захтев произвођача, односно увозника дуванског производа. </p>
			<p class="clan">Члан 6.</p>
			<p class="Basic-Paragraph">Привредни субјекти о којима се воде регистри дужни су да Управи пријаве сваку насталу промену података уписаних у регистар у року од 15 дана од дана настале промене.</p>
			<p class="bold">3. Начин вођења регистара</p>
			<p class="clan">Члан 7.</p>
			<p class="Basic-Paragraph">Регистри се воде у електронској форми као јединствена база података.</p>
			<p class="Basic-Paragraph">База података за Регистар о маркама дуванских производа састоји се од нумерисаних одељака који се формирају за сваку врсту дуванског производа из члана 2. тачка 3) Закона.</p>
			<p class="Basic-Paragraph">Одељак из става 2. овог члана може да садржи више пододељака, ако се у њему врши упис више категорија у оквиру једног дуванског производа.</p>
			<p class="clan">Члан 8.</p>
			<p class="Basic-Paragraph">Податке који у складу са овим правилником чине садржину регистара, Управа уписује на основу захтева привредног субјекта и документације коју тај субјект прилаже уз захтев, као и на основу друге документације која се подноси у складу са Законом.</p>
			<p class="clan">Члан 9.</p>
			<p class="Basic-Paragraph">Подаци који чине садржину регистара, а који се наводе у захтеву за упис у регистар, односе се на:</p>
			<p class="Basic-Paragraph">1) датум подношења захтева;</p>
			<p class="Basic-Paragraph">2) назив регистра за који се подноси захтев за упис;</p>
			<p class="Basic-Paragraph">3) назив привредног субјекта који подноси захтев за упис;</p>
			<p class="Basic-Paragraph">4) седиште, адресу, број телефона и адресу електронске поште привредног субјекта;</p>
			<p class="Basic-Paragraph">5) ПИБ и матични број привредног субјекта;</p>
			<p class="Basic-Paragraph">6) назив регистра, број и датум акта о упису, ако је привредни субјект уписан и у друге регистре код Управе;</p>
			<p class="Basic-Paragraph">7) име, презиме и ЈМБГ, односно број пасоша лица овлашћеног за заступање привредног субјекта;</p>
			<p class="Basic-Paragraph">8) број и датум решења о давању дозволе за обављање делатности и рок на који је дозвола издата;</p>
			<p class="Basic-Paragraph">9) потпис подносиоца захтева.</p>
			<p class="clan">Члан 10.</p>
			<p class="Basic-Paragraph">Подаци који чине садржину Регистра привредних субјеката који обављају промет дуванских производа по посебном поступку, а који се наводе у захтеву за упис у тај регистар, односе се на:</p>
			<p class="Basic-Paragraph">1) датум подношења захтева за упис;</p>
			<p class="Basic-Paragraph">2) назив регистра за који се подноси захтев за упис;</p>
			<p class="Basic-Paragraph">3) назив привредног субјекта који обавља промет дуванских производа по посебном поступку који подноси захтев за упис;</p>
			<p class="Basic-Paragraph">4) седиште, адресу, број телефона и адресу електронске поште привредног субјекта;</p>
			<p class="Basic-Paragraph">5) ПИБ и матични број привредног субјекта; </p>
			<p class="Basic-Paragraph">6) назив регистра, број и датум акта о упису, ако је привредни субјект уписан и у друге регистре код Управе;</p>
			<p class="Basic-Paragraph">7) име, презиме и ЈМБГ, односно број пасоша лица овлашћеног за заступање привредног субјекта;</p>
			<p class="Basic-Paragraph">8) потпис подносиоца захтева.</p>
			<p class="clan">Члан 11.</p>
			<p class="Basic-Paragraph">Подаци који чине садржину Регистра о маркама дуванских производа, а који се наводе у захтеву за упис у тај регистар, односе се на:</p>
			<p class="Basic-Paragraph">1) датум подношења захтева за упис;</p>
			<p class="Basic-Paragraph">2) назив регистра за који се подноси захтев за упис;</p>
			<p class="Basic-Paragraph">3) назив произвођача, односно увозника дуванских производа који подноси захтев за упис;</p>
			<p class="Basic-Paragraph">4) седиште, адресу, број телефона и адресу електронске поште привредног субјекта;</p>
			<p class="Basic-Paragraph">5) ПИБ и матични број привредног субјекта; </p>
			<p class="Basic-Paragraph">6) назив регистра, број и датум акта о упису, ако је привредни субјект уписан и у друге регистре код Управе;</p>
			<p class="Basic-Paragraph">7) име, презиме и ЈМБГ, односно број пасоша лица овлашћеног за заступање привредног субјекта;</p>
			<p class="Basic-Paragraph">8) врсту дуванског производа за коју се подноси захтев за упис;</p>
			<p class="Basic-Paragraph">9) назив робне марке дуванског производа за коју се подноси захтев за упис;</p>
			<p class="Basic-Paragraph">10) број и датум акта о регистрацији робне марке, ако је донет;</p>
			<p class="Basic-Paragraph">11) ближи опис изгледа и облика паковања, превод назива робне марке, као и текста наведеног на паковању дуванског производа (фотографија паковања у папиру и одговарајућем електронском формату);</p>
			<p class="Basic-Paragraph">12) потпис подносиоца захтева.</p>
			<p class="bold">4. Садржина евиденционих листа</p>
			<p class="clan">Члан 12.</p>
			<p class="Basic-Paragraph">Евиденциона листа о физичким лицима – произвођачима дувана води се посебно за сваку производну годину и садржи следеће податке:</p>
			<p class="Basic-Paragraph">1) име, презиме, ЈМБГ и адресу;</p>
			<p class="Basic-Paragraph">2) површину земљишта на коме се гаји дуван; </p>
			<p class="Basic-Paragraph">3) тип и сорту дувана који се гаји;</p>
			<p class="Basic-Paragraph">4) закључене кооперативне уговоре са произвођачем дувана (пословно име произвођача дувана, број и датум закључења уговора).</p>
			<p class="Basic-Paragraph">Евиденциону листу из става 1. овог члана Управа води на основу извештаја које на њен захтев достављају лица уписана у Регистар произвођача дувана, а у складу са чланом 7. став 5. Закона.</p>
			<p class="clan">Члан 13.</p>
			<p class="Basic-Paragraph">Евиденциона листа о трговцима на мало дуванским производима садржи следеће податке:</p>
			<p class="Basic-Paragraph">1) назив, седиште и адресу привредног субјекта;</p>
			<p class="Basic-Paragraph">2) име, презиме, адресу и ЈМБГ предузетника;</p>
			<p class="Basic-Paragraph">3) ПИБ и матични број привредног субјекта;</p>
			<p class="Basic-Paragraph">4) број и датум решења о давању дозволе за обављање делатности трговине на мало;</p>
			<p class="Basic-Paragraph">5) број и датум решења о одузимању дозволе за обављање делатности трговине на мало;</p>
			<p class="Basic-Paragraph">6) назив, седиште и адресу сваког малопродајног објекта;</p>
			<p class="Basic-Paragraph">7) назив, седиште и адресу угоститељског објекта, односно малопродајног објекта који је по намени специјализован за продају дуванских производа у којем је постављен хјумидор;</p>
			<p class="Basic-Paragraph">8) закључене предуговоре/уговоре са трговцем на велико дуванским производима (датум закључења предуговора/уговора, пословно име трговца на велико, предмет уговора и рок важења уговора).</p>
			<p class="Basic-Paragraph">Евиденциону листу из става 1. овог члана Управа води на основу издате дозволе за трговину на мало дуванским производима за сваки малопродајни објекат, односно хјумидор.</p>
			<p class="clan">Члан 14.</p>
			<p class="Basic-Paragraph">Евиденциона листа о маркама дуванских производа чији се промет обавља по посебном поступку садржи следеће податке:</p>
			<p class="Basic-Paragraph">1) број и датум подношења пријаве;</p>
			<p class="Basic-Paragraph">2) назив, седиште и адресу привредног субјекта који подноси пријаву;</p>
			<p class="Basic-Paragraph">3) ПИБ и матични број привредног субјекта; </p>
			<p class="Basic-Paragraph">4) врсту и назив робне марке дуванског производа за коју се подноси пријава.</p>
			<p class="Basic-Paragraph">Евиденциону листу из става 1. овог члана Управа води на основу пријаве привредног субјекта уписаног у Регистар привредних субјеката који обављају промет дуванских производа по посебном поступку, у складу са чланом 37а Закона. </p>
			<p class="Basic-Paragraph">На основу поднете пријаве која садржи податке из става 1. овог члана, Управа издаје доказ о упису робне марке дуванског производа у Регистар о маркама дуванских производа, односно Евиденциону листу о маркама дуванских производа чији се промет обавља по посебном поступку.</p>
			<p class="clan">Члан 15.</p>
			<p class="Basic-Paragraph">Лица о којима се воде евиденционе листе из чл. 13. и 14. овог правилника, Управи пријављују сваку насталу промену података уписаних у евиденционе листе у року од 15 дана од дана настале промене.</p>
			<p class="bold">5. Начин вођења евиденционих листа</p>
			<p class="clan">Члан 16.</p>
			<p class="Basic-Paragraph">Евиденционе листе воде се у електронској форми као јединствена база података.</p>
			<p class="bold">6. Прелазне и завршне одредбе</p>
			<p class="clan">Члан 17.</p>
			<p class="Basic-Paragraph">Податке који чине садржину регистара, односно евиденционих  листа, а који су уписани у складу са Правилником о садржини и начину вођења регистара и евиденционих листа о производњи, обради и промету дувана и дуванских производа („Службени гласник РС”, бр. 114/05 и 44/18 – др. закон), Управа за дуван преводи у регистре и евиденционе листе прописане овим правилником.</p>
			<p class="clan">Члан 18.</p>
			<p class="Basic-Paragraph">Даном ступања на снагу овог правилника престаје да важи Правилник о садржини и начину вођења регистара и евиденционих листа о производњи, обради и промету дувана и дуванских производа („Службени гласник РС”, бр. 114/05 и 44/18 – др. закона).</p>
			<p class="clan">Члан 19.</p>
			<p class="Basic-Paragraph">Овај правилник ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">Број 110-00-00622/2018-01</p>
			<p class="potpis">У Београду, 27. децембра 2018. године </p>
			<p class="potpis">Министар,</p>
			<p class="potpis"><span class="bold">Синиша Мали, </span>с.р.</p>
	</div>


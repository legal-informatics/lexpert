


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 265. став 4. Закона о извршењу кривичних санкција („Службени гласник РС”, број 55/14) , </p>
				<p>Министар правде доноси </p>
				<p>&nbsp;</p>
				<p class="odluka-zakon" style="margin-top: 0; margin-bottom: 0">ПРАВИЛНИК</p>
				<p class="naslov" style="margin-top: 0">о посебним условима које треба да испуњава запослени који се упућује на рад у Посебну притворску јединицу и начину његовог избора пре упућивања на рад</p>
				<p class="naslov" style="margin-top: 0">
				<span style="font-weight: 400">"Службени гласник РС", број 103 
				од 25. септембра 2014.</span></p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником уређују се посебни услови које треба да испуњава запослени који се упућује на рад у Посебну притворску јединицу и начин његовог избора пре упућивања на рад.</p>
				<p class="clan">Члан 2.</p>
				<p>Запослене из члана 1. овог правилника, на рад у Посебну притворску јединицу упућује директор Управе за извршење кривичних санкција (у даљем тексту: директор Управе), у складу са Законом о извршењу кривичних санкција и овим правилником.</p>
				<p class="clan">Члан 3.</p>
				<p>Запослени из члана 1. овог правилника може се упутити на рад у Посебну притворску јединицу, ако испуњава следеће посебне услове:</p>
				<p>1) да није осуђиван, односно прекршајно кажњаван на безусловну казну затвора за кривично дело, односно прекршај и да се против њега не води кривични поступак за кривично дело за које се гони по службеној дужности;</p>
				<p>2) да има најмање три године радног искуства на раду у заводу, односно на истим или сличним пословима у Министарству унутрашњих послова или Војсци Србије;</p>
				<p>3) да не постоје безбедносне сметње за упућивање запосленог на рад у Посебну притворску јединицу;</p>
				<p>4) да је у години која претходи години упућивања у Посебну притворску јединицу, оцењиван оценом „добар”, „истиче се” или „нарочито се истиче”;</p>
				<p>5) да је психофизички способан за рад у Посебној притворској јединици;</p>
				<p>6) да је прошао одговарајућу обуку у Центру за обуку и стручно оспособљавање Управе.</p>
				<p class="clan">Члан 4.</p>
				<p>Директор Управе расписује интерни конкурс за упућивање на рад у Посебну притворску јединицу.</p>
				<p>Интерни конкурс се доставља заводима за извршење кривичних санкција (у даљем тексту: заводи).</p>
				<p>Управник завода текст интерног конкурса чини доступним запосленима у заводу, тако што интерни конкурс оглашава на огласној табли.</p>
				<p class="clan">Члан 5.</p>
				<p>У пријави на интерни конкурс кандидати наводе потпуне и тачне податке, који се односе на:</p>
				<p>1) име и презиме кандидата (укључујући и ранија презимена);</p>
				<p>2) име и презима оба родитеља и девојачко презиме мајке;</p>
				<p>3) датум и место рођења;</p>
				<p>4) дотадашње радно искуство, са навођењем конкретних послова радног места;</p>
				<p>5) стручну спрему;</p>
				<p>6) служење војног рока;</p>
				<p>7) чланове породичног домаћинства, као и податке о томе да ли су чланови породичног домаћинства осуђивани, односно да ли се налазе на издржавању казне затвора.</p>
				<p>Уз пријаву из става 1. овог члана, кандидати достављају доказе о испуњености услова из члана 3. тач. 1) и 2) овог правилника.</p>
				<p>Потврду из члана 3. тачка 4) овог правилника, на захтев кандидата, издаје управник завода.</p>
				<p>Безбедносну проверу из члана 3. тачка 3) овог правилника, Управа прибавља по службеној дужности, у складу са прописима којима је уређено вршење безбедносне провере.</p>
				<p>Пријава са доказима подноси се Управи, преко завода, у року од осам дана од дана расписивања конкурса.</p>
				<p class="clan">Члан 6.</p>
				<p>За спровођење интерног конкурса, директор Управе именује Конкурсну комисију (у даљем тексту: Комисија).</p>
				<p>Комисија има председника и четири члана.</p>
				<p>За чланове Комисије обавезно се именују управник Окружног затвора у Београду и начелник Посебне притворске јединице. Остали чланови Комисије именују се из реда запослених у Управи.</p>
				<p>Чланови Комисије морају имати високу стручну спрему у складу са законом и најмање пет година радног искуства.</p>
				<p class="clan">Члан 7.</p>
				<p>Комисија прикупља и обрађује поднете пријаве кандидата.</p>
				<p>Неблаговремене, непотпуне и пријаве кандидата који не испуњавају услове из члана 3. овог правилника, Комисија одбацује закључком.</p>
				<p>Против закључка Комисије може се изјавити жалба у року од три дана од дана пријема закључка.</p>
				<p>О поднетој жалби одлучује директор Управе.</p>
				<p class="clan">Члан 8.</p>
				<p>Комисија проверава податке наведене у благовременим и потпуним пријавама кандидата који су посебно обучени и испуњавају услове из члана 3. овог правилника, као и доказима достављеним уз пријаву.</p>
				<p>Комисија упућује кандидате на проверу психофизичких способности.</p>
				<p>Проверу психофизичких способности кандидата обавља посебна комисија, коју у складу са законом именује директор Управе.</p>
				<p>Провера кандидата обавља се путем стандардизованих тестова, у складу са прописом којим се уређује спровођење јавног конкурса за попуњавање радних места у Управи за извршење кривичних санкција.</p>
				<p>Са кандидатима који су успешно прошли проверу психофизичких способности, Комисија обавља усмени разговор, о чему се води записник.</p>
				<p>Комисија доставља листу кандидата из става 5. овог члана, директору Управе.</p>
				<p class="clan">Члан 9.</p>
				<p>Са листе кандидата из члана 8. став 6. овог правилника, управник Окружног затвора у Београду предлаже директору Управе редослед кандидата за упућивање на рад у Посебну притворску јединицу.</p>
				<p class="clan">Члан 10.</p>
				<p>О предлогу управника из члана 9. овог правилника одлучује директор Управе и решењем упућује изабране запослене на рад у Посебну притворску јединицу.</p>
				<p>Решење о упућивању на рад запосленог из става 1. овог члана садржи:</p>
				<p>1) име и презиме запосленог;</p>
				<p>2) звање;</p>
				<p>3) радно место и завод из којег се упућује;</p>
				<p>4) назив радног места у Посебној притворској јединици;</p>
				<p>5) рок на који се запослени упућује; </p>
				<p>6) податке о накнади трошкова које запослени остварује у складу са прописима о накнади трошкова државних службеника за време упућивања на рад у Посебну притворску јединицу.</p>
				<p class="clan">Члан 11.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2015. године. </p>
				<p>&nbsp;</p>
				<p class="potpis" style="margin-top: 0">Број 110-00-0014/2014-03</p>
				<p class="potpis" style="margin-top: 0">У Београду, 19. септембра 2014. године</p>
				<p class="potpis" style="margin-top: 0">Министар,</p>
				<p class="potpis" style="margin-top: 0"><span class="bold">Никола Селаковић, </span>с.р.</p>
	</div>


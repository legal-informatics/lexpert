


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 12. став 9. Закона о порезу на додату вредност („Службени гласник РС”, бр. 84/04, 86/04 – исправка, 61/05, 61/07, 93/12, 108/13, 68/14 – др. закон, 142/14, 83/15 и 108/16),</p>
				<p>Министар финансија доноси</p>
				<p class="odluka-zakon">ПРАВИЛНИК</p>
				<p class="odluka-zakon">о утврђивању превозних средстaва за сврху одређивања места промета услуга изнајмљивања тих средстава, у смислу Закона о порезу на додату вредност</p>
				<p class="auto-style1">"Службени гласник РС", број 21 од 10. 
				марта 2017. године</p>
				<p class="clan">Члан 1.</p>
				<p>Овим правилником ближе се уређује шта се, у смислу члана 12. став 6. тач. 5), 6) и тачка 7) подтачка (8) Закона о порезу на додату вредност („Службени гласник РС”, бр. 84/04, 86/04 – исправка, 61/05, 61/07, 93/12, 108/13, 68/14 – др. закон, 142/14, 83/15 и 108/16 – у даљем тексту: Закон), сматра превозним средствима за сврху одређивања места промета услуга изнајмљивања тих средстава.</p>
				<p class="clan">Члан 2.</p>
				<p>Превозним средствима, у смислу члана 12. став 6. тач. 5), 6) и тачка 7) подтачка (8) Закона, сматрају се возила и друга добра намењена превозу лица или ствари, са или без мотора.</p>
				<p>Превозним средствима из става 1. овог члана сматрају се нарочито:</p>
				<p>1) друмска возила, и то: аутобус, минибус, камион, возило за комбиновани превоз лица и ствари, путнички аутомобил, мопед, мотоцикл, трицикл, четвороцикл, бицикл, камп кућица и камп приколица;</p>
				<p>2) приколице и полуприколице;</p>
				<p>3) железнички вагони;</p>
				<p>4) пловила, и то: брод, јахта, чамац, баржа и скела;</p>
				<p>5) ваздухоплови, и то: авион, хеликоптер и једрилица, укључујући параглајдер и балон;</p>
				<p>6) возила посебно намењена превозу болесних и повређених лица;</p>
				<p>7) трактори и мотокултиватори;</p>
				<p>8) инвалидска колица.</p>
				<p>Возила која нису намењена превозу лица или ствари (нпр. железничко вучно возило, брод тегљач, брод потискивач, покретни кран, виљушкар, багер, комбајн, тркачки аутомобили и др.), као и контејнери, палете и сл., не сматрају се превозним средствима из става 1. овог члана.</p>
				<p class="clan">Члан 3.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењиваће се од 1. априла 2017. године.</p>
				<p class="potpis">Број 110-00-98/2017-04</p>
				<p class="potpis">У Београду, 6. марта 2017. године</p>
				<p class="potpis">Министар,</p>
				<p class="potpis">др <span class="bold">Душан Вујовић, </span>с.р.</p>
	</div>


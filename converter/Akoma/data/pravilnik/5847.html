


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 5. став 2. Закона о признавању сорти пољопривредног биља („Службени гласник РС”, број 30/10), </p>
				<p>Министар пољопривреде и заштите животне средине доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК </p>
				<p class="naslov">о методама испитивања сорте беле слачице (<span class="italik">Sinapis alba L.</span>) и црне слачице (<span class="italik">Brassica nigra (L.) W.D.J.Koch</span>) ради признавања сорте</p>
				<p class="auto-style1">"Службени гласник РС", број 106 од 21. 
				децембра 2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописују се методе испитивања сорте беле и црне слачице (у даљем тексту: сорта) на огледном пољу и у лабораторији, ради признавања сорте.</p>
				<p class="clan">Члан 2.</p>
				<p>Методама из члана 1. овог правилника испитују се одређене битне особине сорте, ради утврђивања:</p>
				<p>1) производне и употребне вредности сорте (VCU тест);</p>
				<p>2) различитости, униформности и стабилности сорте (DUS тест).</p>
				<p class="clan">Члан 3.</p>
				<p>Производна и употребна вредност сорте утврђује се на основу резултата испитивања одређених битних особина сорте које се односе на:</p>
				<p>1) принос семена (са 12% влаге);</p>
				<p>2) садржај влаге у семену; </p>
				<p>3) садржај уља у семену;</p>
				<p>4) принос уља;</p>
				<p>5) садржај глукозинолата;</p>
				<p>6) пуцање љуске;</p>
				<p>7) масу 1000 семена (g);</p>
				<p>8) дужину вегетације;</p>
				<p>9) толерантност, односно отпорност на болести и штеточине.</p>
				<p>Сорта се испитује тако што се битне особине из става 1. овог члана сорте која се испитује упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
				<p class="clan">Члан 4.</p>
				<p>Сорта се испитује у једном или више огледа постављених на огледном пољу на више локалитета. Оглед чине елементарне парцеле на којима се врши испитивање.</p>
				<p>Оглед из става 1. овог члана изводи се по плану „потпуно случајног блок система” у четири понављања.</p>
				<p class="clan">Члан 5.</p>
				<p>Сорта се испитује на огледном пољу у складу са захтевом за признавање сорте у коjeм власник сорте, односно његов овлашћени заступник предлаже да се сорта, ради испитивања, разврста у одговарајући оглед према врсти.</p>
				<p>Разврстана сорта сеје се, ради испитивања, у одговарајући оглед.</p>
				<p>За испитивање на огледном пољу доставља се семе сорте које је испитаног квалитета, здравствено исправно и третирано инсектицидима и фунгицидима.</p>
				<p class="clan">Члан 6.</p>
				<p>Предусев на целој површини огледног поља на коме се врши испитивање сорте мора да буде иста култура.</p>
				<p>Сорта се на истом огледном пољу може испитивати најмање после четири године, под условом да у том периоду нису сејане друге уљане биљне врсте и врсте из породице купусњача (<span class="italik">Brassicaceae</span>).</p>
				<p>Сорта се испитује на земљишту које је пре сетве испитано на присутност земљишних штеточина и, по потреби, предсетвено третирано инсектицидима.</p>
				<p>Количине минералних ђубрива, време и начин њихове примене, као и остале агротехничке мере примењују се на огледном пољу тако да буду у складу са највишим нивоом технологије производње беле и црне слачице, а ради испољавања генетског потенцијала сорте.</p>
				<p>Сетву сорти у једном огледу треба обавити истог дана и у року који се у том локалитету сматра оптималним.</p>
				<p class="clan">Члан 7.</p>
				<p>Оглед за испитивање сорте поставља се са елементима датим у Табели – Eлементи огледа за испитивања сорте беле и црне слачице.</p>
				<p>Табела – Елементи огледа за испитивања сорте беле и црне слачице</p>
				<table class="tabela-sa-borderom">
					<tbody>
						<tr>
							<td>
								<p>Елементи огледа</p>
							</td>
							<td>
							</td>
						</tr>
						<tr>
							<td>
								<p>дужина елементарне парцеле</p>
							</td>
							<td>
								<p>8 m</p>
							</td>
						</tr>
						<tr>
							<td>
								<p>ширина елементарне парцеле</p>
							</td>
							<td>
								<p>1,25 m</p>
							</td>
						</tr>
						<tr>
							<td>
								<p>површина елементарне парцеле</p>
							</td>
							<td>
								<p>10 m²</p>
							</td>
						</tr>
						<tr>
							<td>
								<p>дубина сетве</p>
							</td>
							<td>
								<p>2–3 cm</p>
							</td>
						</tr>
						<tr>
							<td>
								<p>размак између редова</p>
							</td>
							<td>
								<p>25 cm</p>
							</td>
						</tr>
						<tr>
							<td>
								<p>размак у реду</p>
							</td>
							<td>
								<p>7,5 cm</p>
							</td>
						</tr>
						<tr>
							<td>
								<p>број редова по елементарној парцели</p>
							</td>
							<td>
								<p>5</p>
							</td>
						</tr>
						<tr>
							<td>
								<p>број биљака на парцели</p>
							</td>
							<td>
								<p>533</p>
							</td>
						</tr>
						<tr>
							<td>
								<p>број биљака на хектару</p>
							</td>
							<td>
								<p>533.000</p>
							</td>
						</tr>
						<tr>
							<td>
								<p>размак између парцела</p>
							</td>
							<td>
								<p>1 m</p>
							</td>
						</tr>
						<tr>
							<td>
								<p>размак између блокова (понављања)</p>
							</td>
							<td>
								<p>1,5 m</p>
							</td>
						</tr>
						<tr>
							<td>
								<p>заштитни појас (око целог огледа минимум)</p>
							</td>
							<td>
								<p>4 реда</p>
							</td>
						</tr>
					</tbody>
				</table>
				<p class="clan">Члан 8.</p>
				<p>У периоду вегетације сорте на огледном пољу евидентирају се:</p>
				<p>1) датум сетве;</p>
				<p>2) датум ницања (када је више од 50% никлих биљака);</p>
				<p>3) број биљака на елементарној парцели после ницања (у свим понављањима);</p>
				<p>4) датум почетка цветања (10% цветалих биљака);</p>
				<p>5) датум технолошке зрелости – жетве;</p>
				<p>6) пуцање љуске;</p>
				<p>7) висина биљке (у cm);</p>
				<p>8) полегање биљака које се приказује оценама од један (1) до пет (5), и то:</p>
				<p>(1) оцена 1 – ако има од 75% до 100% полеглих биљака;</p>
				<p>(2) оцена 2 – ако има од 50% до 75% полеглих биљака;</p>
				<p>(3) оцена 3 – ако има од 25% до 50% полеглих биљака;</p>
				<p>(4) оцена 4 – ако има до 25% полеглих биљака;</p>
				<p>(5) оцена 5 – ако нема полеглих биљака.</p>
				<p class="clan">Члан 9.</p>
				<p>У току испитивања сорте у огледном пољу, у односу на стандардну сорту, утврђује се степен присуства болести и штеточина.</p>
				<p>Под степеном присуства болести и штеточина подразумева се проценат оштећења биљака или проценат оштећених биљних делова или број штетних организама на делу или целој биљци или на m2 и слично, у зависности од специфичности појављивања одређених болести и штетних организама.</p>
				<p>У случају појаве болести у току испитивања сорте у огледном пољу оцењује се степен осетљивости испитиваних сорти и степен присуства болести, оценама од један (1) до девет (9), и то:</p>
				<p>1) оцена 1 – сорта отпорна, усев без симптома болести, степен присуства болести 0%;</p>
				<p>2) оцена 2 – сорта толерантна, присуство болести у траговима, степен присуства болести до 2%;</p>
				<p>3) оцена 3 – сорта подложна нападу болести, напад болести слаб са степеном присуства болести до 5%;</p>
				<p>4) оцена 4 – сорта слабо осетљива на напад болести, напад болести уочљив са степеном присуства болести до 10%;</p>
				<p>5) оцена 5 – сорта средње осетљива на напад болести, напад болести средњи са степеном присуства болести до 20%;</p>
				<p>6) оцена 6 – сорта осетљива на напад болести, напад болести изразит са степеном присуства болести до 40%;</p>
				<p>7) оцена 7 – сорта јако осетљива на напад болести, напад болести јак са степеном присуства болести до 60%;</p>
				<p>8) оцена 8 – сорта врло осетљива на напад болести, напад болести врло јак са степеном присуства болести до 80%;</p>
				<p>9) оцена 9 – сорта изузетно осетљива на напад болести, напад болести изузетно јак са степеном присуства болести преко 80%.</p>
				<p>Извођачи огледа сами евидентирају врсту и степен присуства болести.</p>
				<p class="clan">Члан 10.</p>
				<p>Ако се у току испитивања сорте на огледном пољу појаве биљне штеточине у значајнијем броју врши се њихово евидентирање.</p>
				<p class="clan">Члан 11.</p>
				<p>Непосредно пред жетву утврђује се број биљака на парцели у свим понављањима. Дозвољено одступање је 15% празних места од укупног броја биљака на парцели.</p>
				<p class="clan">Члан 12.</p>
				<p>Извођач огледа обавља жетву свих сорти из једног огледа у истом дану у фази пуне зрелости.</p>
				<p class="clan">Члан 13.</p>
				<p>Непосредно након жетве утврђује се принос семена и проценат влаге у семену по парцели за свако понављање.</p>
				<p>Принос семена се обрачунава на бази 12% влаге по елементарним парцелама.</p>
				<p>Након жетве врши се одређивање боје семена (жута, сива, црна и остало) и заступљеност се приказује се у процентима (%).</p>
				<p class="clan">Члан 14.</p>
				<p>Испитивања у лабораторији обухватају утврђивање садржаја сировог уља у сувој материји и садржаја глукозинолата.</p>
				<p>Садржај сировог уља у сувој материји и глукозинолата утврђује се из jедног просечног узорка од 0,3 kg из свих понављања, узетог са сваког локалитета након жетве.</p>
				<p>Узорак семена се пакује у натрон или платнену кесу, затвара, обележава додељеним шифрама које је имао у огледу и доставља овлашћеној лабораторији која ради анализе узорака.</p>
				<p class="clan">Члан 15.</p>
				<p>Извођач огледа који испитује сорту на огледном пољу евидентира: назив извођача огледа; име и презиме одговорног лица за извођење огледа; локалитет на коме се изводи оглед; тип земљишта и садржај хранљивих материја у земљишту на коме се налази огледно поље; предусев; обављене агротехничке мере; податке из чл. 7–11. и чл. 13. и 14. овог правилника, као и друге податке који утичу на принос испитиване сорте (оштећења од дивљачи, птица, штеточина и природних непогода и друго).</p>
				<p>Извођач огледа који испитује сорту у лабораторији евидентира податке из члана 14. овог правилника, као и назив извођача aнализе, одговорно лице за извођење анализе и локалитет и шифру сорте са локалитета на коме се изводи оглед.</p>
				<p>Подаци из ст. 1. и 2. овог члана саставни су део годишњих и коначних резултата испитивања. </p>
				<p class="clan">Члан 16.</p>
				<p>Различитост, униформност и стабилност сорте беле и црне слачице испитује се методом одређенoм техничким упутством за тестирање различитости, униформности и стабилности сорте.</p>
				<p class="clan">Члан 17.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 101-00-00287/2015-09</p>
				<p class="auto-style2">У Београду, 8. дeцeмбра 2015. године</p>
				<p class="auto-style2">Министар,</p>
				<p class="auto-style2">проф. др <span class="bold">Снежана Богосављевић Бошковић, </span>с.р.</p>
	</div>


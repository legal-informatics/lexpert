


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу чланa 17. став 11. Закона о јавним медијским сервисима („Службени гласник РС”, број 83/14),</p>
	<p>Савет Регулаторног тела за електронске медије на седници одржаној 17. децембра 2014. године, донео је 
	</p>
	<p>&nbsp;</p>
	<p class="odluka-zakon">ПРАВИЛНИК</p>
	<p class="naslov">о поступку именовања чланова Управног одбора Јавног медијског сервиса</p>
	<p class="naslov"><span style="font-weight: 400">"Службени гласник РС", број 
	143 од 26. децембра 2014.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником ближе се уређујe поступак именовања чланова Управног одбора Јавне медијске установе „Радио-телевизија Србије” (у даљем тексту: РТС) са седиштем у Београду и Јавне медијске установе „Радио-телевизија Војводине” (у даљем тексту: РТВ) са седиштем у Новом Саду.</p>
	<p class="clan">Члан 2.</p>
	<p>Јавни конкурс за именовање чланова Управног одбора Јавног медијског сервиса Регулаторно тело за електронске медије (у даљем тексту: Регулатор) објављује на свом веб сајту, у „Службеном гласнику Републике Србије” и једним дневним новинама које се дистрибуирају на подручју целе Републике. 
	</p>
	<p>Предлози се достављају Регулатору лично или поштом у року од 15 дана од објављивања јавног конкурса у „Службеном гласнику Републике Србије”.</p>
	<p>Предлози кандидата за чланове Управног одбора садрже:</p>
	<p>– име и презиме;</p>
	<p>– датум и годину рођења;</p>
	<p>– школску спрему и занимање;</p>
	<p>– адресу и контакт телефон кандидата и</p>
	<p>– адресу и контакт телефон предлагача.</p>
	<p>Уз предлог се доставља:</p>
	<p>– радна биографија кандидата са образложењем;</p>
	<p>– писана сагласност кандидата да прихвата кандидатуру и</p>
	<p>– изјава кандидата да не постоје сметње из члана 17. Закона о јавним медијским сервисима.</p>
	<p>Кандидат за члана Управног одбора РТВ уз пријаву доставља доказ да живи и ради на подручју Аутономне покрајине Војводине. 
	</p>
	<p>Кандидат уз предлог може да достави и другу додатну документацију за коју сматра да је од значаја за доношење одлуке о именовању. 
	</p>
	<p class="clan">Члан 3.</p>
	<p>У року од 15 дана од истека рока за подношење предлога на јавни конкурс стручна служба Регулатора, предлоге који су потпуни и благовремени доставља Савету Регулатора на разматрање.</p>
	<p>Савет Регулатора у року од осам дана од дана достављања предлога заказује седницу и утврђује листу кандидата за чланове Управног одбора.</p>
	<p>Листу кандидата из става 2. овог члана Савет Регулатора ставља на увид јавности ради подношења приговора.</p>
	<p>Приговор се подноси у року од 15 дана од дана објављивања Листе кандидата.</p>
	<p class="clan">Члан 4.</p>
	<p>По протеку рока одређеног за подношење приговора Савет Регулатора бира чланове Управног одбора двотрећинском већином укупног броја чланова Савета. 
	</p>
	<p>О кандидатима за чланове Управног одбора може се гласати укупно пет пута.</p>
	<p>Када се гласа о кандидатима за чланове Управног одбора примењује се метод елиминације када је на Листи кандидата број кандидата већи од броја који се бира.</p>
	<p>У другом кругу гласања гласа се само о оним кандидатима који у првом кругу нису добили потребан број гласова за избор.</p>
	<p>Поступак гласања о кандидатима из става 4. овог члана може се поновити највише три пута.</p>
	<p>Ако ни после петог круга гласања није изабран прописан број кандидата Савет Регулатора за избор преосталих чланова Управног одбора понавља целокупну процедуру.</p>
	<p>Одлука о именовању чланова Управног одбора објављује се на веб сајту Регулатора и у једним дневним новинама које се дистрибуирају на подручју целе Републике. 
	</p>
	<p class="clan">Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије.”</p>
	<p>&nbsp;</p>
	<p class="potpis" style="margin-top: 0">Број 480/14</p>
	<p class="potpis" style="margin-top: 0">У Београду, 17. децембра 2014. године</p>
	<p class="potpis" style="margin-top: 0"><span class="bold">Регулаторно тело за електронске медије</span></p>
	<p class="potpis" style="margin-top: 0">Председник Савета,</p>
	<p class="potpis" style="margin-top: 0"><span class="bold">Горан Караџић,</span> с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	line-height: 150%;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 19. став 7. Закона о заштити права оплемењивача биљних сорти („Службени гласник РС”, бр. 41/09 и 88/11), </p>
				<p>Министар пољопривреде, шумарства и водопривреде, доноси</p>
				<p>&nbsp;</p>
				<p class="naslov" style="line-height: 150%; margin-top: 0">ПРАВИЛНИК</p>
				<p class="naslov" style="line-height: 150%; margin-top: 0">о условима за вршење испитивањa сортe</p>
				<p class="naslov" style="font-weight: normal; line-height: 150%; margin-top: 0;">"Службени гласник 
				РС", број 101 од 23. октобра 2012.</p>
				<p class="naslov" style="line-height: 150%; margin-top: 0">&nbsp;</p>
				<p class="clan">Члан 1.</p>
				<p>Овим правилником ближе се прописују услови у погледу кадрова, опреме и уређаја које треба да испуњава правно лице за вршење испитивања сортe (у даљем тексту: извођач DUS огледа).</p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) <span class="italik">испитивање сорте </span>је испитивање различитости, униформности и стабилности сорте на огледном пољу или у лабораторији у поступку разматрања захтева за додељивање права оплемењивача биљне сорте;</p>
				<p>2) <span class="italik">лабораторија </span>је специјално опремљена просторија у којој се врши лабораторијско испитивање сорте применом различитих метода, у складу са посебним прописом којим се уређују методе испитивања сорти;</p>
				<p>3) <span class="italik">огледно поље </span>је земљиште за сетву или садњу репродукционог материјала сорти и извођење огледа са одговарајућим плодоредом, односно заштићени простор на коме се врши испитивање одговарајуће сорте, које је у својини извођача огледа или у систему закупа са правом вишегодишњег коришћења.</p>
				<p class="clan">Члан 3. </p>
				<p>Извођач DUS огледа испуњава услове за вршење испитивања сорте у погледу кадрова ако има:</p>
				<p>1) одговорно лице за испитивање сорти појединих врста или групе биљних култура, које потписује извештај о обављеном испитивању сорте;</p>
				<p>2) најмање једно запослено лице на неодређено време које је стекло високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године из одговарајуће области у зависности од биљне врсте чије се испитивање врши и које има доказ о радном искуству на пословима испитивања сорти те врсте;</p>
				<p>3) најмање једног помоћног радника.</p>
				<p class="clan">Члан 4.</p>
				<p>Када се испитивање сорте врши на огледном пољу, извођач DUS огледа испуњава услове за вршење испитивања сорте у погледу опреме и уређаја, ако има:</p>
				<p>1) опрему и уређаје за смештај и припрему репродукционог материјала за испитивање сорте;</p>
				<p>2) опрему и уређаје за смештај, чување и обнављање референтне колекције сорти неопходне за извођење испитивања сорте;</p>
				<p>3) опрему и уређаје за извођење огледа;</p>
				<p>4) опрему и уређаје за чување и одржавање референтне колекције сорти;</p>
				<p>5) опрему и уређаје којима се обезбеђују услови неопходни за нормалан раст биљке и омогућава испољавање релевантних особина које се испитују;</p>
				<p>6) компјутер за вођење и обраду података у електронској бази пoдатака који је опремљен одговарајућим заштитним програмом.</p>
				<p class="clan">Члан 5.</p>
				<p>Када се испитивање сорте врши у лабораторији, извођач DUS огледа испуњава услове за вршење испитивања сорте у погледу опреме и уређајa ако поред опреме и уређаја из члана 4. овог правилника има и лабораторијску опрему и уређаје, у зависности од биљне врсте чије се испитивање врши.</p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style1">Број 110-00-00040/2012-09</p>
				<p class="auto-style1">У Београду, 17. октобра 2012. године</p>
				<p class="auto-style1">Министар,</p>
				<p class="auto-style1"><span class="bold">Горан Кнежевић, </span>с.р.</p>
	</div>


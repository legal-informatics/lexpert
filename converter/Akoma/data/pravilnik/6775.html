

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 9. став 2. Закона о санитарном надзору („Службени гласник РС”, број 125/04), </p>
			<p class="Basic-Paragraph">Министар здравља доноси</p>
			<p class="odluka-zakon">ПРАВИЛНИК</p>
			<p class="odluka-zakon">о посебним санитарним условима које морају да испуне објекти у којима се пружају услуге одржавања хигијене, неге и улепшавања лица и тела </p>
			<p class="centar">"Службени гласник РС", број 8 од 8. фебруара 2019.</p>
			<p class="clan">Члан 1. </p>
			<p class="Basic-Paragraph">Овим правилником прописују се посебни санитарни услови које морају да испуне сви објекти у којима се обавља делатност пружања услуга одржавања хигијене, неге и улепшавања лица и тела и немедицинских естетских интервенција којима се нарушава интегритет коже.</p>
			<p class="clan">Члан 2. </p>
			<p class="Basic-Paragraph">Објектима из става 1. овог члана сматрају се, у смислу овог правилника, сви објекти у којима се пружају услуге: фризерске, маникирске, педикирске, козметичке, услуге масаже, соларијума, пирсинга, тетоваже и сл. (у даљем тексту: објекти).</p>
			<p class="clan">Члан 3. </p>
			<p class="Basic-Paragraph">Просторије у којима се пружају услуге: фризерске, маникирске, педикирске, козметичке, услуге масаже, соларијума, пирсинга, тетоваже и сл. (у даљем тексту: услуге)  функционално су повезане и подељене на посебне просторне целине, уколико се у објекту пружају различите услуге и не могу бити повезане са просторијама које се користе за становање и обављање друге делатности.</p>
			<p class="clan">Члан 4. </p>
			<p class="Basic-Paragraph">Зидови, преградни зидови између одељења и таванице у објекту су од чврстог материјала, равни, глатке површине и без оштећења, чисти, беле или неке друге светле боје.</p>
			<p class="Basic-Paragraph">Подови  су од чврстог, водонепропустивог материјала, равни, без оштећења, погодни за хигијенско одржавање (чишћење, прање, дезинфекцију) и не смеју бити клизави.</p>
			<p class="Basic-Paragraph">У свим просторијама обезбеђује се температура ваздуха од 18 до 25 °C у зависности од врсте услуге. </p>
			<p class="clan">Члан 5. </p>
			<p class="Basic-Paragraph">Oбјекaт у коме се пружају услуге: фризерске, маникирске, педикирске, козметичке, услуге масаже, соларијума, пирсинга, тетоваже, има:</p>
			<p class="Basic-Paragraph">1) радну просторију;</p>
			<p class="Basic-Paragraph">2) издвојен простор са чекаоницом са столицама и вешалицом;</p>
			<p class="Basic-Paragraph">3) помоћну просторију (за смештај употребљеног рубља, прљаве радне одеће, одлагање прибора и средстава за одржавање хигијене просторија, по потреби за смештај машине за прање и сушење рубља) или издвојен простор у радној просторији уколико је радна просторија мања од 14 m² односно има два места за пружање услуга;</p>
			<p class="Basic-Paragraph">4) просторију или издвојен простор у радној просторији за држање чистог рубља и предмета опште употребе који се користе при пружању услуга;</p>
			<p class="Basic-Paragraph">5) санитарни чвор са предпростором;</p>
			<p class="Basic-Paragraph">6) мањи расхладни уређај за чување козметичких препарата;</p>
			<p class="Basic-Paragraph">7) једнократни потрошни материјал за заштиту уређаја, опреме и намештаја као и стерилизатор (аутоклав или суви стерилизатор).</p>
			<p class="Basic-Paragraph">Уколико се у истом објекту пружају различите хигијенске услуге просторије су физички одвојене у посебне просторне и функционално повезане целине. Изузетно у случају пружања сродних услуга просторије за пружање хигијенских услуга могу бити одвојене параванима који морају бити светлих боја и у чистом стању.</p>
			<p class="clan">Члан 6. </p>
			<p class="Basic-Paragraph">Површина радне просторије зависи од броја радних места, као и од врсте и броја услуга које се у њој пружају.</p>
			<p class="Basic-Paragraph">Најмања површина радне просторије, са једним местом за пружање услуга износи по 8 m² за фризерске, маникирске и педикирске услуге и по 10 m² за козметичке, услуге масаже, соларијума, пирсинга, тетоваже и сл. За свако ново место најмања површина радне просторије увећава се за 2,5 m² по столици, односно 4  m² по лежају. </p>
			<p class="clan">Члан 7. </p>
			<p class="Basic-Paragraph">Санитарни чвор и предпростор опремљени су уређајима, прибором и средствима за одржавање личне хигијене (у кабини санитарног чвора држач са тоалет папиром, у предпросторији поред уређаја за прање руку – средство за прање руку и држач са папирним убрусом или уређај за сушење руку – феномат).</p>
			<p class="clan">Члaн 8.</p>
			<p class="Basic-Paragraph">У свим прoстoриjaмa гдe сe нaлaзи сoлaриjум мoрa дa стojи виднo пoстaвљeн нaтпис „УПOTРEБA СOЛAРИJУMA MOЖE ИЗAЗВATИ РАК КOЖE”.</p>
			<p class="Basic-Paragraph">Сви кoрисници сoлaриjумa дају инфoрмисaни пристaнaк у двa примeркa, jeдaн примeрaк зaдржaвa власник соларијума a други кoрисник, у кoмe je нaзнaчeнo дa кoрисник нa сoпствeни ризик кoристи сoлaриjум и у кoмe су нaвeдeнa свa штeтнa дejствa УВ зрaчeњa. </p>
			<p class="Basic-Paragraph">Информисани пристанак корисника соларијума дат је на обрасцу који је одштампан уз овај правилник и чини његов саставни део.</p>
			<p class="Basic-Paragraph">Соларијум не могу да користе:</p>
			<p class="Basic-Paragraph">1. Лица  кojа кoристe лeкoвe кojи су oсeтљиви нa УВ зрaчeњe (укoликo пoстojи сумњa, кoнсултoвaти лeкaрa);</p>
			<p class="Basic-Paragraph">2. Малолетна лица;</p>
			<p class="Basic-Paragraph">3. Лица кojа су боловала или болују од малигних  тумора кoжe или бoлуjу oд oбoљeњa кoja су прaћeнa пojaчaнoм oсeтљивoшћу нa УВ зрaчeњe и/или тoплoту.</p>
			<p class="Basic-Paragraph">Нa приjaвници објекта кojи имa сoлaриjум трeбa дa стoje слeдeћe инфoрмaциje:</p>
			<p class="Basic-Paragraph">1. Нaзив и брoj тeлeфoнa;</p>
			<p class="Basic-Paragraph">2. Имe и прeзимe лица кojе je oдгoвoрно зa рaд сoлaриjумa;</p>
			<p class="Basic-Paragraph">3. Брoj тeлeфoнa нa кojи кoрисници мoгу изнeти свoje жaлбe, кoмeнтaрe, питaњa или пoтрaжити пoмoћ.</p>
			<p class="Basic-Paragraph">Власници соларијума  поседују сертификат о техничким карактеристикама апарата и сервисну књигу. Техничку исправност сoлaриjума утврђује oвлaшћeнo лице шестомесечно. Подаци о урађеном прегледу  уносе се у сервисну књигу, а на сoлaриjум се ставља кoнтрoлна налепница о извршеном прегледу.</p>
			<p class="Basic-Paragraph">У кaбини сoлaриjумa пoстaвља се дигитaлни мeрaч утрoшeнoг врeмeнa лaмпи бeз мoгућнoсти рeсeтовања кaкo би свaки клиjeнт мoгao да имa увид o истрoшeнoсти лaмпи, као и сертификат произвођача о року употребе лампи. Непосредно пoсле редовне зaмeне лaмпи, од стране овлашћеног лица, ставља се налепница са датумом замене.</p>
			<p class="clan">Члан 9.</p>
			<p class="Basic-Paragraph">Лица кojа пружajу услугe у oбjeктимa стручнo су oспoсoбљeна зa рaд и пoсeдују  дoкумeнт фoрмaлнoг oбрaзoвaњa или сeртификaт o нeфoрмaлнoм oбрaзoвaњу и зaвршeнoj oбуци издaт oд стрaнe устaнoвe кoja имa стaтус јaвнo признaти извођач aктивнoсти oбрaзoвaњa oдрaслих и зaвршeну jaвнo признaту oбуку.</p>
			<p class="Basic-Paragraph">Дипломе, уверења, јавне исправе, лиценце и упутство за коришћење апарата у објектима из члана 1. овог правилника изложени су на видном месту у објекту  у којем се пружају  услуге одржавања хигијене, неге и улепшавања лица и тела. Власници апарата обезбеђују обуку запослених за рад, што се потврђује одговарајућом потврдом овлашћеног дистрибутера. Пoтврдa o стeчeнoм oбрaзoвaњу мoрa бити jaвнo и виднo истaкнутa.</p>
			<p class="clan">Члан 10. </p>
			<p class="Basic-Paragraph">Даном ступања на снагу овог правилника престаје да важи Правилник о посебним санитарним условима које морају да испуне објекти у којима се пружају услуге хигијене, неге и улепшавања лица и тела („Службени гласник РС”, број 47/06). </p>
			<p class="clan"> Члан 11. </p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-462/2018-10</p>
			<p class="potpis">У Београду, 30. јануара 2019. године </p>
			<p class="potpis">Министар,</p>
			<p class="potpis">асс. др <span class="bold">Златибор Лончар, </span>с.р.</p>
			<p class="potpis">ОБРАЗАЦ</p>
			<p class="clan">ИНФОРМИСАНИ ПРИСТАНАК КОРИСНИКА СОЛАРИЈУМА </p>
			<p class="Basic-Paragraph">Употреба соларијума представља излагање коже и видљивих слузница ултравиолетном зрачењу и може озбиљно нарушити Ваше здравље и довести до рака коже. </p>
			<p class="Basic-Paragraph">Употреба соларијума може да доведе до: </p>
			<p class="Basic-Paragraph">1.  Повећаног ризика за настанак рака коже – лица која користе соларијум пре 35. годинe старости излажу се ризику за настанак малигног меланома (најозбиљнија форма рака коже) за 75%; коришћење соларијума у било ком узрасту повећава ризик за настанак меланома за најмање 20%; </p>
			<p class="Basic-Paragraph">2.  Повећаног  ризика за настанак рака коже са сваком употребом соларијума; </p>
			<p class="Basic-Paragraph">3.  Оштећењa ока, укључујући меланом ока и повећани  ризик за настанак катаракте;</p>
			<p class="Basic-Paragraph">4.  Превременог старења коже, која постаје рапава, груба и наборана у млађем животном добу; </p>
			<p class="Basic-Paragraph">5.  Краткорочног, одмах видљивог, ризика за здравље уколико се соларијум неадекватно користи, као што је: </p>
			<p class="Basic-Paragraph">1) Прегоревање коже, која постаје црвена, болна, а могу се јавити и пликови, </p>
			<p class="Basic-Paragraph">2) Сувоће коже,</p>
			<p class="Basic-Paragraph">3) Осип праћен сврабом, </p>
			<p class="Basic-Paragraph">4) Упале конјунктиве ока праћене сврабом и тежом повредом ока. </p>
			<p class="Basic-Paragraph">Соларијум не могу да користе: </p>
			<p class="Basic-Paragraph">1. Лица која користе лекове који повећавају осетљивост на ултравиолетно зрачење, </p>
			<p class="Basic-Paragraph">2.  Малолетна лица, </p>
			<p class="Basic-Paragraph">3. Лица кojа су боловала или болују од малигних  тумора кoжe или бoлуjу oд oбoљeњa кoja су прaћeнa пojaчaнoм oсeтљивoшћу нa УВ зрaчeњe и/или тoплoту.</p>
			<p class="Basic-Paragraph">Поред  наведених стања, највећи ризик за здравље од употребе соларијума имају лица светле пути, лица са бројем младежа преко 50; са великим бројем пега; која су раније имала опекотине од сунца; која имају ослабљен имунолошки систем, као и лица чији су крвни сродници имали малигне туморе коже. </p>
			<p class="Basic-Paragraph">У трудноћи кожа постаје појачано осетљива на дејство ултравиолетних зрака, опекотине од сунца су чешће и повећан је ризик за настанак рака коже.</p>
			<p class="Basic-Paragraph">Сви корисници соларијума потписују образац за информисани пристанак у два примерка, један задржава фирма а други корисник. </p>
			<p class="Basic-Paragraph">Ја ______________________________ сам законски пунолетна/тан и пажљиво сам прочитала/о и разумела/о информацију садржану о напред наведеном штетном дејству употребе соларијума и на сопствени ризик својевољно бирам да у овом објекту __________________________ будем изложен/а ултравиолетном зрачењу.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 56а став 5. Закона о управљању отпадом (,,Службени гласникˮ, бр. 36/09, 88/10, 14/16 и 95/18 – др. закон),</p>
			<p class="Basic-Paragraph">Министар заштите животне средине, министар пољопривреде, шумарства и водопривреде и министар здравља споразумно доносе</p>
			<p class="odluka-zakon">ПРАВИЛНИK</p>
			<p class="odluka-zakon">о начину и поступку управљања фармацеутским отпадом</p>
			<p class="centar">„Службени гласник РС“, број 49 од 8. јула 2019.</p>
			<p class="clan">I. УВОДНЕ ОДРЕДБЕ</p>
			<p class="clan">Члан 1.</p>
			<p class="Basic-Paragraph">Овим правилником прописује се начин и поступак управљања фармацеутским отпадом.</p>
			<p class="clan">Члан 2.</p>
			<p class="Basic-Paragraph">Изрази употребљени у овом правилнику имају следеће значење:</p>
			<p class="Basic-Paragraph">1) цитотоксични и цитостатски фармацеутски отпад јесте опасан фармацеутски отпад, који обухвата цитотоксичне и цитостатске лекове који су постали неупотребљиви, отпад који настаје приликом коришћења, транспорта и припреме лекова са цитотоксичним и цитостатским ефектом, укључујући примарну амбалажу и сав прибор коришћен за припрему и примену таквих производа. Цитотоксични и цитостатски лекови су токсична једињења која имају канцерогени, мутагени и/или тератогени ефекат;</p>
			<p class="Basic-Paragraph">2) фармацеутски отпад настао током клиничких испитивања лека, односно испитиваног лека јесте отпад настао током спровођења клиничких испитивања, са којим се поступа у складу са законом којим се уређује управљање отпадом и овим правилником;</p>
			<p class="Basic-Paragraph">3) држалац фармацеутског отпада јесте правно лице у чијем се поседу налази фармацеутски отпад изузев апотека које преузимају фармацеутски отпад произведен од грађана;</p>
			<p class="Basic-Paragraph">4) произвођач лека јесте правно лице које поседује дозволу надлежног министарства за производњу лека у Републици Србији у складу са законом којим се уређују лекови и медицинска средства;</p>
			<p class="Basic-Paragraph">5) увозник лека јесте правно лице које је носилац дозволе за лек у Републици Србији, коме је надлежно министарство издало дозволу за промет лекова на велико, као и заступник или представник иностраног произвођача лека, у складу са законом којим се уређују лекови и медицинска средства и који има седиште у Републици Србији;</p>
			<p class="Basic-Paragraph">6) увозником лека коме није издата дозвола за лек у Републици Србији сматра се правно лице коме је надлежно министарство издало дозволу за промет лекова на велико, а које је носилац одобрења за увоз нерегистрованог лека у складу са законом којим се уређују лекови и медицинска средства.</p>
			<p class="clan">II. НАЧИН И ПОСТУПАK УПРАВЉАЊА ФАРМАЦЕУТСKИМ ОТПАДОМ</p>
			<p class="bold">Управљање фармацеутским отпадом</p>
			<p class="clan">Члан 3.</p>
			<p class="Basic-Paragraph">Управљање фармацеутским отпадом је скуп мера које обухватају сакупљање, разврставање, паковање, обележавање, складиштење, транспорт и третман отпада у циљу његовог коначног збрињавања на безбедан начин по здравље људи, животиња и животну средину.</p>
			<p class="Basic-Paragraph">Управљање фармацеутским отпадом врши се у складу са начелима управљања отпадом прописаним законом којим се уређује управљање отпадом.</p>
			<p class="Basic-Paragraph">Апотеке које су основане као здравствене установе, ветеринарске организације, као и апотеке које су основане као приватна пракса, закључују уговор са лицем које врши сакупљање и транспорт, третман, односно складиштење, поновно искоришћење, одлагање или извоз фармацеутског отпада и које је прибавило дозволу за управљање отпадом у складу са законом којим се уређује управљање отпадом. </p>
			<p class="Basic-Paragraph">Са отпадом од лекова за које је издата дозвола за увоз нерегистрованог лека у Републици Србији, поступа се у складу са законом којим се уређује управљање отпадом и овим правилником.</p>
			<p class="Basic-Paragraph">Носиоци дозволе за лек, односно увозник нерегистрованог лека, самостално или преко овлашћеног лица управљају фармацеутским отпадом насталим после употребе фармацеутских производа у складу са законом којим се уређује управљање отпадом. </p>
			<p class="bold">Сакупљање и разврставање фармацеутског отпада на месту настанка</p>
			<p class="clan">Члан 4.</p>
			<p class="Basic-Paragraph">Фармацеутски отпад сакупља се на месту настанка и разврстава на опасан и неопасан фармацеутски отпад, односно различите врсте опасног фармацеутског отпада и привремено се складишти у одговарајућу амбалажу прилагођену његовим својствима, количини, начину привременог складиштења, транспорта и третмана.</p>
			<p class="Basic-Paragraph">Фармацеутски отпад из става 1. овог члана разврстава се, испитује и класификује у складу са посебним прописом којим се уређује класификација, испитивање и категоризација отпада. </p>
			<p class="Basic-Paragraph">На месту настанка фармацеутског отпада, неконтаминирана секундарна амбалажа одваја се од примарног паковања лека ради смањења количина отпада и ефикаснијег паковања и транспорта на даљи третман. </p>
			<p class="Basic-Paragraph">Секундарна амбалажа од фармацеутског отпада са или без отпадног папира предаје се овлашћеном оператеру за управљање отпадом на даљи поступак у складу са законом којим се уређује управљање отпадом и овим правилником.</p>
			<p class="Basic-Paragraph">Опасан фармацеутски отпад класификује се према пореклу, карактеристикама и саставу које га чине опасним фармацеутским отпадом.</p>
			<p class="Basic-Paragraph">Цитотоксични и цитостатски отпад одвојено се сакупља од осталих врста фармацеутског отпада на месту настанка, на начин који спречава директан контакт са особљем које рукује отпадом, при чему у привременом складишту и током испоруке није дозвољено његово препакивање. </p>
			<p class="Basic-Paragraph">Приликом управљања цитотоксичним и цитостатским отпадом спроводе се посебне мере безбедности и здравља на раду, у складу са посебним прописом.</p>
			<p class="bold">Сакупљање фармацеутског отпада од грађана</p>
			<p class="clan">Члан 5.</p>
			<p class="Basic-Paragraph">Апотеке које су основане као здравствене установе, апотеке које су основане као приватна пракса, као и ветеринарске организације, преузимају фармацеутски отпад произведен од грађана.</p>
			<p class="Basic-Paragraph">Организације из става 1. овог члана преузимају фармацеутски отпад од држаоца животиња који је настао од лечења животиња које су пацијенти те ветеринарске организације, а који су сами примењивали те лекове на животињама.</p>
			<p class="Basic-Paragraph">Апотеке и организације из става 1. овог члана са већим бројем огранака у свом саставу, одређују апотеке, односно огранак апотеке, у којима ће се вршити преузимање фармацеутског отпада од грађана, као и место за постављање контејнера у апотеци у који ће грађани одложити фармацеутски отпад. </p>
			<p class="Basic-Paragraph">Списак апотека из става 3. овог члана у којима грађани могу предати фармацеутски отпад, установе и правна лица из става 1. овог члана достављају министарству надлежном за послове заштите животне средине (у даљем тексту: министарство).</p>
			<p class="Basic-Paragraph">Списак апотека из става 4. овог члана, апотекарске установе и организације видно истичу као обавештење у својим објектима. </p>
			<p class="Basic-Paragraph">Kонтејнере за сакупљање фармацеутског отпада прикупљеног од грађана обезбеђује овлашћени оператер, укључујући и посебан контејнер за сакупљање цитостатског и цитотоксичног отпада, у складу са чланом 6. овог правилника.</p>
			<p class="Basic-Paragraph">Kонтејнери за сакупљање фармацеутског отпада од прикупљеног од грађана постављају се у апотеци и ветеринарској организацији тако да су лако доступни фармацеуту/ветеринару који је задужен за преузимање фармацеутског отпада. </p>
			<p class="Basic-Paragraph">Фармацеут/ветеринар приликом преузимања фармацеутског отпада од грађана прегледа преузети отпад и одлаже га у одговарајући контејнер за сакупљање фармацеутског отпада. </p>
			<p class="Basic-Paragraph">Са фармацеутским отпадом преузетим од грађана у погледу сакупљања поступа се у складу са законом којим се уређује управљање отпадом.</p>
			<p class="Basic-Paragraph">Овлашћени оператер са којим апотека, односно ветеринарска организација има закључен уговор преузима и збрињава фармацеутски отпад сакупљен од грађана.</p>
			<p class="bold">Паковање фармацеутског отпада </p>
			<p class="clan">Члан 6.</p>
			<p class="Basic-Paragraph">Паковање фармацеутског отпада врши се на месту настанка у посебну амбалажу коју обезбеђује и поставља оператер са којим произвођач отпада има закључен уговор, осим фармацеутског отпада насталим од грађана.</p>
			<p class="Basic-Paragraph">Разврстани фармацеутски отпад на месту настанка пакује се на следећи начин:</p>
			<p class="Basic-Paragraph">1) фармацеутски отпад – у кесе и контејнере црвене боје; </p>
			<p class="Basic-Paragraph">2) цитотоксични и цитостатски отпад – у кесе и контејнере љубичасте боје.</p>
			<p class="Basic-Paragraph">Амбалажа из става 1. овог члана пуни се највише до ¾ запремине, после чега се затвара и истовремено замењује новом.</p>
			<p class="Basic-Paragraph">Једном затворена амбалажа не сме се поново отварати на месту настанка отпада.</p>
			<p class="Basic-Paragraph">Течни отпад пакује се у непропусну амбалажу која онемогућава изливање садржаја и која треба да буде чврсто затворена.</p>
			<p class="Basic-Paragraph">Амбалажа из става 1. овог члана, треба да буде сачињена од материјала отпорног на физичке, хемијске, биолошке и др. особине фармацеутског отпада пакованог у њој, тако да се при прописаном руковању спречава угрожавање здравља људи и животне средине.</p>
			<p class="Basic-Paragraph">Просути, контаминирани лекови, као и паковања која садрже остатке лекова из објеката у којима настаје фармацеутски отпад, пре складиштења, пакују се у одговарајућу амбалажу на месту настанка.</p>
			<p class="bold">Паковање фармацеутског отпада од произвођача лека и велепродаје лека</p>
			<p class="clan">Члан 7.</p>
			<p class="Basic-Paragraph">Фармацеутски отпад настао у објектима произвођача лека и лица која врше промет лекова и медицинских средстава на велико, на месту настанка разврстава се на следећи начин:</p>
			<p class="Basic-Paragraph">1) неопасни фармацеутски отпад;</p>
			<p class="Basic-Paragraph">2) oпасни фармацеутски отпад;</p>
			<p class="Basic-Paragraph">3) опасан фармацеутски отпад – цитостатици;</p>
			<p class="Basic-Paragraph">4) опасан фармацеутски отпад – лекови за које је Агенција за лекове и медицинска средства Србије издала дозволу за лек, а који садрже психоактивне контролисане супстанцама;</p>
			<p class="Basic-Paragraph">5) опасан фармацеутски отпад – лекови за које је Агенција за лекове и медицинска средства Србије издала дозволу за лек, а који садрже прекурсоре прве категорије.</p>
			<p class="Basic-Paragraph">Фармацеутски отпад настао у објектима произвођача лека и лица која врше промет лекова и медицинских средстава на велико, пакује се у амбалажу у складу са карактеристикама отпада која онемогућава расипање и проливање отпада (картонске кутије, пластична или метална бурад и сл.). </p>
			<p class="Basic-Paragraph">Палета на којој су одложена паковања фармацеутског отпада обезбеђује се стреч фолијом или заштитним тракама и може се складиштити на локацији предвиђеној за ту намену, до момента транспорта.</p>
			<p class="bold">Обележавање фармацеутског отпада</p>
			<p class="clan">Члан 8.</p>
			<p class="Basic-Paragraph">Обележавање фармацеутског отпада врши се у складу са прописом којим се уређује начин складиштења, паковања и обележавања опасног отпада и Прилогом који је одштампан уз овај правилник и чини његов саставни део.</p>
			<p class="Basic-Paragraph">Амбалажа из чл. 6. и 7. овог правилника обележава се симболом у складу са потврђеним међународним споразумима, прописима о превозу опасне робе и овим правилником.</p>
			<p class="bold">Складиштење фармацеутског отпада</p>
			<p class="clan">Члан 9. </p>
			<p class="Basic-Paragraph">Произвођач фармацеутског отпада врши привремено складиштење фармацеутског отпада у складу са законом којим се уређује управљање отпадом.</p>
			<p class="Basic-Paragraph">Разврставање и класификација отпада, врши оператер који ову активност обавља у свом складишту, у складу са дозволом прибављеном од стране надлежног органа. </p>
			<p class="Basic-Paragraph">Фармацеутски отпад, пре предаје и транспорта привремено се складишти на месту предвиђеном само за ту намену, у складу са овим правилником и законом којим се прописује управљање отпадом.</p>
			<p class="Basic-Paragraph">Место за складиштење фармацеутског отпада из става 1. овог члана, састоји се од обезбеђеног, ограђеног и/или одвојеног простора, просторије и/или објекта са контролисаним приступом.</p>
			<p class="Basic-Paragraph">Фармацеутски отпад из објеката у којима се обавља здравствена заштита привремено се складиште у посебном, одвојеном простору или просторији тих објеката.</p>
			<p class="Basic-Paragraph">Одвојени простор или просторија објеката које служе за привремено складиштење фармацеутског отпада су:</p>
			<p class="Basic-Paragraph">1) одговарајуће величине у односу на количину произведеног отпада и учесталост његовог сакупљања и одношења;</p>
			<p class="Basic-Paragraph">2) са јасно и видљиво означеним натписом о намени простора, забрани уласка неовлашћеним лицима, као и упозорењем о могућности угрожавања здравља људи;</p>
			<p class="Basic-Paragraph">3) доступне особљу задуженом за управљање отпадом;</p>
			<p class="Basic-Paragraph">4) доступне средствима за транспорт отпада;</p>
			<p class="Basic-Paragraph">5) закључане, чиме се спречава приступ неовлашћеним лицима;</p>
			<p class="Basic-Paragraph">6) добро осветљене и са обезбеђеном природном или вештачком вентилацијом;</p>
			<p class="Basic-Paragraph">7) заштићене од атмосферских утицаја;</p>
			<p class="Basic-Paragraph">8) удаљене од путева пацијената и посетилаца;</p>
			<p class="Basic-Paragraph">9) са обезбеђеном противпожарном заштитом у складу са посебним прописима.</p>
			<p class="Basic-Paragraph">Фармацеутски отпад привремено се складишти у посебном, одвојеном простору или просторији тих објеката, одвојено од употребљивих фармацеутских производа и осталих врста фармацеутског отпада, у складу са прописаним условима.</p>
			<p class="bold">Транспорт фармацеутског отпада унутар локације произвођача отпада</p>
			<p class="clan">Члан 10.</p>
			<p class="Basic-Paragraph">Транспорт фармацеутског отпада који се обавља између организационих јединица исте апотекарске установе, односно организације, возилом у власништву те установе односно организације, обавља се без дозволе за транспорт отпада, уколико је количина фармацеутског отпада мања од 10 kg.</p>
			<p class="Basic-Paragraph">Транспорт фармацеутског отпада који се обавља унутар локације произвођача фармацеутског отпада обавља се без дозволе за транспорт отпада.</p>
			<p class="bold">Транспорт фармацеутског отпада до постројења за третман односно складиштење отпада</p>
			<p class="clan">Члан 11.</p>
			<p class="Basic-Paragraph">Транспорт фармацеутског отпада разврстаног, упакованог и обележеног у складу са одредбама овог правилника, до постројења за третман, односно складиштење отпада, врши се у складу са прописима о управљању отпадом и прописима о транспорту опасне робе.</p>
			<p class="bold">Третман фармацеутског отпада</p>
			<p class="clan">Члан 12.</p>
			<p class="Basic-Paragraph">Третман фармацеутског отпада врши произвођач фармацеутског отпада самостално или преко оператера са којим је закључен уговор, према условима из дозволе издате од стране надлежног органа, у складу са законом којим се уређује управљање отпадом и посебним прописима. </p>
			<p class="Basic-Paragraph">Третман фармацеутског отпада који садржи живе микроорганизме врши се поступком стерилизације воденом паром под притиском у аутоклаву, до безбедног нивоа стерилности у складу са посебним прописима и правилима струке.</p>
			<p class="Basic-Paragraph">Отпад из става 2. овог члана пакује се и обележава у складу са одредбама овог правилника. </p>
			<p class="Basic-Paragraph">Опасан фармацеутски отпад се третира методом инсинерацијом или методом ко-инсенерацијом, као и одговарајућим физичко-хемијским поступцима (неутрализација, солидификација, адсорпција, дестилација и др.), којима се смањују опасне карактеристике отпада, у складу са најбољим доступним технологијама.</p>
			<p class="Basic-Paragraph">Неопасан фармацеутски отпад третира се методом компостирања, анаеробном дигестијом, ферментацијом и другим одобреним методама у складу са најбољим доступним технологијама.</p>
			<p class="Basic-Paragraph">Цитостатски и цитотоксични отпад третира се поступком инсинерације у постројењу које има дозволу за третман опасног отпада у складу са законом којим се уређује управљање отпадом.</p>
			<p class="Basic-Paragraph">Отпад од лекова који садрже психоактивне контролисане супстанце и прекурсоре третира се методом инсинерације, у складу са прописима којима се уређују психоактивне контролисане супстанце и прекурсори, прописима којима се уређује област лекова, као и прописима којим се уређује управљање отпадом.</p>
			<p class="Basic-Paragraph">Третман фармацеутског отпада инсинерацијом и ко-инсинерацијом обавља се у постројењима предвиђеним за ту намену, под условом да емисија загађујућих материја у ваздух, воду и земљиште не прелази прописане граничне вредности, у складу са посебним законима.</p>
			<p class="clan">III. ПРЕЛАЗНA И ЗАВРШНА ОДРЕДБА</p>
			<p class="clan">Члан 13.</p>
			<p class="Basic-Paragraph"> Даном ступања на снагу овог правилника престаје да важи Правилник о управљању медицинским отпадом („Службени гласник РС”, број 78/10).</p>
			<p class="clan">Члан 14.</p>
			<p class="Basic-Paragraph">Овај правилник ступа на снагу осмог дана од објављивања у „Службеном гласнику Републике Србије”.</p>
			<p class="potpis">Број 110-00-0030/2018-06 </p>
			<p class="potpis">У Београду, 3. јула 2019. године</p>
			<p class="potpis">Министар заштите животне средине, </p>
			<p class="potpis"><span class="bold">Горан Триван, </span>с.р.</p>
			<p class="potpis">Број 110-00-170/2018-07</p>
			<p class="potpis">У Београду, 3. јула 2019. године</p>
			<p class="potpis">Министар здравља, </p>
			<p class="potpis"><span class="bold">Златибор Лончар, </span>с.р. </p>
			<p class="potpis">Број 110-00-148/2018-09</p>
			<p class="potpis">У Београду, 3. јула 2019. године</p>
			<p class="potpis">Министар пољопривреде шумарства и водопривреде,</p>
			<p class="potpis"><span class="bold">Бранислав Недимовић, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Farmaceutski-otpad_Page_1.png&amp;doctype=reg&amp;abc=cba&amp;eli=true&amp;eliActId=428721&amp;regactid=428721" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Farmaceutski-otpad_Page_2.png&amp;doctype=reg&amp;abc=cba&amp;eli=true&amp;eliActId=428721&amp;regactid=428721" alt=""></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
}
	</style>


	<div class="story">
				<p>Нa oснoву члана 29. став 6. Закона о жичарама за транспорт лица („Службени гласник РС”, број 38/15), </p>
				<p>Mинистар грађевинарства, саобраћаја и инфраструктуре уз сагласност министра надлежног за послове образовања доноси</p>
				<p class="odluka-zakon">ПРАВИЛНИК</p>
				<p class="odluka-zakon">о стручном оспособљавању и усавршавању извршних радника жичаре за транспорт лица </p>
				<p class="centar">"Службени гласник РС", број 83 од 15. 
				септембра 2017.</p>
				<p class="clan">Члан 1.</p>
				<p>Овим правилником прописује се програм и спровођење стручног испита и стручне обуке, начин стручног усавршавања, начин провере знања извршног радника, форма и садржина уверења, начин и поступак издавања уверења о положеном стручном испиту, као и услови које морају испуњавати управљач жичаре и друга правна и физичка лица која врше стручну обуку, стручно усавршавање, односно подобуку. </p>
				<p class="clan">Члан 2.</p>
				<p>Оспособљавање извршних радника жичаре за транспорт лица (у даљем тексту: жичара) спроводи се кроз програме стручне обуке, стручног усавршавања, односно подобуке.</p>
				<p>Стручна обука представља стицање основних знања и вештина којима кандидат за обављање послова извршног радника жичаре (у даљем тексту: кандидат) мора да овлада у нормалним, отежаним и ванредним околностима.</p>
				<p>Стручна обука се спроводи кроз наставни час који траје 45 минута, а број наставних часова стручне обуке не износи више од шест наставних часова дневно.</p>
				<p>Програм стручне обуке траје 40 наставних часова. Програм стручног усавршавања односно подобуке траје 30 наставних часова. </p>
				<p>У случају оправдане спречености кандидата да у одређеном термину присуствује настави, лице које спроводи програм оспособљавања може омогућити кандидату похађање наставе у другом термину. </p>
				<p>Програми оспособљавања кандидата дати су у Прилогу 1, који је одштампан уз овај правилник и чини његов саставни део.</p>
				<p class="clan">Члан 3.</p>
				<p>Стручно усавршавање, односно подобука, представља обуку унапређења знања и вештина кроз усвајања сложенијих техничких захтева, начина рада, производних решења и поступака при раду жичара.</p>
				<p>Стручно усавршавање, односно подобука кандидата се спроводи кроз програм обуке унапређења знања и вештина, презентовањем сложенијих техничких захтева, начина рада, производних решења и поступака при раду жичара.</p>
				<p class="clan">Члан 4.</p>
				<p>Провера стручног знања кандидата који је одслушао стручну обуку, спроводи се кроз стручни испит. Кандидат полаже стручни испит пред испитном комисијом, у складу са законом. Испитна комисија идентитет кандидата утврђује увидом у јавну исправу са фотографијом.</p>
				<p>Испитна комисија састоји се од председника и два члана.</p>
				<p class="clan">Члан 5.</p>
				<p>Стручни испит полаже се писаним путем.</p>
				<p>У току полагања стручног испита по програму стручне обуке, кандидат одговара на 40 питања у трајању од 60 минута.</p>
				<p>У току полагања стручног испита по програму стручног усавршавања, односно подобуке, кандидат одговара на 20 питања у трајању од 30 минута.</p>
				<p>Успех кандидата на испиту оцењује се оценом „положио” или „није положио”.</p>
				<p>Кандидат је оцењен оценом „положио” ако је на испиту одговорио тачно на најмање 70% питања.</p>
				<p>У случају ако је кандидат на испиту одговорио тачно на најмање 60% питања, постављају му се додатна усмена питања.</p>
				<p>Кандидат који није положио испит може поново полагати испит у року од 15 дана, од дана полагања испита.</p>
				<p>О полагању испита води се записник у који се уносе подаци о саставу комисије, подаци о кандидату, програму стручног испита који кандидат полаже и оцени кандидата на испиту.</p>
				<p>Записник потписују председник комисије и чланови комисије.</p>
				<p class="clan">Члан 6.</p>
				<p>Кандидату који положи стручни испит издаје се уверење о положеном стручном испиту.</p>
				<p>Форма и садржина уверења о положеном стручном испиту кандидата за извршног радника жичаре дата је у Прилогу 2, који је одштампан уз овај правилник и чини његов саставни део.</p>
				<p>Уверење о положеном стручном испиту издаје се на лични захтев кандидата који је положио стручни испит.</p>
				<p class="clan">Члан 7.</p>
				<p>Управљач жичаре спроводи програме оспособљавања ако испуњава материјалне и кадровске услове.</p>
				<p>Минимални материјални услови су:</p>
				<p>1) адекватан простор за стручно оспособљавање са гарантованим минималним условима за рад, односно 1,5 m² радне површине и 3 m² запремине за сваког кандидата, са најмање 150 lx (лукса) вештачког осветљења;</p>
				<p>2) техничка средства за видео презентацију наставног садржаја;</p>
				<p>3) визуелна средства односно шеме, скице, фотографије и слично;</p>
				<p>4) поседовање прописа који уређују област жичара.</p>
				<p>Минимални кадровски услови подразумевају најмање два предавача са високим образовањем на студијама другог степена (мастер академске студије, специјалистичке струковне студије, специјалистичке академске студије), односно на основним студијама у трајању од најмање четири године, који доказују специјалистичко знање о жичарама или допринос изради прописа у области жичара.</p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2018. године.</p>
				<p class="potpis">Број 110-00-00193/2016-04</p>
				<p class="potpis">У Београду, 5. септембра 2017. године </p>
				<p class="potpis">Министар,</p>
				<p class="potpis">проф. др <span class="bold">Зорана З. Михајловић,</span> с.р.</p>
				<p class="auto-style2">&nbsp;</p>
				<p class="clan" style="text-align: right">Прилози</p>
				<p class="auto-style2">&nbsp; &nbsp;</p>
				<p class="auto-style2">ПРИЛОГ 1</p>
				<p class="auto-style1"><strong>ПРОГРАМИ ОСПОСОБЉАВАЊА КАНДИДАТА</strong></p>
				<p class="auto-style1">1. ОПШТИ ПОДАЦИ О ПРОГРАМУ СТРУЧНЕ ОБУКЕ</p>
				<p>1) Назив програма: Програм стручне обукe извршног радника жичаре;</p>
				<p>2) Трајање програма: 40 наставних часова;</p>
				<p>3) Сврха програма: Основна стручна обукa о жичарама;</p>
				<p>4) Циљ програма: Основно стручно оспособљавање кандидата за извршавање радних задатака извршног радника жичаре;</p>
				<p>5) Општи исход програма: Усвајање основног стручног нивоа знања и овладавање основних вештина за обављање послова извршног радника жичаре у нормалним, отежаним и ванредним околностима;</p>
				<p>6) Теме програма стручне обуке:</p>
				<p>(1) Технички услови за изградњу и основе о заштити животне средине при пројектовању, грађењу и одржавању жичаре;</p>
				<p>(2) Превентивне мере и мере безбедности за врсте опасности при транспорту лица жичаром;</p>
				<p>(3) Поступци у случају незгоде (прва помоћ, безбедност саобраћаја, основна знања о употреби заштитне опреме, итд.);</p>
				<p>(4) Обележавање и означавање жичара;</p>
				<p>(5) Поступци извршног радника жичаре пре, за време и након транспорта лица жичаром;</p>
				<p>(6) Сврха и начин рада опреме на жичари;</p>
				<p>(7) Забранe транспорта жичаром;</p>
				<p>(8) Опште информације о обавезама лица која се транспортују жичаром;</p>
				<p>(9) Информације о мултимодалним транспортним поступцима;</p>
				<p>(10) Руковања жичаром;</p>
				<p>(11) Саобраћајна ограничења (превенција незгода, безбедност, мере у случају избијања пожара или у другим ванредним околностима, итд.);</p>
				<p>(12) Питања о знaчају безбедности;</p>
				<p>(13) Дужности извршног радника жичаре;</p>
				<p>(14) Правила за одржавање реда на скијалиштима у зони жичаре.</p>
				<p class="auto-style1">2. ОПШТИ ПОДАЦИ О ПРОГРАМУ СТРУЧНОГ УСАВРШАВАЊА, ОДНОСНО ПОДОБУКЕ</p>
				<p>1) Назив програма: Програм стручног усавршавања, односно подобуке;</p>
				<p>2) Трајање програма: 30 наставних часова;</p>
				<p>3) Сврха програма: Надоградња основног стручног знања и вештина у раду жичаре;</p>
				<p>4) Циљ програма: Оспособљавање кандидата за сложенија стручна знања и вештина, презентовањем сложенијих техничке захтева, начине рада и производна решења жичара;</p>
				<p>5) Општи исход програма: Унапређење стручног знања и овладавање сложенијим вештинама за обављање послова извршног радника жичаре у нормалним, отежаним и ванредним околностима;</p>
				<p>6) Теме програма стручног усавршавања, односно обуке:</p>
				<p>(1) Динамика кретања жичаре, укључујући и померање терета;</p>
				<p>(2) Посебни технички захтеви који се односе на жичаре (међународни стандарди, усаглашеност и одобрење типа жичаре);</p>
				<p>(3) Општа теоријска знања о системима жичара;</p>
				<p>(4) Посебне одредбе које се примењују приликом коришћења различитих врсте и типова жичаре.</p>
				<p class="auto-style2">ПРИЛОГ 2</p>
				<p class="centar">Форма и садржина уверења о положеном стручном испиту кандидата за извршног радника жичаре</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/img3.jpg&amp;doctype=reg&amp;abc=cba&amp;eli=true&amp;eliActId=423873&amp;regactid=423873"></p>
	</div>


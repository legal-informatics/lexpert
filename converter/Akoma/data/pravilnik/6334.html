


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	a{
	color:green
}
.auto-style1 {
	text-align: right;
	margin-top: 0;
}
	.auto-style2 {
		text-align: left;
		margin-top: 0;
	}
	</style>


	<div class="story">
				<p class="broj">&nbsp;</p>
				<p>На основу члана 83в став 6. Закона о поморској пловидби („Службени гласник РС”, бр. 87/11 и 104/13), </p>
				<p>Министар саобраћаја, уз сагласност министра здравља, доноси</p>
				<p class="naslov">&nbsp;</p>
				<p class="naslov">ПРАВИЛНИК</p>
				<p class="naslov" style="margin-top: 0">о здравственој способности помораца</p>
				<p class="clan" style="margin-top: 0">"Службени гласник РС", број 9 од 30. јануара 
				2014.</p>
				<p class="clan">&nbsp;</p>
				<p class="bold">Уводна одредба</p>
				<p class="clan">Члан 1.</p>
				<p>Овим правилником прописују се услови које здравствена установа за вршење здравствених прегледа помораца мора да испуњава у погледу кадрова, простора и опреме, врста, садржина, рокови и начин обављања здравствених прегледа помораца, услови у погледу здравствене способности помораца, врсте здравствених ограничења за обављање одређених послова, програм и ближи услови за спровођење курса из поморске медицине, услови, начин и рокови за вршење оцењивања здравствене способности, као и образац уверења о здравственој способности помораца, односно картона извршеног здравственог прегледа помораца.</p>
				<p class="clan">I. УСЛОВИ КОЈЕ МОРА ДА ИСПУЊАВА ЗДРАВСТВЕНА УСТАНОВА ЗА ОБАВЉАЊЕ ЗДРАВСТВЕНИХ ПРЕГЛЕДА <br>ПОМОРАЦА</p>
				<p class="clan">Члан 2.</p>
				<p>Здравствена способност помораца утврђује се здравственим прегледом који врши здравствена установа која испуњава прописане услове и добије овлашћење министарства надлежног за послове здравља да може обављати здравствене прегледе помораца. </p>
				<p>Здравствена установа из става 1. овог члана, мора да испуњава услове уређене прописима о минималним условима у погледу простора, радника и медицинско-техничке опреме за обављање здравствене делатности.</p>
				<p>Поред услова из става 2. овог члана, за обављање здравствених прегледа помораца здравствена установа мора да има простор за чување медицинске документације или метални ормар са кључем за личне картоне здравствених прегледа помораца, има у радном односу доктора медицине специјалисту медицине рада који има завршени курс из поморске медицине (у даљем тексту:&nbsp;овлашћени специјалиста медицине рада), као и да има у радном односу или има запосленог психолога.</p>
				<p class="clan">II. ВРСТЕ, САДРЖИНА, РОКОВИ И НАЧИН ОБАВЉАЊА ЗДРАВСТВЕНИХ ПРЕГЛЕДА</p>
				<p class="bold">Врсте и рокови здравствених прегледа</p>
				<p class="clan">Члан 3.</p>
				<p>Врсте здравствених прегледа помораца су:</p>
				<p>1) претходни здравствени преглед&nbsp;који се обавља:</p>
				<p>(1) пре издавања поморске књижице или дозволе за укрцавање;</p>
				<p>2) редовни здравствени преглед&nbsp;који се обавља:</p>
				<p>(1) сваке две године;</p>
				<p>(2) сваке године, код лица од 16 до 18 година;</p>
				<p>3) надзорни здравствени преглед&nbsp;који се обавља у року краћем од редовног прегледа:</p>
				<p>(1) по одлуци овлашћеног специјалисте медицине рада, ако је одредио краћи рок важности уверења о здравственој способности поморца након обављеног претходног или редовног здравственог прегледа.</p>
				<p>4) ванредни надзорни здравствени преглед&nbsp;који се обавља:</p>
				<p>(1) после привремене неспособности за рад која је трајала више од 30 дана;</p>
				<p>(2) после утврђене професионалне болести;</p>
				<p>(3) после повреде на раду због које је одређена привремена неспособност за рад;</p>
				<p>(4) после бродолома;</p>
				<p>(5) на захтев заповедника брода или послодавца;</p>
				<p>(6) на лични захтев члана посаде.</p>
				<p>На ванредни здравствени преглед члана посаде упућује послодавац или се члан посаде лично јавља.</p>
				<p>Од дана подношења захтева за обављање ванредног надзорног здравственог прегледа до ванредног надзорног здравственог прегледа не може да прође више од 30 дана, осим у случају привремене неспособности за рад која је трајала 30 и више дана.</p>
				<p class="clan">Члан 4.</p>
				<p>Приликом здравствених прегледа из члана 5. овог правилника, овлашћени специјалиста медицине рада може да затражи увид у здравствену документацију лица на прегледу, а која је архивирана код његовог изабраног доктора примарне здравствене заштите, других доктора медицине или у другим здравственим установама.</p>
				<p>Изјаву о пристанку приступу медицинској документацији, као и о пристанку на обављање теста на психоактивне контролисане супстанце и теста на алкохол, лице на прегледу потписује у картон здравственог прегледа.</p>
				<p class="bold">Садржина и начин обављања здравствених прегледа</p>
				<p class="clan">Члан 5.</p>
				<p>Здравствени преглед обухвата:</p>
				<p>1) претходни здравствени преглед:</p>
				<p>(1) анамнестичке податке: узимање анамнезе (личне и радне, као и о поморском стажу), податке о садашњем стању;</p>
				<p>(2) клинички преглед и анализе, који обухватају:</p>
				<p>– антропометријске податке;</p>
				<p>– физикални преглед: коже и видљивих слузница, главе (укључујући очи и аднексе ока, уши, усне шупљине) и врата, грудног коша и плућа, васкуларног система, стомака и стомачних органа, мокраћног система и полних органа, локомоторног система и кичме;</p>
				<p>– испитивање видних способности (функције оштрине вида на даљину оптотипом, оштрине вида на близину Jägerovim оптотипом, односно одговарајућим уређајима за мултифункционално испитивање осетљивости вида, осећаја за боје псеудоизокроматским таблицама, односно одговарајућим уређајима за мултифункционално испитивање вида, бинокуларног вида, форије, фузије, дубинског вида и видног поља одговарајућим уређајима за мултифункционално испитивање осетљивости вида, као и мезоптичког вида, односно брзе адаптације на таму одговарајућим уређајима);</p>
				<p>– испитивање аудиовестибуларних способности (слуха тонском лиминарном аудиометријом, а вестибуларне способности тестовима ортостатике);</p>
				<p>– психолошку обраду која обухвата: утврђивање општих и посебних когнитивних способности, процену особина личности са посебним нагласком на емоционалну стабилност и општу адаптираност, испитивање психомоторних и сензомоторних способности и процену мотивације стандардним психолошким интервјуом;</p>
				<p>– EKG у мировању;</p>
				<p>– спирометрију;</p>
				<p>– лабораторијске анализе (брзина седиментације еритроцита, комплетна крвна слика, глукоза у крви, комплетан урин);</p>
				<p>– тест на психоактивне контролисане супстанце и тест на алкохол;</p>
				<p>– приликом првог издавања поморске књижице или дозволе за укрцавање: крвна група и Rh фактор;</p>
				<p>– елементе за процену минималних физичких захтева за поморце код претходних и редовних здравствених прегледа према табели која је дата у Прилогу 1. који је одштампан уз овај правилник и чини његов саставни део (у даљем тексту: Прилог 1. овог правилника).</p>
				<p>2) редовни здравствени преглед:</p>
				<p>(1) анамнестичке податке: од последњег прегледа, податке о садашњем стању,</p>
				<p>(2) клинички преглед: антропометријске податке, физикални преглед, испитивање видних и аудиовестибуларних способности – са садржајем као код претходног прегледа,</p>
				<p>(3) EKG у мировању,</p>
				<p>(4) спирометрију,</p>
				<p>(5) лабораторијске анализе као код претходног прегледа,</p>
				<p>(6) тест на психоактивне контролисане супстанце и тест на алкохол,</p>
				<p>(7) процену минималних физичких захтева за поморце код претходних и редовних здравствених прегледа према табели која је дата у Прилогу 1. овог правилника.</p>
				<p>3) надзорни здравствени преглед по одлуци овлашћеног специјалисте медицине рада и ванредни надзорни здравствени преглед садрже све клиничке, специјалистичке, функционалне или лабораторијске анализе потребне за утврђивање здравственог стања, болести, повреда или поремећаја који су били разлог за упућивање на овај преглед.</p>
				<p class="clan">Члан 6.</p>
				<p>У обављању претходних здравствених прегледа уз овлашћеног специјалисту медицине рада учествује и психолог. </p>
				<p>Психолог уписује налаз у посебни образац – Психолошки преглед поморца, који је саставни део картона здравственог прегледа члана посаде.</p>
				<p class="clan">Члан 7.</p>
				<p>У циљу утврђивања дијагностичких и диференцијално-дијагностичких одредница, прегледано лице може да буде упућено на додатне прегледе и анализе у здравствене установе или на преглед код одређеног лекара специјалисте.</p>
				<p class="clan">III. УСЛОВИ У ПОГЛЕДУ ЗДРАВСТВЕНЕ СПОСОБНОСТИ ПОМОРАЦА И ВРСТЕ ЗДРАВСТВЕНИХ ОГРАНИЧЕЊА</p>
				<p class="clan">Члан 8.</p>
				<p>Услове за обављање послова и дужности на поморском броду не испуњава лице за кога се здравственим прегледима из члана 3. овог правилника утврди да болује од болести, односно за кога се утврде здравствена ограничења:</p>
				<p>1) која неповољно утичу на способност за успешно обављање послова и дужности на броду;</p>
				<p>2) која могу да угрозе здравље и безбедност других лица на броду или представљају већи ризик за здравље самог лица, јер могу да доведу до компликација које би захтевале брзу хируршку или другу медицинску интервенцију током пловидбе;</p>
				<p>3) која се због немогућности дијеталне исхране, штетних фактора радне средине или других посебности рада и дужег боравка на броду могу значајније погоршати.</p>
				<p class="bold">Трајна здравствена ограничења</p>
				<p class="clan">Члан 9.</p>
				<p>За обављање послова на поморском броду способно је лице за кога се здравственим прегледима из члана 3. овог правилника утврди да је физички и психички здраво, односно да не болује од следећих болести које се сматрају трајним здравственим ограничењем за успешно обављање послова и дужности поморца:</p>
				<p>1) инфективних болести у акутној фази и месец дана након завршене терапије акутног стања;</p>
				<p>2) малигних неоплазми органа и ткива у фази терапије до клиничког излечења и опоравка;</p>
				<p>3) болести крви и крвотворних органа и поремећаји имунитета, и то:</p>
				<p>(1) мегалобластне анемије са компликацијама на нервном и кардиоваскуларном систему;</p>
				<p>(2) некомпензоване (хемоглобин мањи од 100gr/L–мањи од 60%) корпускуларне, екстракорпускуларне и аутоимунске хемолитичке анемије;</p>
				<p>(3) инсуфицијенције коштане сржи;</p>
				<p>(4) полицитемије са компликацијама (хипертензија, тромбозе, поремећаји функције миокарда и централног нервног система);</p>
				<p>(5) тромбоцитопеније (мегакариоцитна и амегакариоцитна) са бројем тромбоцита, уз терапију, мањим од 100x10<span class="superscript">9</span>/L;</p>
				<p>(6) хемофилије са коштано-зглобним променама;</p>
				<p>(7) хепатичних облика порфирије;</p>
				<p>(8) хроничне леукемије и друге мијелопролиферативне болести у непотпуној клиничкој и хематолошкој ремисији;</p>
				<p>(9) плазмоцитома (са бубрежном инсуфицијенцијом, изразитијим променама на костима, срчаном инсуфицијенцијом и инсуфуцијенцијом коштане сржи).</p>
				<p>4) ендокриних болести, болести исхране и метаболизма, и то:</p>
				<p>(1) дијабетес мелитус (јувенилни и инсулин зависан адултни дијабетес) и инсулин независни дијабетес мелитус са компликацијама (очним, нервним или кардиоваскуларним поремећајима);</p>
				<p>(2) хипертиреозе тежег облика са окулобуларним синдромом или кардиоваскуларним компликацијама, тежи облици хипотиреозе праћени брадипсихијом; </p>
				<p>(3) хипер и хипоаденокортицизам у тежим облицима;</p>
				<p>(4) инсипидни дијабет;</p>
				<p>(5) феохромоцитом;</p>
				<p>(6) хронична гихтична артропатија и пирофосфатна и хидроксиапатитна артропатија.</p>
				<p>5) душевних поремећаја и поремећаја понашања:</p>
				<p>(1) депресија тежег степена праћена поремећајем концентрације, памћења, понашања и психомоторне координације;</p>
				<p>(2) акутне психотичне епизоде било ког типа или узрока;</p>
				<p>(3) хронична схизофренија и суманути поремећаји који нису у ремисији дужег трајања и добро регулисаној;</p>
				<p>(4) деменција или било који органски мождани поремећај;</p>
				<p>(5) поремећаји развоја психе и душевна заосталост;</p>
				<p>(6) поремећаји понашања (поремећаји личности дубљег неуротичног карактера до нивоа психотичног и душевни поремећаји после повреде главе);</p>
				<p>(7) неуротски и психички поремећаји и стања (језгровне неурозе; фобичне, опсесивне, компулзивне, анксиозне, депресивне);</p>
				<p>(8) поремећај структуре личности (параноидни, шизоидни, депресивни, асоцијални, агресивни);</p>
				<p>(9) злоупотреба, коришћење и зависност од психоактивних контролисаних супстанци и алкохола у степену хроничног алкохолизма.</p>
				<p>6) болести нервног система:</p>
				<p>(1) неуродегенеративне болести, демијелинизације (мултипла склероза), неспецифична и специфична обољења са оштећењем равнотеже (постуралности) отежаног хода, невољним покретима, у степену средње или тешке онеспособљености моторно-функционалног система, уз очуван когнитивни статус и бихевиоралне способности;</p>
				<p>(2) сви облици епилепсије и поремећаји спавања (нарколепсија);</p>
				<p>(3) стања после повреде главе са губитком свести, у степену трајног неуролошког дефицита, који нарушава моторну функцију организма, и/или подразумева трајне психичке или неуропсихолошке поремећаје;</p>
				<p>(4) хередитарне полинеуропатије и полинеуропатије друге и непознате етиологије испољене отежаним ходом и значајним смањењем грубе моторне снаге;</p>
				<p>(5) бенигни и малигни тумори ЦНС-а који су значајно нарушили моторни интегритет, когнитивни статус и бихевиоралне способности;</p>
				<p>(6) прогресивна мишићна и неуромишићна обољења у узнапредовалом степену;</p>
				<p>(7) хемипарезе и хемиплегије.</p>
				<p>7) болести ока и припојака ока:</p>
				<p>(1) поремећаји оштрине вида и других видних функција које не одговарају условима предвиђеним у чл. 11–14. овог правилника;</p>
				<p>(2) функционална једноокост (монокулус) или анатомски губитак једног ока (анофталмија);</p>
				<p>(3) птоза горњих очних капака који прекривају горњу половину зеница или више;</p>
				<p>(4) страбизам (хетеротропија);</p>
				<p>(5) пареза или парализа спољашњих очних мишића са или без диплопије;</p>
				<p>(6) нистагмус;</p>
				<p>(7) јача замућења рожњаче која компромитују видну оштрину;</p>
				<p>(8) хиперметропија или миопија (далековидост или кратковидост) већа од наведених ограничења по здравственим групама;</p>
				<p>(9) астигматизам већи од наведених ограничења по здравственим групама; </p>
				<p>(10) поремећај видног поља (сужење видног поља, објективни или апсолутни скотом);</p>
				<p>(11) катаракта;</p>
				<p>(12) болести очног нерва;</p>
				<p>(13) нераспознавање боја;</p>
				<p>(14) анизометропија (разлика у диоптријској јачини корекционих сочива левог и десног ока) већа од наведених ограничења по здравственим групама;</p>
				<p>(15) поремећај адаптације на таму;</p>
				<p>(16) поремећаји оштрине вида и других видних способности који се не могу кориговати за успешно обављање радних задатака;</p>
				<p>(17) кератоконус, глауком, аблација ретине и друга обољења или мане вида које функцију вида ремете толико да не могу успешно обављати радне задатке.</p>
				<p>Стања или обољења органа вида из ове тачке представљају контраиндикацију за рад само онда ако су праћена таквим степеном умањења видне оштрине, односно других видних функција да једно исто стање или обољење може представљати контраиндикацију за једну здравствену групу а за другу не, у зависности од стања видних функција са једне и видних захтева наведене здравствене групе са друге стране.</p>
				<p>8) болести ува и болести мастоидног наставка:</p>
				<p>(1) сва обољења и стања вестибуларног апарата са поремећајима равнотеже;</p>
				<p>(2) сва обољења и стања праћена губитком слуха од преко 15% по међународним Fowler-Sabine-овим таблицама при првом прегледу и преко 20% при периодичном прегледу (отитиси, стања после операције средњег и унутрашњег ува, отосклероза, М. Мanier, трауматска, токсична и друга оштећења слуха и вестибуларног апарата).</p>
				<p>9) болести срца и крвних судова:</p>
				<p>(1) пресинкопална и синкопална стања проузрокована:</p>
				<p>– обољењима SA чвора;</p>
				<p>– хиперсензитивним синусом царотицусом;</p>
				<p>– AV блоком II степена (тип Mobitz I удружен са структурним обољењем срца и тип Mobitz II (интермитентни/перманентни));</p>
				<p>– AV блоком III степена (интермитентни/перманентни);</p>
				<p>– алтерирајућим блоком леве и десне гране Hiss-овог снопа;</p>
				<p>– трифасцикуларним блоком;</p>
				<p>– атријалним тахикардијама;</p>
				<p>– синдромом преексцитације;</p>
				<p>– другим обољењима срца која доводе до синкопалних стања;</p>
				<p>(2) вентрикуларне тахикардије;</p>
				<p>(3) аритмогена дисплазија десне коморе;</p>
				<p>(4) синдром продуженог QТ интервала (идиопатска и стечена форма);</p>
				<p>(5) стања после уградње имплантабилних кардиовертер дефибрилатора;</p>
				<p>(6) манифестна срчана инсуфицијенција и све болести миокарда са смањењем EF испод 50%;</p>
				<p>(7) урођене и стечене срчане мане са компликацијама;</p>
				<p>(8) инфаркт миокарда до шест месеци од настанка акутног коронарног синдрома;</p>
				<p>(9) ангина пекторис – сви облици;</p>
				<p>(10) хипертрофичне, рестриктивне и инфилтративне кардиомиопатије;</p>
				<p>(11) хронични перикардитиси – констриктивни/ефузионо-констриктивни; </p>
				<p>(12) плућна емболија са плућном хипертензијом или рекурентна плућна емболија;</p>
				<p>(13) хипертензивна болест срца са вредностима ≥180/120 ммHg (под терапијом), односно значајним оштећењем циљних органа;</p>
				<p>(14) једнострана или обострана сужења каротидних артерија ≥70%;</p>
				<p>(15) морфолошке аномалије каротидних артерија са хемодинамским значајем;</p>
				<p>(16) анеуризматске деформације аорте.</p>
				<p>10) болести система за дисање:</p>
				<p>(1) хронична опструктивна болест плућа тешког степена (FEV1 испод 50% норме CECA);</p>
				<p>(2) средње тешка трајна бронхијална астма према класификацији Европског респираторног друштва (свакодневни симптоми, свакодневна потреба за узимањем инхалационих бронходилататора кратког дејства, ноћни напади више од једанпут недељно, FEV1 или PEF ван напада већи од 60% а мањи од предвиђене вредности), варијабилност PEF већа од 30%;</p>
				<p>(3) хронична рестриктивна плућна болест са смањењем виталног капацитета испод 50% норме CECA;</p>
				<p>(4) хронична плућна инсуфицијенција у мировању било ког узрока.</p>
				<p>11) болести система за варење:</p>
				<p>(1) Crown-ова болест, улцерозни колитис (тежи облици болести), синдром лоше апсорпције;</p>
				<p>(2) обољења панкреаса (тешки облици хроничног панкреатитиса са израженим диспептичним сметњама и поремећајем гликорегулације);</p>
				<p>(3) обољења јетре (хронични активни хепатитис, компензована и декомпензована цироза јетре; особе са хроничним перзистентним хепатитисом подлежу контроли на две године; калкулоза жучне кесице привремена је контраиндикација, до операције).</p>
				<p>12) болести коже и болести поткожног ткива:</p>
				<p>(1) на пословима у служби палубе: витилиго тежег степена, соларна уртикарија, тежи облици хроничне уртикарије, неуродерматитис са генерализованим променама, генерализована псоријаза, хроничне булозне дерматозе, микозе са захватањем унутрашњих органа;</p>
				<p>(2) на пословима у служби машине: тежи облици контактног дерматитиса, хронична уртикарија са Quincke-овим едемом или без њега, генерализована псоријаза, хроничне булозне дерматозе, микозе са захватањем унутрашњих органа;</p>
				<p>(3) оболели од венеричних обољења привремено су неспособни за рад, до излечења.</p>
				<p>13) болести и стања мокраћно-полног система:</p>
				<p>(1) хронична бубрежна инсуфицијенција, без обзира на порекло, уколико је клиренс креатинина нижи од 60 mL/min;</p>
				<p>(2) нефротички синдром са израженом протеинуријом (преко 3 грама дневно);</p>
				<p>(3) ренална гликозурија праћена повишеним вредностима шећера у урину;</p>
				<p>(4) парцијални или тотални Fancon-јев синдром праћен аминоацидуријом, гликозуријом, фосфатуријом;</p>
				<p>(5) тубулопатије праћене поремећајем електролитног и/или ацидобазног баланса;</p>
				<p>(6) хронични пијелонефритис праћен хроничном бактериуријом и повишеним вредностима запаљењских индикатора;</p>
				<p>(7) конгениталне малформације мокраћне бешике и уретера са оштећењем бубрежне функције.</p>
				<p>Привремена контраиндикациjа је уролитијаза, до терапијске интервенције.</p>
				<p>14) болести мишићно-коштаног система и везивног ткива:</p>
				<p>На претходном прегледу лица морају имати очувану и еутоничну мускулатуру, неоштећен коштано-зглобни систем, конгруентност зглобова и њихову нормалну покретљивост, очувану капсулу зглоба и интактан лигаментарни апарат.</p>
				<p>Контраиндикације за рад на бродовима при периодичном прегледу јесу:</p>
				<p>1) опште афекције коштано-зглобног система (урођене метаболичке, хормоналне, мешовите, коштане дисплазије, упале, дегенеративне болести, артропатије, последице одузетости);</p>
				<p>2) тумори коштано-зглобног система малигни или бенигни са ограничењем функције;</p>
				<p>3) сва стања са умањеном функцијом горњих и доњих екстремитета: урођене мане, стечене мане, посттрауматска стања, ограничени покрети у зглобовима (анкилоза), дегенеративне болести у одмаклом стадијуму, специфичне упале, упални реуматизам, хронични остеомијелитис, недостатак екстремитета, скраћење екстремитета у знатном степену, мишићна слабост, пареза или парализа нерава, реуматоидни артритис у одмаклом стадијуму, стање после операције и уградње металних имплантата, ампутација екстремитета и њихових важнијих делова (шака, стопала, више прстију шаке или стопала).</p>
				<p>4) сва стања са умањеном функцијом кичменог стуба: сваки испад сегмента кичменог стуба, упални процеси специфични и неспецифични, знатно ограничени покрети кичменог стуба, прогресивна мишићна обољења, упални реуматизам, хронични лумбални синдром са неуролошким испадом, нестабилност сегмента кичменог стуба, мијелопатија, обољења и повреде кичмене мождине са последицама;</p>
				<p>5) системски еритемски лупус, прогресивна системска склероза, дерматомиозитис-полимиозитис, Sjogren-ов синдром.</p>
				<p class="bold">Привремена здравствена ограничења</p>
				<p class="clan">Члан 10.</p>
				<p>Као привремена здравствена ограничења утврђена здравственим прегледима из члана 3. овог правилника сматрају се све акутне и хроничне болести, као и повреде које проузрокују привремену неспособност за рад и захтевају амбулантно, односно болничко лечење, рехабилитацију, кућну негу, надзор, изолацију, односно хируршку интервенцију, а нарочито:</p>
				<p>1) цревне заразне болести или њихово клицоноштво, активна туберкулоза, све друге заразне болести које се обавезно пријављују у складу са одредбама закона којим се уређује заштита становништва од заразних болести;</p>
				<p>2) системске микозе, дерматофитије, пиодермије, скабијес;</p>
				<p>3) тежи, односно симптоматски хемороиди, варикокела, израженији варикозитети, полипи носне шупљине и гласних жица, јаче изражена девијација носног септума и деформација носне пирамиде са сметњама дисања, струма, израженији дефекти вилице, односно вишеструки каријес, асимптоматски ulkus pepticus првих шест месеци након гастроскопски утврђеног лечења и дијеталне терапије, аналне и друге фистуле, херније трбушне шупљине, каменци жучних или мокраћних путева, израженија и симптоматска хидрокела, тежи односно симптоматски halux valgus, хабитуална луксација великих зглобова, лезије мениска колена;</p>
				<p>4) трудноћа од краја 13. недеље.</p>
				<p class="bold">Видне способности</p>
				<p class="clan">Члан 11.</p>
				<p>У претходном здравственом прегледу из члана 3. овог правилника, за заповедника, официре палубе и друге чланове посаде у служби палубе оштрина вида на даљину са или без корекције мора да буде 0,5 или боље за свако око појединачно. Бинокуларна оштрина вида на даљину мора да буде 0,4 или боља. Аномалија рефракције не сме да буде већа од ± 2 Dsph. Астигматизам не сме да буде већи од 2 Dsph. Разлика у рефракцијској грешки између оба ока не сме да буде већа од 2 Dsph. Акомодација мора да одговара старосној доби, уз услов да је испитаник способан да чита оптотип по Jägeru 1 или одговарајуће таблице на удаљености од 30–50 cm, и оптотип по Jägeru 5 или одговарајуће таблице на удаљености od 100 cm. Ако је тако прописано, обавезно је ношење наочара или контактних сочива и поседовање резервних наочара или контактних сочива.</p>
				<p>У редовном здравственом прегледу и у надзорним здравственим прегледима из члана 3. овога правилника, оштрина вида на даљину са или без корекције мора да буде 0,7 или боља за свако око појединачно. Бинокуларна оштрина вида на даљину мора да буде 0,5 или боља. Рефракцијска грешка не сме да буде већа од ±3 Dsph, односно ± 5 Dsph код лица старијих од 45 година, с тим да разлика у рефракцијској грешки између оба ока не сме да буде већа од 2 Dsph.</p>
				<p>Чланови посаде у служби палубе и кандидати за упис у акредитовану институцију за обуку помораца треба уредно да распознају боје.</p>
				<p>Чланови посаде у служби палубе и кандидати за упис у акредитовану институцију за обуку помораца треба да имају уредан стереоскопски вид и видно поље, као и адаптацију на таму у границама нормале.</p>
				<p class="clan">Члан 12.</p>
				<p>У претходном здравственом прегледу из члана 3. овог правилника, за официре у служби машине, официра за електротехнику, члана посаде за електротехнику, члана посаде који чини део пловидбене страже у машинском одељењу, као и GMDSS радио-оператера оштрина вида на даљину са или без корекције, мора да буде 0,4 или боља за свако око појединачно. Бинокуларна оштрина вида на даљину мора да буде 0,1 или боља. Аномалија рефракције не сме да буде већа од ± 3 Dsph. Астигматизам не сме да буде већи од 2 Dsph. Разлика у рефракцијској грешки између оба ока не сме да буде већа од 2 Dsph. Акомодација мора да одговара старосној доби, уз услов да је испитаник способан да чита оптотип по Jägeru 1 или одговарајуће таблице на удаљености од 30-50 cm, и оптотип по Jägeru 5 или одговарајуће таблице на удаљености од 100 cm. Ако је тако прописано, обавезно је ношење наочара или контактних сочива и поседовање резервних наочара или контактних сочива.</p>
				<p>У редовном здравственом прегледу и у надзорним здравственим прегледима из члана 3. овог правилника, оштрина вида на даљину са или без корекције мора да буде за оба ока 1,0. Бинокуларна оштрина вида на даљину мора да буде 0,7 или боља. Рефракцијска грешка не сме да буде већа од ± 4 Dsph, односно ± 5 Dsph код лица старијих од 45 година с тим да разлика у рефракцијској грешки између оба ока не сме да буде већа од 3 Dsph.</p>
				<p>Чланови посаде у служби машине и GMDSS-радиослужби и кандидати за упис у акредитовану институцију за обуку помораца треба да распознају основне боје.</p>
				<p>Чланови посаде у служби машине и GMDSS-радиослужби и кандидати за упис у акредитовану институцију за обуку помораца треба да имају уредан стереоскопски вид и видно поље, као и адаптацију на таму у границама нормале.</p>
				<p class="clan">Члан 13.</p>
				<p>За чланове посаде у осталим службама нема посебних захтева за видне способности, с тим да са или без корекције буду довољне за успешно обављање послова и дужности на броду, уз обавезно ношење наочара или контактних сочива и поседовање резервних наочара или контактних сочива, ако им је корекција потребна. Оштрина вида на даљину са или без корекције на једном оку мора да буде 0,1 или боља.</p>
				<p class="clan">Члан 14.</p>
				<p>Ако члан посаде брода изгуби вид на једном оку а вид здравог ока износи најмање 1,0 са или без корекције, и има нормално видно поље преосталог ока, може наставити пловидбу на пословима и задацима администратора, конобара и собара.</p>
				<p class="bold">Слушне (аудиовестибуларне) способности</p>
				<p class="clan">Члан 15.</p>
				<p>У претходном здравственом прегледу из члана 3. овог правилника, у улазном аудиограму, толерише се перцептивни губитак слуха у облику уског скотома до максимално 50 dB нa 4000 Hz уз нормалан слух на суседној нижој и вишој октави, или силазни губитци иза 4000 Hz с падом не већим од 30 dB на суседној вишој октави. За лица са претходним стажем у буци могу се толерисати перцептивни губици слуха до максимално 70 dB нa 4000 Hz а на суседној нижој и вишој октави до 30 dB.</p>
				<p>У редовном здравственом прегледу и у надзорним здравственим прегледима из члана 3. овог правилника, перцептивни губитак слуха не сме да буде већи од 30 dB на фреквенцијама од 500, 1000, 2000 и 3000 Hz на бољем уху, односно не сме да буде већи од 40 dB на фреквенцијама од 500, 1000, 2000 и 3000 Hz на лошијем уху.</p>
				<p>За запослене у осталим службама осим службе палубе, службе машине и GMDSS-радиослужбе, може се толерисати једнострана глувоћа или обострана тежа наглувост.</p>
				<p>Слушне способности лица с губитком слуха до нивоа вредности из прописаних захтева контролишу се једном годишње.</p>
				<p>Оштећења слуха се при свим здравственим прегледима из члана 3. овог правилника оцењују без слушног помагала.</p>
				<p>Функција вестибуларног система проверена тестовима код чланова посаде треба да буде уредна.</p>
				<p class="clan">Члан 16.</p>
				<p>Поред видних и аудиовестибуларних услова, приликом претходних и редовних здравствених прегледа утврђује се да ли поморац испуњава елементе за процену минималних физичких захтева за поморце код претходних и редовних здравствених прегледа према табели која је дата у Прилогу 1. овог правилника. </p>
				<p class="clan">IV. ПРОГРАМ И БЛИЖИ УСЛОВИ ЗА СПРОВОЂЕЊЕ КУРСА ИЗ ПОМОРСКЕ МЕДИЦИНЕ</p>
				<p class="clan">Члан 17.</p>
				<p>Курс из поморске медицине за овлашћене специјалисте медицине рада организује и спроводи институт за медицину рада основан за територију Републике, ангажовањем предавача – едукатора који поседују специјалистичко знање из области поморске медицине. </p>
				<p>Курс из поморске медицине укључује проверу знања након завршеног курса, након чега се издаје потврда о завршеном курсу из поморске медицине на обрасцу из Прилога 2. који је одштампан уз овај правилник и чини његов саставни део.</p>
				<p>Курс из поморске медицине траје 25 часова. </p>
				<p>Програм и садржај курса из поморске медицине дат је у Прилогу 3. који је одштампан уз овај правилник и чини његов саставни део. </p>
				<p>Овлашћени специјалиста медицине рада који обавља здравствене прегледе помораца мора да похађа и успешно заврши курс из поморске медицине за овлашћене специјалисте медицине рада.</p>
				<p class="clan">V. УСЛОВИ, НАЧИН И РОКОВИ ЗА ВРШЕЊЕ ОЦЕЊИВАЊА ЗДРАВСТВЕНЕ СПОСОБНОСТИ ПОМОРАЦА</p>
				<p class="bold">Оцена здравствене способности поморца</p>
				<p class="clan">Члан 18.</p>
				<p>Оцена здравствене способности може бити:</p>
				<p>1) способан;</p>
				<p>2) способан уз ограничење (уз навођење ограничења: потреба ношења наочара или контактних сочива – уз обавезно поседовање резервних наочара или контактних сочива, ако то захтевају утврђене видне способности; врсте брода; бродске делатности; звања поморца, односно обављање послова и дужности; категорије односно подручја пловидбе; и осталих ограничења; рок у коме треба обавити надзорни здравствени преглед ако је он потребан);</p>
				<p>3) привремено неспособан (уз навођење најмањег трајања неспособности, као и рока у коме треба обавити надзорни здравствени преглед ако је он потребан);</p>
				<p>4) неспособан;</p>
				<p>5) оцена здравствене способности није дата (уз навођење разлога).</p>
				<p>Код оцене здравствене способности „привремено неспособан” и „неспособан”, у картону здравственог прегледа наводи се члан и тачка овог правилника на основу којег је дата оцена, као и шифрa према Међународној класификацији болести.</p>
				<p>О оцени здравствене способности обавештава се:</p>
				<p>1) прегледано лице;</p>
				<p>2) правно лице које је прегледано лице упутило на преглед или код кога је прегледани запослен;</p>
				<p>3) овлашћена здравствена установа у којој је прегледаном лицу дата оцена здравствене способности.</p>
				<p class="bold">Начин и рокови вршења оцењивања здравствене способности поморца</p>
				<p class="clan">Члан 19.</p>
				<p>Овлашћени специјалиста медицине рада врши оцењивање здравствене способности поморца најкасније у року од пет дана од почетка здравственог прегледа из члана 3. овог правилника, а најкасније у року од 30 дана ако је потребна додатна медицинска обрада.</p>
				<p>Уз овлашћеног специјалисту медицине рада у обављању претходних здравствених прегледа помораца обавезно учествује и психолог, док у обављању осталих здравствених прегледа психолог учествује када то одреди овлашћени специјалиста медицине рада.</p>
				<p class="clan">Члан 20.</p>
				<p>У оцењивању здравствене способности чланова посаде, осим здравствених ограничења из чл. 9. и 10. овог правилника, у зависности од посебне намене бродова на којима плове и у зависности од послова и дужности, узимају се у обзир и здравствена ограничења у односу на посебне услове рада који постоје на тим бродовима, у складу са одредбама прописа којима се уређује утврђивање здравствене способности запослених на пословима са посебним условима рада.</p>
				<p class="clan">Члан 21.</p>
				<p>Оцена здравствене способности поморца уписује се у уверење о здравственој способности помораца.</p>
				<p>Образац уверења из става 1. овог члана дат је у Прилогу 4. који је одштампан уз овај правилник и чини његов саставни део.</p>
				<p>Уверење из става 1. овог правилника, уз текст на српском језику, садржи превод на енглески језик.</p>
				<p>Крвна група, Rh фактор и примедбе од посебне важности (нпр. алергија на одређене лекове или друго) уносе се у поморску књижицу или дозволу за укрцавање. </p>
				<p>Податке у исправе из ст. 1. и 4. овог члана уноси овлашћени специјалиста медицине рада и оверава потписом и факсимилом.</p>
				<p class="clan">Члан 22.</p>
				<p>У здравственој установи овлашћеној за вршење здравствених прегледа помораца води се уписник обављених здравствених прегледа и чувају се картони здравствених прегледа помораца.</p>
				<p>Образац картона из става 1. овог члана дат је у Прилогу 5. који је одштампан уз овај правилник и чини његов саставни део.</p>
				<p>Оверена копија уверења из члана 21. овог правилника чува се у картону из става 1. овог члана.</p>
				<p class="clan">Члан 23.</p>
				<p>Медицинску документацију из члана 22. овог правилника, на основу које је дата оцена из члана 18. овог правилника, здравствена установа овлашћена за вршење здравствених прегледа помораца обавезна је да чува у складу са прописаним роковима.</p>
				<p class="clan">Члан 24.</p>
				<p>Даном ступања на снагу овога правилника престаје да важи Правилник о посебним здравственим условима које морају испуњавати лица овлашћена за вршење послова на пловним објектима трговачке морнарице („Службени гласник СРС”, бр. 23/83 и 27/83).</p>
				<p class="clan">Члан 25.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 011-00-137/2013-06/6</p>
				<p class="auto-style1">У Београду, 24. јануара 2014. године</p>
				<p class="auto-style1">Министар,</p>
				<p class="auto-style1"><span class="bold">Александар Антић,</span> с.р.</p>
				<p class="auto-style1">&nbsp;</p>
				<p class="auto-style2">Листа прилога:</p>
				<p class="auto-style1">&nbsp;</p>
				<p class="auto-style1">&nbsp;</p>
				<p class="auto-style2">
				<a href="http://www.pravno-informacioni-sistem.rs/SlGlasnikPortal/prilozi/P1.html&amp;doctype=reg&amp;abc=cba&amp;eli=true&amp;eliActId=416320&amp;regactid=416320" target="_blank">Прилог 1. - Елементи 
				за процену минималних физичких захтева за поморце код претходних 
				и редовних здравствених прегледа </a></p>
				<p class="auto-style2">&nbsp; &nbsp;</p>
				<p class="auto-style2">
				<a href="http://www.pravno-informacioni-sistem.rs/SlGlasnikPortal/prilozi/P2.html&amp;doctype=reg&amp;abc=cba&amp;eli=true&amp;eliActId=416320&amp;regactid=416320" target="_blank">Прилог 2. - Потврда о 
				завршеном курсу из поморске медицине</a></p>
				<p class="auto-style2">&nbsp; &nbsp;</p>
				<p class="auto-style2">
				<a href="http://www.pravno-informacioni-sistem.rs/SlGlasnikPortal/prilozi/P3.html&amp;doctype=reg&amp;abc=cba&amp;eli=true&amp;eliActId=416320&amp;regactid=416320" target="_blank">Прилог 3. - Програм и 
				садржај курса из поморске медицине за овлашћене специјалисте 
				медицине рада</a></p>
				<p class="auto-style2">&nbsp; &nbsp;</p>
				<p class="auto-style2">
				<a href="http://www.pravno-informacioni-sistem.rs/SlGlasnikPortal/prilozi/P4.html&amp;doctype=reg&amp;abc=cba&amp;eli=true&amp;eliActId=416320&amp;regactid=416320" target="_blank">Прилог 4. - Уверење о 
				здравственој способности помораца</a></p>
				<p class="auto-style2">&nbsp; &nbsp;</p>
				<p class="auto-style2">
				<a href="http://www.pravno-informacioni-sistem.rs/SlGlasnikPortal/prilozi/P5.html&amp;doctype=reg&amp;abc=cba&amp;eli=true&amp;eliActId=416320&amp;regactid=416320" target="_blank">Прилог 5. - Картон 
				здравственог прегледа помораца</a></p>
				<p class="auto-style1">&nbsp;</p>
				<p class="auto-style1">&nbsp;</p>
				<p class="auto-style1">&nbsp;</p>
				<p class="auto-style1">&nbsp;</p>
	</div>


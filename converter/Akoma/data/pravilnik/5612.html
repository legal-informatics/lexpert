


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<p class="broj">&nbsp;</p>
	<p>На основу члана 61. став 6. Закона о јавним набавкама („Службени гласник PC”, број 124/12),</p>
	<p>Министар финансија и привреде доноси</p>
	<p>&nbsp;</p>
	<p class="naslov" style="margin-top: 0">ПРАВИЛНИК</p>
	<p class="naslov" style="margin-top: 0">о форми и садржини кредитног захтева и форми и садржини документације о кредитној способности наручиоца</p>
	<p class="clan" style="margin-top: 0">"Службени гласник РС", број 31 од 5. априла 2013.</p>
	<p class="clan">I. УВОДНА ОДРЕДБА</p>
	<p class="clan">Члан 1. </p>
	<p>Овим правилником ближе се прописује форма и садржина кредитног захтева и форма и садржина документације о кредитној способности наручиоца у поступку јавне набавке финансијске услуге кредита.</p>
	<p class="clan">II. ФОРМА И САДРЖИНА КРЕДИТНОГ ЗАХТЕВА</p>
	<p class="clan">Члан 2. </p>
	<p>Кредитни захтев се подноси у писаном облику.</p>
	<p class="clan">Члан 3. </p>
	<p>Кредитни захтев садржи елементе који су неопходни за припрему понуде у поступку јавне набавке финансијске услуге кредита, и то:</p>
	<p>1) податке о наручиоцу;</p>
	<p>2) правни основ задуживања;</p>
	<p>Правни основ задуживања је правни акт на основу кога је наручилац овлашћен да уговори кредит и који је дат у прилогу конкурсне документације.</p>
	<p>3) податке о крајњем кориснику кредита;</p>
	<p>Крајњег корисника кредита наручилац наводи ако се задуживање врши за рачун корисника буџетских средстава који немају сопствену кредитну способност, а ако је крајњи корисник јавно предузеће наводе се и подаци о оснивачу.</p>
	<p>4) податке о намени кредита;</p>
	<p>Ако је намена кредита финансирање инвестиционих пројеката наводе се:</p>
	<p>– укупни расходи пројекта у динарима без пореза на додату вредност и са порезом на додату вредност, извори финансирања пројекта из буџета, трансферна средства из буџета Републике Србије, донације, кредит и др.;</p>
	<p>– документација, односно извод из документације неопходне за реализацију пројекта, у складу са законом којим се уређује планирање и изградња.</p>
	<p>5) рок коришћења кредита;</p>
	<p>Наручилац наводи период у коме ће кредит у целости бити враћен, у складу са законом којим се уређује јавни дуг.</p>
	<p>6) период почека (grace период);</p>
	<p>Наручилац наводи време за које се одлаже почетак отплате главнице кредита. Период одлагања отплате главнице кредита не може бити дужи од периода улагања у инвестициони пројекат.</p>
	<p>7) план повлачења кредита;</p>
	<p>Наручилац у кредитном захтеву наводи износе и рокове повлачења транши кредита.</p>
	<p>8) износ кредита у домаћој валути и проценат укупних расхода инвестиционог пројекта без пореза на додату вредност;</p>
	<p>9) динамику отплате кредита;</p>
	<p>Наручилац одређује рокове у којима ће плаћати камату и отплаћивати главницу кредита.</p>
	<p>10) инструменте обезбеђења кредита;</p>
	<p>Инструменти обезбеђења кредита могу бити:</p>
	<p>1. хипотека, у складу са законом којим се уређује јавна својина;</p>
	<p>2. јемство другог правног лица са одговарајућим бонитетом;</p>
	<p>3. ручна залога хартија од вредности или других покретних ствари;</p>
	<p>4. средства буџетског фонда за отплату кредита, депонована на специјалном рачуну код банке, уколико је отплата кредита гарантована општим приходима буџета.</p>
	<p>Ако је средство обезбеђења кредита хипотека на имовини, наводи се врста и вредност имовине.</p>
	<p>Ако је средство обезбеђења јемство другог правног лица са одговарајућим бонитетом, наводи се назив и адреса, односно пословно име тог правног лица (јемца).</p>
	<p>Ако је средство обезбеђења ручна залога хартија од вредности или других покретних ствари, наводи се врста и вредност хартија од вредности или покретних ствари.</p>
	<p class="clan">Члан 4. </p>
	<p>Кредитни захтев може да садржи и друге елементе, с обзиром на намену кредита (специфичност инвестиционог пројекта и сл.) и очекивани кредит, који се односе на:</p>
	<p>1) обавезе наручиоца и обавезе банке,</p>
	<p>2) ограничење накнада и других трошкова који падају на терет наручиоца (накнада на неповучена средства, накнада за пуштање кредита у течај, накнада за обраду кредита и др.);</p>
	<p>3) превремену отплату кредита;</p>
	<p>4) пласирање вишка ликвидности и др.</p>
	<p>Обавеза наручиоца може да буде да доставља:</p>
	<p>1) усвојене одлуке о буџету са планираним апропријацијама за отплату кредита;</p>
	<p>2) одлуке о завршном рачуну буџета, односно финансијских извештаја, за претходну годину;</p>
	<p>3) полугодишњи извештај о извршењу буџета, након достављања наведених извештаја министарству надлежном за послове финансија и привреде;</p>
	<p>4) нови план повлачења кредита, у случају кашњења у реализацији инвестиционог пројекта за чије је финансирање кредит уговорен.</p>
	<p>Обавеза банке може да буде да редовно обавештава наручиоца (зајмопримца) о свим променама на рачуну кредита и рачунима обавеза по кредиту.</p>
	<p class="clan">Члан 5. </p>
	<p>Елементи садржани у кредитном захтеву не могу се мењати од стране понуђача, морају бити садржани у понуди кредита и у уговору о кредиту, у складу са законом.</p>
	<p class="clan">Члан 6. </p>
	<p>Кредитни захтев не може да садржи елементе који би значили дискриминацију међу понуђачима, у складу са законом.</p>
	<p class="clan">III. ФОРМА И САДРЖИНА ДОКУМЕНТАЦИЈЕ О КРЕДИТНОЈ СПОСОБНОСТИ НАРУЧИОЦА</p>
	<p class="clan">Члан 7. </p>
	<p>Уз кредитни захтев наручилац подноси документацију о кредитној способности.</p>
	<p class="clan">Члан 8. </p>
	<p>Када је наручилац јавне набавке кредита корисник буџетских средстава, организација за обавезно социјално осигурање и њени корисници, у смислу закона којим се уређује буџетски систем, документација о кредитној способности наручиоца садржи:</p>
	<p>1) податке о наручиоцу;</p>
	<p>2) оснивачки акт;</p>
	<p>3) статут;</p>
	<p>4) одлуку надлежног органа о задуживању;</p>
	<p>5) мишљење министарства надлежног за послове финансија и привреде о задуживању;</p>
	<p>6) одлуку о покретању поступка јавне набавке кредита;</p>
	<p>7) одлуку о завршном рачуну буџета и финансијски извештаји за претходне две буџетске године;</p>
	<p>8) одлуку о плану буџета за текућу годину;</p>
	<p>9) усвојену пројекцију буџета у периоду отплате кредита.</p>
	<p>Документација о кредитној способности Републике Србије, као наручиоца јавне набавке кредита, садржи податке из тач. 1, 4. и 6. овог члана.</p>
	<p class="clan">Члан 9. </p>
	<p>Када је наручилац јавне набавке кредита јавно предузеће или правно лице које обавља делатност од општег интереса документација о кредитној способности садржи: 
	</p>
	<p>1) назив и адресу, односно пословно име;</p>
	<p>2) име и адресу заступника, границе његових овлашћења и специмен потписа;</p>
	<p>3) акт о оснивању, односно статут; акт о регистрацији; матични број и пореско-идентификациони број (ПИБ);</p>
	<p>4) податке о унутрашњој организацији и овлашћењима делова у правном промету са трећим лицима;</p>
	<p>5) опис претежне делатности и перспективе (опис производа, односно услуга, опис корисника услуга и добављача, опис понуде и тражње за производом, односно услугом и др.);</p>
	<p>6) податак о висини капитала и структуру власништва;</p>
	<p>7) преглед имовине;</p>
	<p>8) политику утврђивања и наплате тарифе за последње две пословне године (одлука о ценама, тарифни систем и др.);</p>
	<p>9) финансијске извештаје за последње две фискалне године, са мишљењем овлашћеног ревизора;</p>
	<p>9) бизнис план у периоду отплате кредита.</p>
	<p class="clan">IV. ЗАВРШНЕ ОДРЕДБЕ</p>
	<p class="clan">Члан 10. </p>
	<p>Ступањем на снагу овог правилника престаје да важи Правилник о форми и садржини кредитног захтева и форми и садржини документације о кредитној способности наручиоца у случају јавне набавке кредита као финансијске услуге („Службени гласник РС”, број 91/09).</p>
	<p class="clan">Члан 11. </p>
	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="auto-style1">Број 110-00-00147/2013</p>
	<p class="auto-style1">У Београду, 3. априла 2013. године</p>
	<p class="auto-style1">Министар,</p>
	<p class="auto-style1"><span class="bold">Млађан Динкић,</span> с.р.</p>


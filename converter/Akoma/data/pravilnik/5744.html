<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<p style="text-align: left;" class="broj">&nbsp;</p>
<p style="text-align: left;" class="broj">
<span style="font-family: Verdana; font-size:0.75rem; font-weight:400">На основу члана 71. став 4. Закона о добробити животиња („Службени гласник РС”, број 41/09),</span></p>
<p><span style="font-family: Verdana; font-size:0.75rem">Министар пољопривреде, шумарства и водопривреде, уз сагласност министра животне средине и просторног планирања, доноси</span></p>
<p>&nbsp;</p>
<p class="odluka-zakon" style="line-height: 200%; margin-top: 0; margin-bottom: 0">
<span style="font-family: Verdana; font-size:0.75rem">ПРАВИЛНИК</span></p>
<p class="naslov" style="line-height: 200%; margin-top: 0">
<span style="font-family: Verdana; font-size:0.75rem">о условима које треба да испуњава зоолошки врт, односно мини зоолошки врт и елементима 
за одређивање мини зоолошког врта</span></p>
<p class="clan" style="line-height: 200%; margin-top: 0">
<span style="font-family: Verdana; font-size:0.75rem">"Службени гласник РС", број 75 од 20. октобра 2010.</span></p>
<p class="clan" style="line-height: 200%; margin-top: 0">&nbsp;</p>
<p class="clan"><span style="font-family: Verdana; font-size:0.75rem">I. УВОДНЕ ОДРЕДБЕ</span></p>
<p class="clan"><span style="font-family: Verdana; font-size:0.75rem">Члан 1.</span></p>
<p><span style="font-family: Verdana; font-size:0.75rem">Овим правилником прописују се ближи услови које треба да испуњава зоолошки врт, односно мини зоолошки врт у погледу простора и опреме за држање и репродукцију животиња у заточеништву, просторија за изолацију животиња, заштите животиња од посетилаца и посетилаца од животиња, спровођења сталне здравствене заштите животиња, исхране и напајања животиња, вођења евиденције о животињама, плана збрињавања животиња у случају затварања зоолошког врта, односно мини зоолошког врта и одржавања објеката, смештајног простора и опреме, као и елементи за одређивање мини зоолошког врта.</span></p>
<p class="clan"><span style="font-family: Verdana; font-size:0.75rem">Члан 2.</span></p>
<p><span style="font-family: Verdana; font-size:0.75rem">Поједини изрази употребљени у овом правилнику имају следеће значење:</span></p>
<p><span style="font-family: Verdana; font-size:0.75rem">1) акваријум јесте објекат са вештачки направљеним унутрашњим просторима, уређеним за држање, размножавање, посматрање и истраживање животиња које свој животни век или један његов део проводе у води;</span></p>
<p><span style="font-family: Verdana; font-size:0.75rem">2) делфинаријум јесте објекат са специјализованом, сталном изложбом морских сисара;</span></p>
<p><span style="font-family: Verdana; font-size:0.75rem">3) збирка животиња отворена за јавност јесте подручје, простор или објекат уређен за држање мањег броја животињских врста и јединки;</span></p>
<p><span style="font-family: Verdana; font-size:0.75rem">4) зоолошки врт јесте привредни субјект коjи држи и репродукује домаће и дивље животиње ради приказивања јавности и у сврху биолошког образовања човека, као и ради истраживања у циљу очувања угрожених врста. Под зоолошким вртом сматра се и сафари парк, делфинаријум, парк птица, акваријум и тераријум;</span></p>
<p><span style="font-family: Verdana; font-size:0.75rem">5) мини зоолошки врт јесте привредни субјекат у коме се у заточеништву држи мањи број примерака врста него у зоолошком врту у сврхе приказивања јавности;</span></p>
<p><span style="font-family: Verdana; font-size:0.75rem">6) парк птица јесте подручје или објекат са специјализованом, сталном изложбом птица;</span></p>
<p><span style="font-family: Verdana; font-size:0.75rem">7) сафари парк јесте ограђено подручје у коме се држе дивље животиње, без видљивих препрека и у којима је посетиоцима дозвољено посматрање животиња из возила или посебних места намењених за посматрање животиња;</span></p>
<p><span style="font-family: Verdana; font-size:0.75rem">8) смештајни простор јесте простор и њему припадајуће просторије или објекти у којима се држе поједине животиње или групе животиња;</span></p>
<p><span style="font-family: Verdana; font-size:0.75rem">9) тераријум јесте објекат са вештачко направљеним унутрашњим просторима, уређеним за држање, размножавање, посматрање и истраживање малих сисара, гмизаваца, водоземаца, инсеката и других бескичмењака, који свој животни век или један његов део проводе на копну.</span></p>
<p class="clan"><span style="font-family: Verdana; font-size:0.75rem">Члан 3.</span></p>
<p><span style="font-family: Verdana; font-size:0.75rem">Животиње могу да се излажу у зоолошком врту, односно мини зоолошком врту, ако:</span></p>
<p><span style="font-family: Verdana; font-size:0.75rem">1) се држе и са њима се поступа у складу са најновијим научним сазнањима о биологији врста и начину њиховог држања;</span></p>
<p><span style="font-family: Verdana; font-size:0.75rem">2) су смештене у одговарајуће социјално компатибилне групе, у случају животиња које у природи живе у групама;</span></p>
<p><span style="font-family: Verdana; font-size:0.75rem">3) је простор у коме се животиње излажу уређен тако да одражава природно станиште животиња, како би се подстакао развој свести посетилаца о потреби очувања животињских станишта и добробити животиња.</span></p>
<p><span style="font-family: Verdana; font-size:0.75rem">Изузетно од става 1. тачка 2) овог члана, ако се у групи појави агресивност агресивне животиње могу да се држе, односно излажу одвојено од осталих животиња, ради заштите добробити групе и те јединке.</span></p>
<p><span style="font-family: Verdana; font-size:0.75rem">Исцрпљене, болесне или повређене животиње не смеју да се излажу пред посетиоце, а изложене животиње не смеју да се провоцирају ради забаве посетилаца.</span></p>
<p><span style="font-family: Verdana; font-size:0.75rem">Директан контакт посетилаца и изложених животиње може да буде остварен само под контролом и надзором лица која брину о животињама, и то у одређеним временским интервалима и на начин који не изазива стрес и нелагодност животиња, односно не угрожава добробит животиња.</span></p>
<p class="clan"><span style="font-family: Verdana; font-size:0.75rem">Члан 4.</span></p>
<p><span style="font-family: Verdana; font-size:0.75rem">У зоолошком врту, односно мини зоолошком врту са животињама мора да се поступа пажљиво, како би се заштитила добробит, избегла непотребна патња, страх, стрес, бол и физичке повреде животиња.</span></p>
<p><span style="font-family: Verdana; font-size:0.75rem">Зоолошки врт и мини зоолошки врт морају у свом раду да покажу стручан и хуман однос према животињама, информишу јавност о свим животињама које се налазе у зоолошком врту, односно мини зоолошком врту и природним стаништима животиња и промовишу едукацију и јачање свести грађана, односно посетилаца о значају очувања биолошке разноврсности и обезбеђивања добробити животиња.</span></p>
<p><span style="font-family: Verdana; font-size:0.75rem">Зоолошки врт мора да има програм подстицања едукације и јачања јавне свести о очувању биолошке разноврсности животиња, у складу са прописима којима се уређује заштита природе.</span></p>
<p class="clan"><span style="font-family: Verdana; font-size:0.75rem">Члан 5.</span></p>
<p><span style="font-family: Verdana; font-size:0.75rem">Зоолошки врт, осим мини зоолошког врта, мора, у складу са прописима којима се уређује заштита природе, да:</span></p>
<p><span style="font-family: Verdana; font-size:0.75rem">1) учествује у активностима које доприносе:</span></p>
<p><span style="font-family: Verdana; font-size:0.75rem">(1) очувању макар једне угрожене врсте животиња,</span></p>
<p><span style="font-family: Verdana; font-size:0.75rem">(2) обучавању о заштити природе и очувању биолошке разноврсности животиња,</span></p>
<p><span style="font-family: Verdana; font-size:0.75rem">(3) размени података о угроженим врстама,</span></p>
<p><span style="font-family: Verdana; font-size:0.75rem">(4) реализацији и унапређењу програма размножавања угрожених врста у заточеништву који имају за циљ реинтродукцију или репопулацију одређених врста животиња у дивљини,</span></p>
<p><span style="font-family: Verdana; font-size:0.75rem">(5) размени података са другим зоолошким вртовима о очувању врста животиња и заштити њихове добробити;</span></p>
<p><span style="font-family: Verdana; font-size:0.75rem">2) обезбеди одговарајућу обуку лица која раде у зоолошком врту, која се односи на очување животињских врста.</span></p>
<p class="clan"><font face="Verdana" style="font-size: 0.75rem">&nbsp;</font></p>
<p class="clan"><span style="font-family: Verdana; font-size:0.75rem">II. УСЛОВИ У ПОГЛЕДУ ПРОСТОРА И ОПРЕМЕ ЗА ДРЖАЊЕ И РЕПРОДУКЦИЈУ ЖИВОТИЊА У ЗАТОЧЕНИШТВУ</span></p>
<p class="clan"><span style="font-family: Verdana; font-size:0.75rem">Члан 6.</span></p>
<p><span style="font-family: Verdana; font-size:0.75rem">Зоолошки врт, односно мини зоолошки врт мора да има простор и опрему за држање и репродукцију животиња у заточеништву који одговарају потребама сваке животињске врсте и који је изграђен и конструисан тако да се животињама обезбеде оптимални услови смештаја, добро здравствено стање и добробит животиња.</span></p>
<p><span style="font-family: Verdana; font-size:0.75rem">Зоолошки врт, односно мини зоолошки врт мора да буде изграђен на компактном и оцедитом терену који има низак ниво подземних вода, као и изван зона које могу бити угрожене поплавама или клизањем терена.</span></p>
<p><span style="font-family: Verdana; font-size:0.75rem">Зоолошки врт, односно мини зоолошки врт мора да буде смештен на простору који својом величином одговара потребама смештаја планираног броја и врсте животиња, односно мора да одговара капацитету, броју и величини саграђених објеката у њему, да би се обезбедила њихова функционална повезаност и довољна међусобна удаљеност, а у складу са прописима којима се уређује просторно планирање и заштита животне средине.</span></p>
<p><span style="font-family: Verdana; font-size:0.75rem">Зоолошки врт, односно мини зоолошки врт мора да буде ограђен чврстом оградом, која је под контролом, и мора да има улаз који је под сталном контролом и надзором, како би се спречио неконтролисани улазак људи и животиња.</span></p>
<p class="clan"><span style="font-family: Verdana; font-size:0.75rem">Члан 7.</span></p>
<p><span style="font-family: Verdana; font-size:0.75rem">Зоолошки врт, односно мини зоолошки врт мора да има смештајни простор који одговара свакој врсти и категорији животиња и који је довољне величине, како би се:</span></p>
<p><span style="font-family: Verdana; font-size:0.75rem">1) животињи омогућило да се слободно креће, легне, устане и протегне, узимајући у обзир прираст, односно раст и развој животиње;</span></p>
<p><span style="font-family: Verdana; font-size:0.75rem">2) онемогућило да поједине животиње доминирају над другим животињама у стаду или групама;</span></p>
<p><span style="font-family: Verdana; font-size:0.75rem">3) избегао ризик од упорних и нерешивих сукоба између стада или група животиња или између различитих врста животиња, ако се оне држе мешовито;</span></p>
<p><span style="font-family: Verdana; font-size:0.75rem">4) спречило оптерећење физичке носивости смештајног простора;</span></p>
<p><span style="font-family: Verdana; font-size:0.75rem">5) спречио развој паразита и других патогена.</span></p>
<p><span style="font-family: Verdana; font-size:0.75rem">За гравидне животиње и женке са леглом мора да буде обезбеђен одвојени смештајни простор, како би се спречио непотребан стрес и патња животиња.</span></p>
<p><span style="font-family: Verdana; font-size:0.75rem">Смештајни простор, као и баријере и ограде смештајног простора морају да буду израђени и конструисани са глатким површинама, без испупчења и оштрих ивица и морају да се на одговарајући начин одржавају, како би се спречило повређивање животиња.</span></p>
<p><span style="font-family: Verdana; font-size:0.75rem">Ако је смештајни простор отворен, морају да се обезбеде заклони и склоништа за животиње, како би се животиње које се у њему држе заштитиле од лоших временских услова и директне сунчеве светлости.</span></p>
<p><span style="font-family: Verdana; font-size:0.75rem">Смештајни простор мора да буде прилагођен и обогаћен тако да опонаша природно станиште животиња и задовољи биолошке потребе сваке појединачне врсте животиња.</span></p>
<p><span style="font-family: Verdana; font-size:0.75rem">Смештајни простор мора да буде опремљен простирком, гнездима, јазбинама, седалицама, вегетацијом и базенима у складу са потребама сваке врсте животиња, у циљу обогаћивања животног простора и испољавања природног понашања животиња.</span></p>
<p><span style="font-family: Verdana; font-size:0.75rem">Материјали од којег су изграђени објекти у зоолошком врту, односно мини зоолошком врту морају да буду такви да се лако чисте, перу и дезинфикују и не садрже штетне материје које могу угрозити здравље животиња.</span></p>
<p><span style="font-family: Verdana; font-size:0.75rem">Димензије и врсте смештајног простора, као и посебни захтеви за одређене категорије животиња дате су у табели у Прилогу 1 – Услови смештаја и бриге о дивљим животињама у заточеништву (у даљем тексту: Прилог 1), који је одштампан уз овај правилник и чини његов саставни део.</span></p>
<p><span style="font-family: Verdana; font-size:0.75rem">Опрема и електрични апарати који се налазе у смештајном простору морају да буду инсталирани тако да не представљају опасност по животињу и на начин којим се онемогућава да животиња поремети њихов рад.</span></p>
<p><span style="font-family: Verdana; font-size:0.75rem">Смештајни простор мора да има дренажне отворе за уклањање вишка воде, при чему отворени шахтови, осим шахтова за питку воду, морају да се налазе изван подручја коме животиње имају приступ.</span></p>
<p class="clan"><span style="font-family: Verdana; font-size:0.75rem">Члан 8.</span></p>
<p><span style="font-family: Verdana; font-size:0.75rem">У смештајном простору морају да буду обезбеђени амбијентални услови који су прилагођени потребама сваке појединачне врсте животиња, и то:</span></p>
<p><span style="font-family: Verdana; font-size:0.75rem">1) одговарајућа температура;</span></p>
<p><span style="font-family: Verdana; font-size:0.75rem">2) природно и вештачко осветљење одговарајућег интензитета, са периодима светлости и таме који одговарају природном осветљењу;</span></p>
<p><span style="font-family: Verdana; font-size:0.75rem">3) одговарајућа природна и вештачка вентилација;</span></p>
<p><span style="font-family: Verdana; font-size:0.75rem">4) одговарајућа влажност ваздуха, а за тропске животиње одговарајући микроклиматски услови прилагођени њиховим специфичним потребама;</span></p>
<p><span style="font-family: Verdana; font-size:0.75rem">5) одговарајући систем за проветравање акваријума и осталих водених површина и одржавање одговарајуће оксигенације, температуре и салинитета воде.</span></p>
<p><span style="font-family: Verdana; font-size:0.75rem">Распони температуре и периоди осветљења из става 1. овог члана за одређене категорије животиња дати су у Прилогу 1 овог правилника.</span></p>
<p class="clan"><font face="Verdana" style="font-size: 0.75rem">&nbsp;</font></p>
<p class="clan"><span style="font-family: Verdana; font-size:0.75rem">III. УСЛОВИ У ПОГЛЕДУ ПРОСТОРИЈА ЗА ИЗОЛАЦИЈУ ЖИВОТИЊА</span></p>
<p class="clan"><span style="font-family: Verdana; font-size:0.75rem">Члан 9.</span></p>
<p><span style="font-family: Verdana; font-size:0.75rem">Зоолошки врт, односно мини зоолошки врт мора да има просторију за изолацију животиња, која је физички одвојена од осталих просторија у зоолошком врту, односно мини зоолошком врту.</span></p>
<p><span style="font-family: Verdana; font-size:0.75rem">У просторију из става 1. овог члана смештају се новопримљене животиње, у циљу заштите здравља осталих животиња, као и заштите људи од зооноза.</span></p>
<p><span style="font-family: Verdana; font-size:0.75rem">Трајање периода изолације новопримљених животиња одређује ветеринарска служба у складу са посебним прописима којима се уређује здравствена заштита животиња.</span></p>
<p class="clan"><span style="font-family: Verdana; font-size:0.75rem">Члан 10.</span></p>
<p><span style="font-family: Verdana; font-size:0.75rem">Зоолошки врт, односно мини зоолошки врт мора за сваку новонабављену животињу, као и новорођене јединке да обезбеди услове за аклиматизацију новом смештајном простору, у зависности од врсте животиње.</span></p>
<p class="clan"><font face="Verdana" style="font-size: 0.75rem">&nbsp;</font></p>
<p class="clan"><span style="font-family: Verdana; font-size:0.75rem">IV. УСЛОВИ У ПОГЛЕДУ ЗАШТИТЕ ЖИВОТИЊА ОД ПОСЕТИЛАЦА И ПОСЕТИЛАЦА ОД ЖИВОТИЊА</span></p>
<p class="clan"><span style="font-family: Verdana; font-size:0.75rem">Члан 11.</span></p>
<p><span style="font-family: Verdana; font-size:0.75rem">Зоолошки врт, односно мини зоолошки врт мора да има израђен план мера за спречавањe бекства животиња из зоолошког врта, односно мини зоолошког врта и уласка животиња из спољашње средине у зоолошки врт, односно мини зоолошки врт, у циљу спречавања могуће еколошке претње аутохтоним врстама животиња и спречавања ширења обољења, паразита и осталих штетних утицаја, као и план деловања у случајевима угрожавања безбедности животиња или посетилаца и обезбеђену заштиту лица која раде у зоолошком врту, односно мини зоолошком врту и посетилаца од животиња, као и животиња од људи.</span></p>
<p><span style="font-family: Verdana; font-size:0.75rem">Смештајни простор у зоолошком врту, односно мини зоолошком врту мора да буде ограђен од околине оградама и баријерама, а кавези, односно боксови морају да буду опремљени уређајем за затварање који је такав да животиње не могу да га отворе.</span></p>
<p><span style="font-family: Verdana; font-size:0.75rem">Зоолошки врт, односно мини зоолошки врт мора да има безбедносни систем којим се лицима која раде у зоолошком врту, односно мини зоолошком врту омогућава слободан приступ животињама, као и излаз у случају нужде.</span></p>
<p class="clan"><span style="font-family: Verdana; font-size:0.75rem">Члан 12.</span></p>
<p><span style="font-family: Verdana; font-size:0.75rem">У зоолошком врту, односно мини зоолошком врту на видљивим местима морају да буду постављени јасни знаци упозорења.</span></p>
<p><span style="font-family: Verdana; font-size:0.75rem">У зоолошки врт, односно мини зоолошки врт не смеју се уводити пси, мачке и друге животиње.</span></p>
<p class="clan"><font face="Verdana" style="font-size: 0.75rem">&nbsp;</font></p>
<p class="clan"><span style="font-family: Verdana; font-size:0.75rem">V. УСЛОВИ У ПОГЛЕДУ ЗДРАВСТВЕНЕ ЗАШТИТЕ ЖИВОТИЊА</span></p>
<p class="clan"><span style="font-family: Verdana; font-size:0.75rem">Члан 13.</span></p>
<p><span style="font-family: Verdana; font-size:0.75rem">Услови у погледу здравствене заштите животиња односе се на редовну контролу смештајног простора, опреме, прибора, здравственог стања и понашања животиња, и то најмање једном дневно.</span></p>
<p><span style="font-family: Verdana; font-size:0.75rem">Контрола из става 1. овог члана може да се врши током храњења животиња и чишћења смештајног простора.</span></p>
<p><span style="font-family: Verdana; font-size:0.75rem">Ако се приликом вршења контроле из става 1. овог члана у зоолошком врту, односно мини зоолошком врту уоче промене у понашању животиња, односно симптоми обољења животиња, о томе се без одлагања, ради предузимања одговарајућих мера, обавештавају:</span></p>
<p><span style="font-family: Verdana; font-size:0.75rem">1) лице које је одговорно за послове заштите добробити животиња, када је у питању зоолошки врт;</span></p>
<p><span style="font-family: Verdana; font-size:0.75rem">2) власника мини зоолошког врта, када је у питању мини зоолошки врт.</span></p>
<p><span style="font-family: Verdana; font-size:0.75rem">Ако чувари и лица која се брину о животињама имају инфективну болест или су били у контакту са особом оболелом од инфективне болести која се може пренети на животиње или негативно утицати на здравље животиња, као и ако су повређени или имају других проблема који би могли утицати на њихову способност да брину о животињама, о томе се без одлагања, ради предузимања одговарајућих мера, обавештавају лице које је одговорно за послове заштите добробити животиња у зоолошком врту, односно власника мини зоолошког врта.</span></p>
<p class="clan"><span style="font-family: Verdana; font-size:0.75rem">Члан 14.</span></p>
<p><span style="font-family: Verdana; font-size:0.75rem">У зоолошком врту, односно мини зоолошком врту обезбеђује се стална здравствена заштита животиња, у складу са законом којим се уређује ветеринарство.</span></p>
<p class="clan"><span style="font-family: Verdana; font-size:0.75rem">Члан 15.</span></p>
<p><span style="font-family: Verdana; font-size:0.75rem">У зоолошком врту, односно мини зоолошком врту морају да буду обезбеђене одговарајуће мере контроле популације животиња које су у њему смештене, како би се спречило прекомерно повећање броја животиња и заштитила добробит животиња.</span></p>
<p><span style="font-family: Verdana; font-size:0.75rem">Јединке различитих врста животиња не смеју да се међусобно укрштају.</span></p>
<p class="clan">&nbsp;</p>
<p class="clan"><span style="font-family: Verdana; font-size:0.75rem">VI. УСЛОВИ У ПОГЛЕДУ ИСХРАНЕ И НАПАЈАЊА ЖИВОТИЊА</span></p>
<p class="clan"><span style="font-family: Verdana; font-size:0.75rem">Члан 16.</span></p>
<p><span style="font-family: Verdana; font-size:0.75rem">Животињама у зоолошком врту, односно мини зоолошком врту мора да буде обезбеђена одговарајућа храна и вода у довољној количини, понуђена на одговарајући начин, а у зависности од потреба сваке појединачне врсте животиње, као и њене кондиције, здравственог стања, величине и старости.</span></p>
<p><span style="font-family: Verdana; font-size:0.75rem">Врста хране и начин исхране и напајања за поједине категорије животиња у зоолошком врту, односно мини зоолошком врту дати су у табели у Прилогу 1 овог правилника.</span></p>
<p><span style="font-family: Verdana; font-size:0.75rem">Зоолошки врт мора да има план набавке хране за сваку појединачну врсту животиња као и програм исхране животиња у складу са потребама сваке врсте и категорије животиња.</span></p>
<p><span style="font-family: Verdana; font-size:0.75rem">Животињама у зоолошком врту, односно мини зоолошком врту храна мора да се даје на начин који је безбедан и за животиње и за људе.</span></p>
<p><span style="font-family: Verdana; font-size:0.75rem">Хранилице и појилице које служе за исхрану и напајање животиња у зоолошком врту, односно мини зоолошком врту морају да буду смештене на одговарајући начин а по потреби и причвршћене, тако да буду доступне свакој животињи и не смеју да се користе у друге сврхе.</span></p>
<p><span style="font-family: Verdana; font-size:0.75rem">Хранилице, појилице и остали прибор који служи за исхрану и напајање животиња у зоолошком врту, односно мини зоолошком врту морају редовно да се чисте, перу и дезинфикују.</span></p>
<p class="clan"><span style="font-family: Verdana; font-size:0.75rem">Члан 17.</span></p>
<p><span style="font-family: Verdana; font-size:0.75rem">Посетиоци у зоолошком врту, односно мини зоолошком врту могу животињама давати храну само ако је то дозвољено од стране власника зоолошког врта, односно мини зоолошког врта.</span></p>
<p><span style="font-family: Verdana; font-size:0.75rem">У случају из става 1. овог члана храњење животиња мора да буде селективно, и то само одговарајућом храном, набављеном и одобреном од стране власника зоолошког врта, односно мини зоолошког врта.</span></p>
<p class="clan"><span style="font-family: Verdana; font-size:0.75rem">Члан 18.</span></p>
<p><span style="font-family: Verdana; font-size:0.75rem">Просторије за складиштење хране за животиње у зоолошком врту, односно мини зоолошком врту морају да буду суве, заштићене од инсеката, птица, глодара и других штеточина.</span></p>
<p><span style="font-family: Verdana; font-size:0.75rem">У просторијама из става 1. овог члана не смеју да се држе токсичне материје, лешеви животиња и други отпаци.</span></p>
<p><span style="font-family: Verdana; font-size:0.75rem">Кварљива храна за животиње мора да се држи у фрижидеру.</span></p>
<p class="clan"><span style="font-family: Verdana; font-size:0.75rem">Члан 19.</span></p>
<p><span style="font-family: Verdana; font-size:0.75rem">Зоолошки врт, односно мини зоолошки врт мора да има обезбеђен систем снабдевања здравствено исправном питком водом из јавног водовода или сопственог бунара.</span></p>
<p><span style="font-family: Verdana; font-size:0.75rem">Здравствена исправност бунарске воде мора да се контролише у овлашћеним лабораторијама најмање једном годишње.</span></p>
<p><span style="font-family: Verdana; font-size:0.75rem">Отпадне воде из зоолошког врта које садрже штетне материје морају да се прочишћавају у складу са посебним прописима.</span></p>
<p class="clan">&nbsp;</p>
<p class="clan"><span style="font-family: Verdana; font-size:0.75rem">VII. ВОЂЕЊЕ ЕВИДЕНЦИЈЕ</span></p>
<p class="clan"><span style="font-family: Verdana; font-size:0.75rem">Члан 20.</span></p>
<p><span style="font-family: Verdana; font-size:0.75rem">Зоолошки врт, односно мини зоолошки врт води евиденцију о свакој јединки која је у њему смештена, као и о свим продатим, размењеним или поклоњеним животињама, која садржи податке о:</span></p>
<p><span style="font-family: Verdana; font-size:0.75rem">1) уобичајеном називу животиње, научном називу животиње и идентификацији животиње;</span></p>
<p><span style="font-family: Verdana; font-size:0.75rem">2) пореклу животиње (из дивљине, рођена у заточеништву, претходна локација, идентификација родитеља када је позната) и потврду о пореклу примерака у складу са законом којим се уређује ветеринарство, а када су у питању строго заштићене и заштићене врсте евиденција треба да садржи и потврду у складу са посебним прописима из области заштите природе;</span></p>
<p><span style="font-family: Verdana; font-size:0.75rem">3) броју примерака сваке животињске врсте;</span></p>
<p><span style="font-family: Verdana; font-size:0.75rem">4) набавци, продаји, поклањању или позајмљивању животиње (датум, име, односно пословно име и адреса, односно седиште физичког и правног лица од кога је животиња набављена, односно коме је животиња продата, поклоњена или позајмљена, као и рок у коме ће позајмљена животиња бити враћена);</span></p>
<p><span style="font-family: Verdana; font-size:0.75rem">5) датуму или процењеном датуму рођења животиње;</span></p>
<p><span style="font-family: Verdana; font-size:0.75rem">6) полу животиње, ако је познат;</span></p>
<p><span style="font-family: Verdana; font-size:0.75rem">7) сваком карактеристичном обележју животиње, обележавању животиње и сл;</span></p>
<p><span style="font-family: Verdana; font-size:0.75rem">8) променама здравственог стања и понашања животиње, као и податке о лечењу животиње;</span></p>
<p><span style="font-family: Verdana; font-size:0.75rem">9) угинућу и резултату постморталног прегледа;</span></p>
<p><span style="font-family: Verdana; font-size:0.75rem">10) лишавању животиње живота, ако је животиња лишена живота;</span></p>
<p><span style="font-family: Verdana; font-size:0.75rem">11) бекству или губитку обележене животиње, ако је до тога дошло;</span></p>
<p><span style="font-family: Verdana; font-size:0.75rem">12) програму исхране и пореклу набављене хране за животиње;</span></p>
<p><span style="font-family: Verdana; font-size:0.75rem">13) разлозима бекства или повређивања животиње, повређивања посетилаца од стране животиње, као и корективним мерама које су предузете у циљу спречавања понављања таквих догађаја, ако је до њих дошло;</span></p>
<p><span style="font-family: Verdana; font-size:0.75rem">14) броју лица задужених за бригу о добробити животиња, њиховој обучености и пословима на којима ће радити.</span></p>
<p><span style="font-family: Verdana; font-size:0.75rem">Евиденција која се односи на податке из става 1. тачка 7) овог члана води се на обрасцу датом у Прилогу 2 – Образац евиденције о обележавању животиња, који је одштампан уз овај правилник и чини његов саставни део.</span></p>
<p><span style="font-family: Verdana; font-size:0.75rem">Евиденција која се односи на податке из става 1. тач. 9), 10) и 11) овог члана води се на обрасцу датом у Прилогу 3 - Образац евиденције о угинућу, бекству, лишавању живота или губитку обележене животиње, који је одштампан уз овај правилник и чини његов саставни део.</span></p>
<p><span style="font-family: Verdana; font-size:0.75rem">Уз податке из евиденције који се односе на став 1. тач. 8) и 9) овог члана мора да се чува документација о лечењу и резултатима постморталног прегледа која је оверена печатом и потписом ветеринара.</span></p>
<p><span style="font-family: Verdana; font-size:0.75rem">Евиденција из става 1. овог члана чува се трајно.</span></p>
<p class="clan"><span style="font-family: Verdana; font-size:0.75rem">Члан 21.</span></p>
<p><span style="font-family: Verdana; font-size:0.75rem">Поред евиденције из члана 20. овог правилника зоолошки врт, односно мини зоолошки врт води годишњу евиденцију о свим животињама, која садржи податке о:</span></p>
<p><span style="font-family: Verdana; font-size:0.75rem">1) уобичајеном и научном називу врсте животиње;</span></p>
<p><span style="font-family: Verdana; font-size:0.75rem">2) укупном броју животиња у колекцији на дан 1. јануар;</span></p>
<p><span style="font-family: Verdana; font-size:0.75rem">3) броју примљених животиња у колекцију из свих извора набавке;</span></p>
<p><span style="font-family: Verdana; font-size:0.75rem">4) броју рођених животиња у колекцији;</span></p>
<p><span style="font-family: Verdana; font-size:0.75rem">5) броју угинулих животиња у првих 30 дана живота;</span></p>
<p><span style="font-family: Verdana; font-size:0.75rem">6) броју угинулих животиња које су старије од 30 дана;</span></p>
<p><span style="font-family: Verdana; font-size:0.75rem">7) броју животиња угинулих из било ког разлога;</span></p>
<p><span style="font-family: Verdana; font-size:0.75rem">8) броју колекција које су продате, позајмљене или дате ради узгоја;</span></p>
<p><span style="font-family: Verdana; font-size:0.75rem">9) укупном броју преосталих животиња у колекцији на дан 31. децембар.</span></p>
<p><span style="font-family: Verdana; font-size:0.75rem">Евиденција из става 1. овог члана чува се трајно.</span></p>
<p class="clan"><font face="Verdana" style="font-size: 0.75rem">&nbsp;</font></p>
<p class="clan"><span style="font-family: Verdana; font-size:0.75rem">VIII. ПЛАН ЗБРИЊАВАЊА ЖИВОТИЊА</span></p>
<p class="clan"><span style="font-family: Verdana; font-size:0.75rem">Члан 22.</span></p>
<p><span style="font-family: Verdana; font-size:0.75rem">У случају затварања зоолошког врта, односно мини зоолошког врта, власник доставља министарству надлежном за послове ветеринарства план збрињавања животиња и обезбеђивања њихове добробити.</span></p>
<p class="clan"><font face="Verdana" style="font-size: 0.75rem">&nbsp;</font></p>
<p class="clan"><span style="font-family: Verdana; font-size:0.75rem">IX. УСЛОВИ У ПОГЛЕДУ ОДРЖАВАЊА ОБЈЕКАТА, СМЕШТАЈНОГ ПРОСТОРА И ОПРЕМЕ</span></p>
<p class="clan"><span style="font-family: Verdana; font-size:0.75rem">Члан 23.</span></p>
<p><span style="font-family: Verdana; font-size:0.75rem">Објекти, смештајни простор и опрема која се користи у зоолошком врту, односно мини зоолошком врту морају да се редовно чисте, перу и дезинфикују, а у акваријумима се мора и редовно вршити контрола квалитета воде, у циљу спречавања могуће појаве обољења животиња.</span></p>
<p><span style="font-family: Verdana; font-size:0.75rem">Хемијска средства која се користе за чишћење, прање и дезинфекцију објеката, смештајног простора и опреме која се користи у зоолошком врту, односно мини зоолошком врту не смеју да буду штетна по животиње и морају да се користе у складу са посебним прописима и под надзором стручног лица.</span></p>
<p class="clan"><span style="font-family: Verdana; font-size:0.75rem">Члан 24.</span></p>
<p><span style="font-family: Verdana; font-size:0.75rem">Дератизација у зоолошком врту, односно мини зоолошком врту мора редовно да се спроводи, и то два пута годишње, а по потреби и чешће.</span></p>
<p><span style="font-family: Verdana; font-size:0.75rem">Дезинсекција објеката и смештајног простора у зоолошком врту, односно мини зоолошком врту мора да се спроводи током периода активности инсеката, и то најмање једном месечно, а у преосталом делу године по потреби.</span></p>
<p><span style="font-family: Verdana; font-size:0.75rem">Дезинсекција и дератизација обављају се у складу са посебним прописима.</span></p>
<p class="clan"><span style="font-family: Verdana; font-size:0.75rem">Члан 25.</span></p>
<p><span style="font-family: Verdana; font-size:0.75rem">Вегетација која може да повреди животиње у зоолошком врту, односно мини зоолошком врту мора да буде ван домашаја животиње.</span></p>
<p><span style="font-family: Verdana; font-size:0.75rem">Дрвеће које је близу или унутар смештајног простора мора да се редовно контролише, а гране поткресују или секу, како би се смањио ризик од повређивања животиње падом гране, односно спречило бекство животиње преко гране дрвета.</span></p>
<p class="clan"><span style="font-family: Verdana; font-size:0.75rem">Члан 26.</span></p>
<p><span style="font-family: Verdana; font-size:0.75rem">Сваки квар, неправилност или оштећење на огради, уређајима или опреми унутар смештајног простора, као и било који други квар који може довести до повреде или патње животиње, мора се без одлагања поправити или заменити, а ако то није могуће мора се онемогућити контакт животиње и извора могуће повреде.</span></p>
<p class="clan"><span style="font-family: Verdana; font-size:0.75rem">Члан 27.</span></p>
<p><span style="font-family: Verdana; font-size:0.75rem">Отпадне материје морају да се редовно уклањају из зоолошког врта, односно мини зоолошког врта.</span></p>
<p><span style="font-family: Verdana; font-size:0.75rem">Лешеви животиња које су угинуле у зоолошком врту, односно мини зоолошком врту уклањају се у складу са посебним прописима.</span></p>
<p class="clan"><font face="Verdana" style="font-size: 0.75rem">&nbsp;</font></p>
<p class="clan"><span style="font-family: Verdana; font-size:0.75rem">X. ЕЛЕМЕНТИ ЗА ОДРЕЂИВАЊЕ МИНИ ЗООЛОШКОГ ВРТА</span></p>
<p class="clan"><span style="font-family: Verdana; font-size:0.75rem">Члан 28.</span></p>
<p><span style="font-family: Verdana; font-size:0.75rem">Елементи за одређивање мини зоолошким врта јесу број врста и примерака животиња које се држе у заточеништву.</span></p>
<p><span style="font-family: Verdana; font-size:0.75rem">На основу елемената из става 1. овог члана, мини зоoлошким вртом сматра се привредни субјекат у коме се држи мање од:</span></p>
<p><span style="font-family: Verdana; font-size:0.75rem">1) шест врста крупних сисара или 20 врста осталих сисара;</span></p>
<p><span style="font-family: Verdana; font-size:0.75rem">2) шест врста сова или птица грабљивица или 20 врста осталих птица;</span></p>
<p><span style="font-family: Verdana; font-size:0.75rem">3) десет врста водоземаца и рептила.</span></p>
<p><span style="font-family: Verdana; font-size:0.75rem">У мини зоолошком врту не могу да се држе строго заштићене дивље врсте, као и опасне врсте дивљих животиња, у складу са посебним прописима из области заштите природе.</span></p>
<p class="clan"><font face="Verdana" style="font-size: 0.75rem">&nbsp;</font></p>
<p class="clan"><span style="font-family: Verdana; font-size:0.75rem">XI. ЗАВРШНА ОДРЕДБА</span></p>
<p class="clan"><span style="font-family: Verdana; font-size:0.75rem">Члан 29.</span></p>
<p><span style="font-family: Verdana; font-size:0.75rem">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јула 2012. године.</span></p>
<p>&nbsp;</p>
<p class="potpis" style="line-height: 150%; margin-top: 0">
<span style="font-family: Verdana; font-size:0.75rem">Број 110-00-00299/2009-09</span></p>
<p class="potpis" style="line-height: 150%; margin-top: 0">
<span style="font-family: Verdana; font-size:0.75rem">У Београду, 8. октобра 2010. године</span></p>
<p class="potpis" style="line-height: 150%; margin-top: 0">
<span style="font-family: Verdana; font-size:0.75rem">Министар,</span></p>
<p class="potpis" style="line-height: 150%; margin-top: 0">
<span style="font-family: Verdana; font-size:0.75rem">др <span class="bold">Саша Драгин, 
</span>с.р.</span></p>
<p class="potpis">&nbsp;</p>
<p class="potpis">&nbsp;</p>
<p style="text-align: center;">
<img style="width: 43.1250107812527rem; height: 54.9750137437534rem;" alt="pravilnik-ZOO_Page_01.tif" src="http://www.pravno-informacioni-sistem.rs/SlGlasnikPortal/slike/87346441-df5e-4c5e-b9d0-ad52280ff6a2.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">
<img style="width: 44.3250110812528rem; height: 56.0250140062535rem;" alt="pravilnik-ZOO_Page_02.tif" src="http://www.pravno-informacioni-sistem.rs/SlGlasnikPortal/slike/a1e86269-6060-4749-a2cb-e127579d7268.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">&nbsp;</p>
<p style="text-align: center;">
<img style="width: 43.9500109875027rem; height: 51.5250128812532rem;" alt="" src="http://www.pravno-informacioni-sistem.rs/SlGlasnikPortal/slike/26a244e8-e3ac-4c0e-8912-1e6686b53e19.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">&nbsp;</p>
<p style="text-align: center;">
<img style="width: 46.0500115125029rem; height: 70.5000176250044rem;" alt="" src="http://www.pravno-informacioni-sistem.rs/SlGlasnikPortal/slike/0f201c92-eaa4-46df-bfd1-da2350510ae2.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">&nbsp;</p>
<p style="text-align: center;">
<img style="width: 48.825012206253rem; height: 61.4250153562538rem;" alt="" src="http://www.pravno-informacioni-sistem.rs/SlGlasnikPortal/slike/5f34d19e-5cb7-4c92-a195-ef1027bb5676.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">&nbsp;</p>
<p style="text-align: center;">
<img style="width: 46.8750117187529rem; height: 63.2250158062539rem;" alt="" src="http://www.pravno-informacioni-sistem.rs/SlGlasnikPortal/slike/38ff9091-188d-4212-80c7-4f04c3fbfd97.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">
<img style="width: 48.300012075003rem; height: 61.5000153750038rem;" alt="" src="http://www.pravno-informacioni-sistem.rs/SlGlasnikPortal/slike/f3cb2a63-9451-4534-9c32-a05893ff88ff.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">
<img style="width: 47.0250117562529rem; height: 55.2000138000034rem;" alt="pravilnik-ZOO_Page_08.tif" src="http://www.pravno-informacioni-sistem.rs/SlGlasnikPortal/slike/b1100f31-c59c-4ece-9caf-d93f57d73023.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">
<img alt="pravilnik-ZOO_Page_09.tif" src="http://www.pravno-informacioni-sistem.rs/SlGlasnikPortal/slike/9bc9c9a0-3c44-4d8e-b17a-9027d6116ac6.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">
<img alt="pravilnik-ZOO_Page_10.tif" src="http://www.pravno-informacioni-sistem.rs/SlGlasnikPortal/slike/37aedb40-0da2-49d8-bf6d-877755f6a3b9.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">&nbsp;</p>
<p style="text-align: center;">
<img style="width: 46.8750117187529rem; height: 66.3000165750041rem;" alt="" src="http://www.pravno-informacioni-sistem.rs/SlGlasnikPortal/slike/dd125b45-d37e-43c4-9a05-f256e8be0c28.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">
<img style="width: 44.6250111562528rem; height: 69.0750172687543rem;" alt="" src="http://www.pravno-informacioni-sistem.rs/SlGlasnikPortal/slike/e4ecb850-2601-40ac-a33a-061b80e95604.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">
<img style="width: 43.3500108375027rem; height: 61.6500154125039rem;" alt="" src="http://www.pravno-informacioni-sistem.rs/SlGlasnikPortal/slike/9308e29f-3798-4c2a-a28a-a4569945763f.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">&nbsp;</p>
<p style="text-align: center;">&nbsp;</p>
<p style="text-align: center;">
<img style="width: 41.5500103875026rem; height: 8.92500223125056rem;" alt="" src="http://www.pravno-informacioni-sistem.rs/SlGlasnikPortal/slike/7456188e-5fcc-4118-ae27-0ef4ee7abdd2.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">&nbsp;</p>
<p style="text-align: center;">
<img alt="pravilnik-ZOO_Page_15.tif" src="http://www.pravno-informacioni-sistem.rs/SlGlasnikPortal/slike/0c9ae7cb-0619-4dcd-9509-a7b32d857aba.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p style="text-align: center;">
<img alt="pravilnik-ZOO_Page_16.tif" src="http://www.pravno-informacioni-sistem.rs/SlGlasnikPortal/slike/3bd79640-0b46-4a3c-8fc7-a0a8ea5cc4fb.image&amp;doctype=reg&amp;abc=cba&amp;eli=true&amp;eliActId=425625&amp;regactid=425625"></p>
<p>&nbsp;</p>
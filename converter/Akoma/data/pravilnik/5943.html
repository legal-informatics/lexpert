


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члaна 26. став 6. Закона о средствима за заштиту биља („Службени гласник РС”, брoj 41/09), 
	</p>
	<p>Mинистар пољопривреде, шумарства и водопривреде доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК 
	</p>
	<p class="naslov" style="margin-top: 0">о садржини и обрасцу захтева за испитивање нерегистрованих средстава за заштиту биља и активне супстанце односно основне супстанце која није уписана у Листу одобрених супстанци у истраживачке или развојне сврхе</p>
	<p class="naslov" style="margin-top: 0"><span style="font-weight: 400">
	"Службени гласник РС", број 44 од 21. маја 2013.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописује се садржина и образац захтева за испитивање нерегистрованих средстава за заштиту биља и активне супстанце, односно основне супстанце која није уписана у Листу одобрених супстанци у истраживачке или развојне сврхе које се изводи у животној средини.</p>
	<p>Истраживачке или развојне сврхе које се изводе у животној средини односе се на испитивање нерегистрованих средстава за заштиту биља и активне супстанце, односно основне супстанце која није уписана у Листу одобрених супстанци у истраживачке или развојне сврхе, које обухвата истраживање усмерено на њихову примену и даљи развој, односно којима се испитује могућност њихове примене. 
	</p>
	<p>Нерегистрована средства за заштиту биља, у смислу овог правилника, сматрају се и регистрована средства за која је потребно извршити испитивања у истраживачке или развојне сврхе која се изводе у животној средини, и то за намене које нису наведене у решењу о регистрацији тог средства за заштиту биља. 
	</p>
	<p class="clan">Члан 2.</p>
	<p>Захтев за испитивање нерегистрованих средстава за заштиту биља и активне супстанце, односно основне супстанце која није уписана у Листу одобрених супстанци у истраживачке или развојне сврхе које се изводи у животној средини (у даљем тексту: Захтев) садржи: број и датум из евиденције предмета подносиоца захтева, назив и седиште органа којем се подноси захтев, правни основ за подношење захтева, посебно означено место за планирана испитивања, са образложењем шта та испитивања обухватају, као и презиме, име и потпис одговорног лица подносиоца захтева.</p>
	<p>Поред основних података из става 1. овог члана, Захтев садржи и следеће податке:</p>
	<p>1) податке о подносиоцу захтева;</p>
	<p>2) идентитет средства за заштиту биља;</p>
	<p>3) идентитет активне супстанце, односно основне супстанце;</p>
	<p>4) испитивања која се врше у истраживачке или развојне сврхе.</p>
	<p>Захтев се подноси на Обрасцу – Захтев за испитивање нерегистрованих средстава за заштиту биља и активне супстанце, односно основне супстанце која није уписана у Листу одобрених супстанци у истраживачке или развојне сврхе које се изводи у животној средини, који је одштампан уз овај правилник и чини његов саставни део.</p>
	<p class="clan">Члан 3.</p>
	<p>Подаци из Захтева, који се односе на подносиоца захтева су:</p>
	<p>1) пословно име;</p>
	<p>2) седиште;</p>
	<p>3) телефон за контакт;</p>
	<p>4) електронска адреса.</p>
	<p>Подаци о идентитету средства за заштиту биља односе се на:</p>
	<p>1) трговачки назив (ако је доступан) и облик формулације;</p>
	<p>2) шифру или развојни код (ако је релевантно);</p>
	<p>3) пословно име и седиште произвођача;</p>
	<p>4) пословно име и седиште заступника или представника;</p>
	<p>5) намену (обележити): инсектицид, родентицид, акарицид, лимацид, фунгицид, бактерицид, хербицид, регулатор раста биљака, ађувант, остало (навести);</p>
	<p>6) подручје примене (обележити): пољопривреда, шумарство, непољопривредне површине;</p>
	<p>7) класификација и обележавање средства за заштиту биља.</p>
	<p>Подаци о идентитету активне супстанце, односно основне супстанце односе се на: 
	</p>
	<p>1) генерички назив;</p>
	<p>2) хемијски назив:</p>
	<p>(1) YUPAC,</p>
	<p>(2) CA;</p>
	<p>3) CAS број;</p>
	<p>4) пословно име и седиште произвођача;</p>
	<p>5) класификацију и обележавање активне супстанце, односно основне супстанце.</p>
	<p>Подаци о испитивању која се врше у истраживачке или развојне сврхе односе се на:</p>
	<p>1) сврха испитивања, и то: регистрација, пројекат, остало (навести);</p>
	<p>2) биљну врсту и сорту, биљни производ, односно објекат у коме се врши испитивање;</p>
	<p>3) штетни организам који је предмет испитивања;</p>
	<p>4) време примене у односу на биљну врсту и на штетни организам; </p>
	<p>5) количину/концентрацију примене;</p>
	<p>6) број третирања;</p>
	<p>7) начин примене: фолијарно, преко земљишта, растурање гранула, растурање мамака, запрашивање, заливање, фумигација, третирање семена, примена из ваздухопловства, остало (навести);</p>
	<p>8) време вршења оцене ефикасности или другог ефекта средства за заштиту биља које се испитује;</p>
	<p>9) број понављања;</p>
	<p>10) планирани датум почетка и завршетка испитивања;</p>
	<p>11) количина средства за заштиту биља потребна за испитивања;</p>
	<p>12) одговорно лице које врши испитивања у истраживачке или развојне сврхе.</p>
	<p>Уз Захтев се доставља документација, у складу са законом. </p>
	<p class="clan">Члан 4. </p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јуна 2013. године.</p>
	<p>&nbsp;</p>
	<p class="potpis" style="margin-top: 0">Број 110-00-00061/2013-09</p>
	<p class="potpis" style="margin-top: 0">У Београду, 15. маја 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Горан Кнежевић,</span> с.р.</p>
	<p class="potpis" style="margin-top: 0">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/zastita-bilja_Page_1_opt.jpeg&amp;doctype=reg&amp;abc=cba&amp;eli=true&amp;eliActId=421631&amp;regactid=421631" alt="zastita-bilja_Page_1.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/zastita-bilja_Page_2_opt.jpeg&amp;doctype=reg&amp;abc=cba&amp;eli=true&amp;eliActId=421631&amp;regactid=421631" alt="zastita-bilja_Page_2.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/zastita-bilja_Page_3_opt.jpeg&amp;doctype=reg&amp;abc=cba&amp;eli=true&amp;eliActId=421631&amp;regactid=421631" alt="zastita-bilja_Page_3.tiff"></p>


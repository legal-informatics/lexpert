

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 34. Закон о слободном приступу информацијама од јавног значаја („Службени гласник РС”, бр. 120/04, 54/07, 104/09 и 36/10), члана 73. став 3, а у вези са чланом 77. став 2. чланом 78. став 1. тачка 8. и став 2. Закона о заштити података о личности („Службени гласник РС”, број 87/18), а у вези са чланом 51. Закона о инспекцијском надзору („Службени гласник РС”, бр. 36/15, 44/18 – др. закон и 95/18), </p>
			<p class="Basic-Paragraph">Повереник за информације од јавног значаја и заштиту података о личности доноси</p>
			<p class="odluka-zakon">ПРАВИЛНИК</p>
			<p class="odluka-zakon">о обрасцу легитимације овлашћеног лица за вршење инспекцијског надзора по Закону о заштити података о личности </p>
			<p class="centar">"Службени гласник РС", број 61 од 29. августа 
			2019.</p>
			<p class="bold">1. Уводна одредба</p>
			<p class="clan">Члан 1.</p>
			<p class="Basic-Paragraph">Овим правилником ближе се прописује образац и садржина легитимације овлашћеног лица за вршење инспекцијског надзора над спровођењем и извршавањем Закона о заштити података о личности (у даљем тексту: овлашћено лице) и начин вођења евиденције о издатим легитимацијама овлашћених лица.</p>
			<p class="bold">2. Образац и садржина легитимације овлашћеног лица</p>
			<p class="clan">Члан 2.</p>
			<p class="Basic-Paragraph">Легитимација овлашћеног лица садржи штампани део легитимације и службену значку (у даљем тексту: легитимација овлашћеног лица) и користи се за идентификацију приликом обављања службених послова.</p>
			<p class="Basic-Paragraph">Легитимација овлашћеног лица састоји се од кожне футроле у којој је на десном делу футроле причвршћена значка, а на левом делу, у простору у облику џепа, смештен је штампани део легитимације.</p>
			<p class="clan">Члан 3.</p>
			<p class="Basic-Paragraph">Штампани део легитимације овлашћеног лица је правоугаоног облика, величине 60/90 mm и израђује се на белој хартији 120 g/m<span class="superscript">2</span>.</p>
			<p class="Basic-Paragraph">Службена легитимација је обложена провидним пластифицираним заштитним материјалом. </p>
			<p class="Basic-Paragraph">Текст службене легитимације исписује се на српском језику ћириличким писмом.</p>
			<p class="clan">Члан 4.</p>
			<p class="Basic-Paragraph">Предња страна штампаног дела легитимације овлашћеног лица, садржи: </p>
			<p class="Basic-Paragraph">1) у горњем делу, у средини – Мали грб Републике Србије;</p>
			<p class="Basic-Paragraph">2) испод грба, на средини текст:</p>
			<p class="Basic-Paragraph">„Република Србија</p>
			<p class="Basic-Paragraph">Повереник за информације од јавног значаја и заштиту <br>података о личности</p>
			<p class="Basic-Paragraph">ОВЛАШЋЕНО ЛИЦЕ”</p>
			<p class="Basic-Paragraph">3) испод текста: „ОВЛАШЋЕНО ЛИЦЕ”, са десне стране, налази се место за фотографију овлашћеног лица, димензија 28 x 32 mm, преко које се у доњем левом углу утискује печат Повереника за информације од јавног значаја и заштиту података о личности;</p>
			<p class="Basic-Paragraph">4) испод фотографије исписана је реч: „ИМЕ”, са означеним местом за уписивање имена овлашћеног лица;</p>
			<p class="Basic-Paragraph">5) испод речи: „ИМЕ”, исписана је реч: „ПРЕЗИМЕ” са означеним местом за уписивање презимена овлашћеног лица;</p>
			<p class="Basic-Paragraph">6) испод речи: „ПРЕЗИМЕ”, на средини, је јединствени број легитимације.</p>
			<p class="Basic-Paragraph">Полеђина штампаног дела легитимације овлашћеног лица садржи:</p>
			<p class="Basic-Paragraph">1) у горњем делу, у средини текст: „ОВЛАШЋЕЊА”;</p>
			<p class="Basic-Paragraph">2) испод текста: „ОВЛАШЋЕЊА” одштампан је текст следеће садржине:</p>
			<p class="Basic-Paragraph">„Повереник врши надзор и обезбеђује примену Закона о заштити података о личности („Службени гласник РС”, број 87/18) у складу са овлашћењима из члана 78. став 1. тач. 1). и 8). Закона, преко овлашћених лица из Стручне службе Повереника (члан 78. став 2. Закона).</p>
			<p class="Basic-Paragraph">Ималац ове службене легитимације овлашћен је да предузима радње и изриче мере које су утврђене Законом о заштити података о личности („Службени гласник РС”, број 87/18). </p>
			<p class="Basic-Paragraph">Овлашћено лице, има службену легитимацију којом доказује своје службено својство и идентитет (члан 51. став 2. Закона о инспекцијском надзору „Службени гласник РС”, бр. 36/15, 44/18 – др. закон и 95/18 – сходна примена);” </p>
			<p class="Basic-Paragraph">3) на средини, испод текста о овлашћењима Повереника у загради су речи: „датум издавања”, изнад којих је означено место за уписивање датума издавања легитимације;</p>
			<p class="Basic-Paragraph">4) на левој страни обрасца налази се место означено за печат („М.П”), а на средини се налази место означено за потпис Повереника, испод кога је реч: „Повереник”;</p>
			<p class="Basic-Paragraph">5) у доњем делу, на средини испод речи „Повереник” налази се место означено за својеручни потпис овлашћеног лица испод кога су, наведене речи: „Својеручни потпис”.</p>
			<p class="clan">Члан 5.</p>
			<p class="Basic-Paragraph">Службена значка је саставни део легитимације овлашћеног лица, и састоји се из два одвојена дела.</p>
			<p class="Basic-Paragraph">Први део службене значке је израђен као значка од метала, технологијом ливења, у облику стилизованог барокног штита, хромираних површина, димензија 66 x 54 mm, и фиксиран је на десној страни кожне футроле, у горњем делу. </p>
			<p class="Basic-Paragraph">Значка из става 2. овог члана садржи:</p>
			<p class="Basic-Paragraph">1) у горњем делу представљен је стилизовани зрак, висине 9 mm и ширине 50 mm, изнад националне српске тробојке, која је хоризонтална, двостепено подавијена и пружа се својим слободним крајевима, симетрично постављеним до обода знака, дужине 53 mm и ширине 7 mm. Ова трака је испуњена емајл бојом – црвеном, плавом и белом;</p>
			<p class="Basic-Paragraph">2) у средишњем делу представљен је Мали грб Србије, који својом круном покрива, у делу плаве и беле емајл боје, националну тробојку. </p>
			<p class="Basic-Paragraph">3) око штита са грбом је, тегет емајлом офарбано поље ширине 12 mm и санс серифни ћирилични текст у два реда, лучно позициониран, тако да:</p>
			<p class="Basic-Paragraph">– први ред садржи текст: „ПОВЕРЕНИК ЗА ИНФОРМАЦИЈЕ”, а</p>
			<p class="Basic-Paragraph">– други ред садржи текст: „ОД ЈАВНОГ ЗНАЧАЈА И ЗАШТИТУ ПОДАТАКА О ЛИЧНОСТИ”. </p>
			<p class="Basic-Paragraph">Обод у овом лучном делу око тегет поља је ширине 4 mm, са каналуром, целом дужином граверски обрађеном (цизелираном), ширине 1 mm.</p>
			<p class="Basic-Paragraph">Други део службене значке је израђен као метална хромирана трака димензија 69 х 10 mm, на којој је у два реда исписан ћирилични текст:</p>
			<p class="Basic-Paragraph">– први ред садржи текст: „ОВЛАШЋЕНО ЛИЦЕ”, </p>
			<p class="Basic-Paragraph">– други ред садржи текст: „ЗА ИНСПЕКЦИЈСКИ НАДЗОР”.</p>
			<p class="clan">Члан 6.</p>
			<p class="Basic-Paragraph">Кожна футрола легитимације овлашћеног лица, израђена је од природне коже црне боје, у склопљеном стању величине 85 x 110 mm.</p>
			<p class="clan">Члан 7.</p>
			<p class="Basic-Paragraph">Легитимацију овлашћеног лица издаје Повереник за информације од јавног значаја и заштиту података о личности (у даљем тексту: Повереник).</p>
			<p class="Basic-Paragraph">Ако Повереник опозове овлашћење на основу кога је издата легитимација или легитимација буде изгубљена, оштећена или овлашћено лице на други начин остане без легитимације, иста ће се огласити неважећом у „Службеном гласнику Републике Србије”.</p>
			<p class="Basic-Paragraph">Ако инспекцијски надзор обавља овлашћени службеник, овлашћење које му се издаје садржи елементе легитимације, осим слике, има карактер службене легитимације и користи се као и службена легитимација.</p>
			<p class="bold">3. Евиденција о издатим легитимацијама овлашћених лица</p>
			<p class="clan">Члан 8.</p>
			<p class="Basic-Paragraph">Евиденцију о издатим легитимацијама овлашћених лица води Повереник.</p>
			<p class="Basic-Paragraph">Евиденција о издатим легитимацијама овлашћених лица садржи: </p>
			<p class="Basic-Paragraph">1) име и презиме лица коме је легитимација издата (у даљем тексту: овлашћено лице);</p>
			<p class="Basic-Paragraph">2) јединствени број легитимације;</p>
			<p class="Basic-Paragraph">3) датум издавања;</p>
			<p class="Basic-Paragraph">4) напомену.</p>
			<p class="clan">Члан 9.</p>
			<p class="Basic-Paragraph">Графички приказ штампаног дела легитимације и службене значке, дати су на обрасцима 1 и 2, у прилогу овог правилника и чине његов саставни део.</p>
			<p class="clan">Члан 10.</p>
			<p class="Basic-Paragraph">Даном почетка примене овог правилника престаје да важи Правилник о обрасцу легитимације овлашћеног лица за вршење надзора по закону о заштити података о личности број 110-00-00007/2009-01 од 1. априла 2009. („Службени гласник РС”, број 35/09) и легитимације издате по том правилнику.</p>
			<p class="clan">Члан 11.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије” а примењиваће се по истеку једног месеца од дана ступања на снагу.</p>
			<p class="potpis">Број 110-00-5/2019-04</p>
			<p class="potpis">У Београду, 22. августa 2019. године</p>
			<p class="potpis">Повереник,</p>
			<p class="potpis"><span class="bold">Милан Мариновић,</span> с.р.</p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/pravilnik-podaci-o-licnosti_Page_1.png&amp;doctype=reg&amp;abc=cba&amp;eli=true&amp;eliActId=428961&amp;regactid=428961" alt=""></p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/pravilnik-podaci-o-licnosti_Page_2.png&amp;doctype=reg&amp;abc=cba&amp;eli=true&amp;eliActId=428961&amp;regactid=428961" alt=""></p>
			<p class="rubrika"></p>
	</div>


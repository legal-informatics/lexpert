<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: right;
}
.auto-style2 {
	text-align: center;
}
</style>


<p class="redakcijskipreciscentekst">Редакцијски пречишћен текст&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>На основу члана 15. Закона о мирном решавању радних 
спорова („Службени гласник РС”, број 125/04), </p>
<p>Министар рада, запошљавања и социјалне политике 
доноси</p>
<p class="odluka-zakon">ПРАВИЛНИК</p>
<p class="odluka-zakon">о поступку мирног решавања радног спора</p>
<p class="centar">"Службени гласник РС", бр. 12 од 8. фебруара 2005, 84 од 4. 
октобра 2005, 1 од 11. јануара 2019.</p>
<p class="clan">Члан 1.</p>
<p>Овим правилником уређују се ближи услови у погледу 
начина међусобног општења учесника у мирном решавању радног спора и вођења 
поступка, у складу са законом. </p>
<p class="clan">Члан 2.</p>
<p>Предлог за покретање поступка мирног решавања радног 
спора (у даљем тексту: предлог) подноси се у писменом облику и предаје 
непосредно Републичкој агенцији за мирно решавање радних спорова (у даљем 
тексту: Агенција) или се шаље поштом, а може се поднети и путем телефакса или 
електронске поште. </p>
<p>Предлог се подноси на Обрасцу – Предлог за покретање 
поступка мирног решавања радног спора, који је одштампан уз овај правилник и 
чини његов саставни део. </p>
<p class="v2-clan-left-1">Ако Агенција утврди да се два или више поднетих 
предлога за покретање поступка мирног решавања индивидуалног радног спора односе 
на исти чињенични и правни основ и истог послодаваца, може донети одлуку о 
здруживању поднетих предлога и вођењу јединственог поступка.</p>
<p class="v2-clan-left-1">Одлука из става 3. овог члана може се донети само под 
условом да се не мења арбитар одређен споразумом страна у спору или да стране у 
спору нису споразумно одредиле арбитра.</p>
<p class="hide-change">*Службени гласник РС, број 84/2005</p>
<p class="clan">Члан 3.</p>
<p>Предлог мора бити разумљив и потпун. <o:p></o:p>
</p>
<p>Ако је предлог неразумљив или непотпун, тако да се по 
њему не може поступити, службено лице у Агенцији ће подносиоцу предлога усмено, 
ако се то лице затекне код њега, писменим позивом, електронском поштом или на 
други одговарајући начин саопштити у чему се састоје недостаци и одредити рок за 
њихово отклањање. </p>
<p>О учињеном усменом саопштењу службено лице у Агенцији 
ће саставити забелешку. </p>
<p class="clan">Члан 4.</p>
<p>Ако Агенција није надлежна за пријем и поступање по 
предлогу обавестиће о томе подносиоца предлога на начин утврђен у члану 3. ст. 
2. и 3. овог правилника. </p>
<p class="clan">Члан 5.</p>
<p>Ако подносилац предлога у року отклони недостатке, 
сматра се да је предлог од почетка био уредан. </p>
<p>Ако подносилац предлога не отклони недостатке у 
одређеном року, услед чега се не може поступити по предлогу, такав предлог ће се 
закључком одбацити. </p>
<p class="clan">Члан 6.</p>
<p>Ако је предлог поднела једна од страна у спору, дужна 
је да предлог поднесе у довољном броју примерака за Агенцију и другу страну у 
спору. </p>
<p>Друга страна у спору дужна је да на начин утврђен у 
члану 2. овог правилника обавести Агенцију да ли прихвата мирно решавање спора. <o:p></o:p>
</p>
<p class="clan">Члан 7.</p>
<p>Ако једна страна у спору повуче предлог за покретање 
поступка, у складу са законом, дужна је да о томе обавести Агенцију и другу 
страну у спору, на начин утврђен у члану 2. овог правилника. 
</p>
<p class="clan">Члан 8.</p>
<p>Ако стране у спору у делатностима из члана 18. Закона 
о мирном решавању радних спорова не поднесу предлог у складу са законом, 
директор Агенције, по службеној дужности, доноси одлуку о покретању поступка 
мирења. </p>
<p>Одлука нарочито садржи: </p>
<p>1) означење страна у спору; </p>
<p>2) предмет спора; </p>
<p>3) име и презиме миритеља. </p>
<p>Одлука се доставља странама у спору на начин утврђен 
у члану 3. овог правилника. </p>
<p class="clan">Члан 9.</p>
<p>Одредбе чл. 2–7. овог правилника примењују се и на 
предлог за учешће миритеља у колективном преговарању. </p>
<p class="clan">Члан 10.</p>
<p>Позивање на расправу врши на начин утврђен чланом 3. 
овог правилника. </p>
<p>У позиву за расправу миритељ ће обавестити стране у 
спору да одреде свог представника у Одбору за мирење (у даљем тексту: Одбор) 
најкасније до дана заказане расправе. </p>
<p class="clan">Члан 11.</p>
<p>О времену, месту и начину одржавања расправе пред 
Одбором одлучује миритељ, имајући у виду предлоге страна у спору, околности 
спорног односа, интересе које стране желе да остваре, уз поштовање начела 
хитности. </p>
<p>Ако се поступак пред Одбором не оконча у року од 30 
дана од дана отварања расправе, миритељ <span class="v2-clan-left-1">може да 
настави поступак у складу са одлуком Одбора или према захтеву једне од страна у 
спору – сагласно закону</span>. <o:p></o:p>
</p>
<p class="hide-change">*Службени гласник РС, број 1/2019</p>
<p class="clan">Члан 12.</p>
<p>Расправа пред арбитром одржава се у просторијама 
послодавца. </p>
<p class="clan">Члан 13.</p>
<p>О току поступка, извођењу доказа и другим радњама у 
поступку миритељ, односно арбитар одлучује закључком. </p>
<p class="clan">Члан 14.</p>
<p>О важнијим радњама предузетим на расправи води се 
записник. </p>
<p>О информацијама и другим подацима прикупљеним ван 
расправе неће се састављати записник, већ ће се у самом спису ставити забелешка. <o:p></o:p>
</p>
<p>Записник, односно забелешку потписују миритељ, 
односно арбитар и стране у спору, односно представник стране у спору.</p>
<p class="clan">Члан 15.</p>
<p>О већању и гласању пред Одбором саставља се посебан 
записник који садржи ток гласања и изреку препоруке. </p>
<p class="clan">Члан 16.</p>
<p>Овај правилник ступа на снагу осмог дана од дана 
објављивања у „Службеном гласнику Републике Србије”. </p>
<p class="auto-style1">Број 110-00-998/2004-02</p>
<p class="auto-style1">У Београду, 3. фебруара 2005. године</p>
<p class="auto-style1">Министар,</p>
<p class="auto-style1"><strong>Слободан Лаловић</strong>, с.р.</p>
<p>&nbsp;</p>
<p>&nbsp;&nbsp;</p>
<p class="auto-style1">Образац</p>
<p class="auto-style2">ПРЕДЛОГ ЗА ПОКРЕТАЊЕ </p>
<p class="auto-style2">ПОСТУПКА МИРНОГ РЕШАВАЊА РАДНОГ СПОРА</p>
<p>&nbsp;</p>
<p>1. Име, презиме и адреса, односно назив и седиште 
предлагача:</p>
<p>
_____________________________________________________________</p>
<p>2. Име, презиме и адреса, односно назив и седиште 
друге стране у спору, ако предлог подноси једна од страна у спору:</p>
<p>
_________________________________________________________________________________________________</p>
<p>3. Предмет спора:</p>
<p>
_________________________________________________________________________________________________</p>
<p>4. Име и презиме миритеља, односно арбитра, ако 
постоји споразум страна у спору:</p>
<p>
_____________________________________________________________</p>
<p>5. Место и датум подношења предлога:</p>
<p>
_____________________________________________________________
</p>
<p>Прилог: </p>
<p>– документација у вези са предметом спора, <o:p></o:p>
</p>
<p>– име и презиме сведока (ако их има). <o:p></o:p>
</p>
<p><o:p>&nbsp;</o:p></p>
<p class="auto-style1">ПОТПИС ПРЕДЛАГАЧА: </p>
<p class="auto-style1">1. _________________________ </p>
<p class="auto-style1">2. _________________________ </p>
<p class="auto-style1">3. _________________________</p>


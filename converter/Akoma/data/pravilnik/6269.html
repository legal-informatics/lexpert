


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 107. став 5. Закона о железници („Службени гласник РС”, број 41/18), </p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о врстама, начину означавања и ближим техничким условима које морају да испуне товарне јединице, железничка возна средства и железничка инфраструктура у обављању комбинованог транспорта</p>
			<p class="centar">"Службени гласник РС", број 70 од 21. септембра 
			2018.</p>
			<p class="clan">I. УВОДНЕ ОДРЕДБЕ</p>
			<p class="bold">Предмет правилника</p>
			<p class="clan">Члан 1.</p>
			<p class="Basic-Paragraph">Овим правилником прописују се врсте, начин означавања и ближи технички услови које морају да испуне товарне јединице, железничка возна средства и железничка инфраструктура у обављању комбинованог транспорта. </p>
			<p class="bold">Основни појмови</p>
			<p class="clan">Члан 2.</p>
			<p class="Basic-Paragraph">Поједини изрази употребљени у овом правилнику имају следеће значење:</p>
			<p class="Basic-Paragraph">1) <span class="italik">„ADRˮ</span> је Европски споразум о међународном превозу опасне робе друмом („Службени гласник РС – Међународни уговориˮ, брoj 14/13);</p>
			<p class="Basic-Paragraph">2) <span class="italik">„АТРˮ</span> је Споразум о међународном превозу кварљивих намирница и специјалној опреми за такав превоз („Службени гласник РС – Међународни уговориˮ, брoj 10/11);</p>
			<p class="Basic-Paragraph">3) <span class="italik">„ГИШˮ</span> је горња ивица шине; </p>
			<p class="Basic-Paragraph">4) <span class="italik">„изменљиви судˮ</span> је суд за превоз робе који је прилагођен димензијама друмских возила и који је снабдевен опремом за претовар са транспортног средства једног вида превоза на транспортно средство другог вида превоза, обично друм/железница;</p>
			<p class="Basic-Paragraph">5) <span class="italik">„кодификацијаˮ</span> представља поступак утврђивања техничких карактеристика товарних јединица комбинованог транспорта, теретних кола и пруга и њихово кодно означавање;</p>
			<p class="Basic-Paragraph">6) <span class="italik">„комбиновани транспортˮ</span> је превоз товарнe јединицe: контејнера, измењивог суда, транспортног сандука, камиона, приколице и/или полуприколице са вучним возилом или без њега, користећи железницу или унутрашње пловне путеве, код кога се већи део превозног пута обавља железницом или бродом, а почетни и завршни део превозног пута од места утовара/истовара робе до најближег робног терминала друмским транспортом на што је могуће краћим растојањима;</p>
			<p class="Basic-Paragraph">7) <span class="italik">„контејнерˮ</span> је транспортни суд за превоз робе, довољне чврстоће за вишекратну и флексибилну употребу и отпоран на временске услове, који се може слагати један на други и опремљен елементима који омогућавају његов механизован претовар са једног превозног средства на друго применом свих врста претоварне механизације и захватних средстава за доњи и горњи део његове конструкције;</p>
			<p class="Basic-Paragraph">8) <span class="italik">„полуприколицаˮ</span> је прикључно друмско возило за превоз робе без моторног погона, које је самостална јединица у комбинованом транспорту и по потреби се спаја са тегљачем у појединим фазама транспорта, при чему тегљач вуче и носи највећи део масе саме полуприколице и њеног товара;</p>
			<p class="Basic-Paragraph">9) <span class="italik">„приколицаˮ </span>је прикључно друмско возило за превоз робе, које вуче камион/тегљач, конструисано да укупну масу возила и робе сопственим точковима преноси на коловоз, железнички вагон или брод;</p>
			<p class="Basic-Paragraph">10)<span class="italik"> „претоварна станицаˮ </span>је железничка станица опремљена мобилним претоварним уређајем, са минималним инфраструктурним условима за претовар и одлагање мањих количина комбинованих превозних јединица, у којој постоји организација друмског довоза и одвоза комбинованих превозних јединица, као и могућност пријема и отпреме железничких кола товарених комбинованим превозним јединицама и превоза железничким возовима до истоварних станица на мрежи железничких пруга у Србији и међународном превозу до терминала или истоварних станица у иностранству;</p>
			<p class="Basic-Paragraph">11)<span class="italik"> „RIDˮ</span> је Правилник о међународном железничком превозу опасне робе – Додатак Ц Конвенције о међународним железничким превозима („Службени гласник РСˮ, број 102/07 и „Службени гласник РС – Међународни уговориˮ, бр. 1/10 и 2/13);</p>
			<p class="Basic-Paragraph">12) „<span class="italik">Rо-</span><span class="italik">Lаˮ</span> је железнички транспорт друмског возила (камиона/тегљача и приколице или полуприколице) на специјализованим нископодним железничким теретним колима, тако што се друмска возила хоризонтално утоварују и истоварују, користећи чеону рампу и сопствену вучну снагу; </p>
			<p class="Basic-Paragraph">13) „<span class="italik">SRPSˮ</span> је Српски стандард који je дефинисан прописима којима се уређују начела и циљеви стандардизације;</p>
			<p class="Basic-Paragraph">14) „<span class="italik">железнички</span> <span class="italik">робни терминалˮ</span> је организациони део управљача јавне железничке инфраструктуре у оквиру железничке станице на железничкој мрежи пруга коме сви железнички превозници имају приступ под истим условима и могу вршити утовар и истовар робе у/из железничких кола, као и товарних јединица комбинованог транспорта на/са железничких кола;</p>
			<p class="Basic-Paragraph">15) „<span class="italik">терминал за комбиновани транспортˮ</span> је место у оквиру Логистичког центра, или самосталан објекат, са индустријским колосеком прикљученим на железничку мрежу или луку, опремљен одговарајућим уређајима на којима товарне јединице комбинованог транспорта мењају вид саобраћаја;</p>
			<p class="Basic-Paragraph">16) <span class="italik">„</span><span class="italik">транспортни сандукˮ</span> је суд за транспорт робе, који је првенствено конструисан за превоз на друмским возилима и мора испуњавати одређене техничке услове да би се превозио железницом;</p>
			<p class="Basic-Paragraph">17) <span class="italik">„товарана јединица комбинованог транспортаˮ, </span>које UIC назива UTI, обухвата товарнe јединицe робе, као што су: контејнери, измењиви судови, транспортни сандуци и полуприколице, као најмање и недељиве транспортне јединице које се без промене садржаја користе у комбинованом транспорту железницом, друмом или унутрашњим пловним путевима; </p>
			<p class="Basic-Paragraph">18) <span class="italik">„UICˮ је </span>Међународна железничка унија са седиштем у Паризу, чији су чланови све европске железничке управе;</p>
			<p class="Basic-Paragraph">19) <span class="italik">„UIC Објаваˮ</span> је стандард Међународне железничке уније и</p>
			<p class="Basic-Paragraph">20) <span class="italik">„UIRRˮ</span> је скраћеница која означава Међународну асоцијацију предузећа за комбиновани транспорт друм/железница.</p>
			<p class="clan">II. НАЧИН ОЗНАЧАВАЊА И БЛИЖИ УСЛОВИ КОЈЕ МОРАЈУ ДА ИСПУНЕ ТОВАРНЕ ЈЕДИНИЦЕ КОМБИНОВАНОГ ТРАНСПОРТА </p>
			<p class="bold">Општи услови за превоз товарних јединица комбинованог транспорта</p>
			<p class="clan">Члан 3.</p>
			<p class="Basic-Paragraph">Товарне јединице комбинованог транспорта, као што су велики контејнери, транспортни сандуци, изменљиви судови и полуприколице превозе се као редовне железничке пошиљке у складу са њиховом кодификацијом и означавањем.</p>
			<p class="Basic-Paragraph">На кодификованим железничким теретним колима могу се превозити као редовне пошиљке товарне јединице комбинованог транспорта које не прекорачују дозвољени профил комбинованог транспорта прописан за пругу, чија је кодна ознака за кола једнака кодној ознаци за товарну јединицу, а број профила комбинованог транспорта једнак или мањи од објављеног броја профила комбинованог транспорта за посматрану пругу.</p>
			<p class="bold">Означавање товарних јединица</p>
			<p class="clan">Члан 4.</p>
			<p class="Basic-Paragraph">Товарне јединице комбинованог транспорта означене су кодним таблицама које служе за једноставно утврђивање техничко-експлоатационих услова коришћења и идентификацију товарне јединице комбинованог транспорта. </p>
			<p class="Basic-Paragraph">Кодне таблице се израђују од трајног и водоотпорног материјала.</p>
			<p class="Basic-Paragraph">Кодне таблице истакнуте су на видном месту, на обе бочне странице на фиксном делу товарне јединице. Бочне странице које се обарају сматрају се фиксним деловима.</p>
			<p class="Basic-Paragraph">Кодне таблице се разликују по величини, положају и структури података зависно од врсте товарне јединице комбинованог транспорта. </p>
			<p class="Basic-Paragraph">Основни подаци који се налазе на кодним таблицама обухватају:</p>
			<p class="Basic-Paragraph">1) техничку ознаку<span class="italik"> </span>која се односи на употребу товарне јединице комбинованог транспорта у железничком саобраћају;</p>
			<p class="Basic-Paragraph">2) регистарску ознаку<span class="italik"> </span>која се односи на идентификацију товарне јединице комбинованог транспорта и</p>
			<p class="Basic-Paragraph">3) остале ознаке<span class="italik"> </span>које се односе на остале карактеристике у вези уврштавања товарне јединице за употребу у комбинованом транспорту.</p>
			<p class="Basic-Paragraph">Кодне ознаке могу се очитавати и помоћу оптичког или електронског читача, у складу са стандардом SRPS EN 10374.</p>
			<p class="Basic-Paragraph">Означавањем јединица комбинованог транспорта обезбеђује се систем за идентификацију, праћење и управљање комбинованим транспортом, што је прописано стандардима SRPS ISO 6346, SRPS EN 13044-1, SRPS EN 13044-2, SRPS EN 13044-3 датим у Прилогу 1, који је одштампан уз овај правилник и чини његов саставни део.</p>
			<p class="Basic-Paragraph">Ако су товарне јединице комбинованог транспорта товарене опасном робом означавају се и обележавају и у складу са ADR/RID. </p>
			<p class="bold">Техничка ознака</p>
			<p class="clan">Члан 5.</p>
			<p class="Basic-Paragraph">На основу техничке ознаке утврђује се на којим железничким колима и којим железничким релацијама може да се превози означена товарна јединица комбинованог транспорта.</p>
			<p class="Basic-Paragraph">Техничку ознаку чине:</p>
			<p class="Basic-Paragraph">1) кодна ознака за кола;</p>
			<p class="Basic-Paragraph">2) број стандардног профила за комбиновани транспорт и </p>
			<p class="Basic-Paragraph">3) број специјалног профила за комбиновани транспорт, у случајевима када се исти одређује.</p>
			<p class="Basic-Paragraph">Кодна ознака за кола означава на којој врсти кола се може превозити товарна јединица комбинованог транспорта. </p>
			<p class="Basic-Paragraph">Број профила за комбиновани транспорт састоји се од:</p>
			<p class="Basic-Paragraph">1) две цифре, за полуприколицу максималне ширине до 2500 mm и изменљиве судове и транспортне сандуке максималне ширине до 2550 mm или</p>
			<p class="Basic-Paragraph">2) три цифре, за полуприколице ширине између 2500 mm и 2600 mm и изменљиве судове и транспортне сандуке максималне ширине између 2550 mm и 2600 mm.</p>
			<p class="bold">Регистарска ознака</p>
			<p class="clan">Члан 6.</p>
			<p class="Basic-Paragraph">Регистарском ознаком означава се свака појединачна товарна јединица комбинованог транспорта којом се обезбеђује јединствено означавање тих јединица. </p>
			<p class="bold">Остале ознаке</p>
			<p class="clan">Члан 7.</p>
			<p class="Basic-Paragraph">Остале ознаке се односе на податке у вези уврштавања товарне јединице за употребу у комбинованом транспорту.</p>
			<p class="Basic-Paragraph">Кодне таблице на изменљивим судовима имају и додатни кôд за дужину суда. </p>
			<p class="bold">Велики контејнери за превоз на железничким теретним колима</p>
			<p class="clan">Члан 8.</p>
			<p class="Basic-Paragraph">Велики контејнери су товарне јединице комбинованог транспорта, конструисани да се могу превозити и на железничким теретним колима. Велики контејнери могу бити:</p>
			<p class="Basic-Paragraph">1) обични (отворени или затворени), без посебних додатака везаних за врсту робе која се у њима превози и</p>
			<p class="Basic-Paragraph">2) специјални (отворени, затворени, са бочним зидовима који се отварају, изотермални, расхладни, цистерне, плато са или без надградње итд.) који су специјално конструисани за превоз одређене робе или су специјално намењени за превоз одређене врсте робе.</p>
			<p class="Basic-Paragraph">Велики контејнери припадају једној од следећих класа:</p>
			<p class="Basic-Paragraph">1) Класа 1 – контејнери ширине 2438 mm, који се могу подизати преко њихових горњих и доњих делова и који се натоварени могу слагати један на други до максималног броја од три контејнера;</p>
			<p class="Basic-Paragraph">2) Класа 2 – контејнери ширине 2500 mm, који се могу подизати преко њихових горњих и доњих делова и који се натоварени могу слагати један на други до максималног броја од три контејнера или</p>
			<p class="Basic-Paragraph">3) Класа 3 – контејнери са контролисаном температуром ширине до 2600 mm, који се могу подизати преко њихових горњих и доњих делова и који се натоварени могу слагати један на други до максималног броја од три контејнера.</p>
			<p class="Basic-Paragraph">Сваки велики контејнер има следеће ознаке, са важећом CSC натписном плочицом, и то:</p>
			<p class="Basic-Paragraph">1) Идентификациону ознаку, која се састоји од:</p>
			<p class="Basic-Paragraph">(1) кодa власника (3 слова),</p>
			<p class="Basic-Paragraph">(2) словне ознаке типа контејнера: </p>
			<p class="Basic-Paragraph">– О за контејнере опште намене,</p>
			<p class="Basic-Paragraph">– V за затворене контејнере са механичком вентилацијом,</p>
			<p class="Basic-Paragraph">– B за контејнере намењене за чврсту расуту робу и који нису под притиском,</p>
			<p class="Basic-Paragraph">– G за контејнере под притиском, за чврсту расуту робу,</p>
			<p class="Basic-Paragraph">– S за специјално конструисане контејнере за одређену врсту робе,</p>
			<p class="Basic-Paragraph">– R за контејнере са контролисаном температуром,</p>
			<p class="Basic-Paragraph">– H за контејнере који се хладе и/или греју помоћу демонтажне опреме,</p>
			<p class="Basic-Paragraph">– U за контејнере са стално отвореним кровом,</p>
			<p class="Basic-Paragraph">– P за равне (плато) контејнере без надградње,</p>
			<p class="Basic-Paragraph">– T за контејнере цистерне,</p>
			<p class="Basic-Paragraph">– А за контејнере прилагођене за ваздушни и копнени транспорт, </p>
			<p class="Basic-Paragraph">(3) серијског броја (6 цифара),</p>
			<p class="Basic-Paragraph">(4) контролног броја (једна цифра у правоугаонику) и</p>
			<p class="Basic-Paragraph">(5) ознаке карактеристика контејнера (2 алфанумеричка карактера који се односе на димензије и 2 алфанумеричка карактера који се односе на тип контејнера);</p>
			<p class="Basic-Paragraph">2) Највећу бруто масу контејнера у килограмима и фунтама;</p>
			<p class="Basic-Paragraph">3) Сопствену масу контејнера у килограмима и фунтама;</p>
			<p class="Basic-Paragraph">4) Ознаке</p>
			<div>
				<div id="_idContainer005">
					<img src="http://www.pravno-informacioni-sistem.rs/SlGlasnikPortal/slike/pravilnik-kombinovani-transport.png&amp;doctype=reg&amp;abc=cba&amp;eli=true&amp;eliActId=426675&amp;regactid=426675" alt="">
				</div>
			</div>
			<p class="Basic-Paragraph">Превоз контејнера на железничким теретним колима, димензије, маса, конструкција, чврстоћа, означавање и поступак одобрења примене великих контејнера прописана је стандардима SRPS ISO 668, SRPS ISO 1161, SRPS ISO 1496-1, SRPS ISO 1496-2, SRPS ISO 1496-3, SRPS ISO 1496-44, SRPS ISO 1496-5, SRPS ISO/ТR 15070, SRPS Z.M8.008, UIC Објава 592, UIC Објава 592-2 и UIC Објава 593 датим у Прилогу 1.</p>
			<p class="bold">Транспортни сандуци за превоз на железничким теретним колима</p>
			<p class="clan">Члан 9.</p>
			<p class="Basic-Paragraph">Транспортни сандуци су товарне јединице комбинованог транспорта, који су конструисани тако да се механизује рад на претовару транспортне јединице са друмског на железничко возило и обрнуто применом технологије хоризонталног претовара товарне јединице (са теретом) без потребе да се користи дизалица или виљушкар. У основи, конструисани су за превоз на друмским возилима и треба да испуњавају законом прописане техничке услове да би се могли превозити железницом. </p>
			<p class="Basic-Paragraph">Транспортни сандуци са хоризонталним утоваром и истоваром на и са железничких теретних кола могу бити транспортовани железницом само на специјалним теретним колима која имају специјалну претоварну конструкцију причвршћену на рам железничких кола. Постоје три система транспортних сандука:</p>
			<p class="Basic-Paragraph">1) систем ACTS;</p>
			<p class="Basic-Paragraph">2) систем SNCF и</p>
			<p class="Basic-Paragraph">3) систем RSS.</p>
			<p class="Basic-Paragraph">Транспортни сандук постављен на железничка теретна кола опремљен је уређајима за осигурање и закључавање. </p>
			<p class="Basic-Paragraph">Транспортни сандук може бити конструисан и за примену дизалице приликом претовара и у том случају треба да буде снабдевен додацима за вертикални претовар (науглицама, жљебовима и др.), односно треба применити и услове које се односе на ту врсту претовара. </p>
			<p class="Basic-Paragraph">Транспортни сандуци могу бити превожени у оба смера путовања под „ssˮ режимом превоза (возовима максималне брзине до 120 km/h), а њихова конструкција треба да издржи силе ветра тј. негативан и позитиван притисак који се јавља када возови пролазе један поред другог и приликом проласка воза кроз тунел. </p>
			<p class="Basic-Paragraph">Када су транспортни сандуци опремљени покретним или савитљивим деловима (нпр. кров, врата, бочни зидови) требају бити опремљени причвршћивачима који обезбеђују да они остану затворени при свим околностима, поготово током превоза железницом. </p>
			<p class="Basic-Paragraph">Транспортни сандуци у међународном теретном саобраћају превозе се са царинском пломбом, у складу са царинским прописима који су на снази.</p>
			<p class="Basic-Paragraph">Сваки транспортни сандук је снабдевен опремом за хоризонтални претовар најмање једног система наведеног у ставу 2. овог члана, а по могућности и са више њих. </p>
			<p class="Basic-Paragraph">Посебни услови за транспортне сандуке система ACTS, SNCF и RSS у комбинованом транспорту прописани су стандардoм UIC Објавом 591 датом у Прилогу 1.</p>
			<p class="bold">Изменљиви судови за превоз на железничким теретним колима</p>
			<p class="clan">Члан 10.</p>
			<p class="Basic-Paragraph">Изменљиви судови конструисани су према врсти робе или опреме која се у њима транспортује и имају потребне конструктивне елементе за комбиновани транспорт. У основи су конструисани за превоз на друмским возилима и треба да испуњавају прописане техничке услове да би се могли превозити железницом. </p>
			<p class="Basic-Paragraph">Изменљиви судови су стандардизовани у погледу димензија, чврстоће, осигурања на железничким колима и на друмском возилу и опремљени су за вертикални претовар горњим науглицама или у доњем делу са жљебовима за захватна кљешта, као и осигурачима за причвршћивање на железничким колима.</p>
			<p class="Basic-Paragraph">Изменљиви судови треба да одговарају једној од следећих група:</p>
			<p class="Basic-Paragraph">А – симетричне димензије, означене двоцифреним бројем или</p>
			<p class="Basic-Paragraph">Б – асиметричне димензије, означене двоцифреним бројем.</p>
			<p class="Basic-Paragraph">Изменљиви судови треба да имају четири осигурача у доњем делу њиховог постоља.</p>
			<p class="Basic-Paragraph">Број групе се одређује на основу осигурача предвиђених за железнички транспорт.</p>
			<p class="Basic-Paragraph">Током транспорта на железничким теретним колима са фиксним џеповима, изменљиви судови треба да належу на потпорне плоче опремљене клиновима причвршћене сопственим елементима за обезбеђивање.</p>
			<p class="Basic-Paragraph">Изменљиви судови без горњих науглица опремају се жљебовима за захватна клешта. </p>
			<p class="Basic-Paragraph">Када изменљиви суд има потпорне ножице, оне с конструктивне тачке имају део који их закључава. Ти делови се проверавају споља и конструисани су тако да ножице, када су увучене и савијене, не могу случајно да се спусте.</p>
			<p class="Basic-Paragraph">Изменљиви судови који се користите за транспорт са контролисаном температуром слажу се у складу са АТP условима.</p>
			<p class="Basic-Paragraph">Посебни услови за измењиве судове у комбинованом транспорту прописани су стандардима SRPS EN 283, SRPS EN 284, SRPS EN 452, SRPS EN 1432 датим у Прилогу 1.</p>
			<p class="bold">Полуприколице за превоз на железничким теретним колима</p>
			<p class="clan">Члан 11.</p>
			<p class="Basic-Paragraph">Полуприколице су друмска прикључна возила без моторног погона за превоз робе, која су самосталне јединице у комбинованом транспорту, разврстане у следеће групе:</p>
			<p class="Basic-Paragraph">1) полуприколице групе P;</p>
			<p class="Basic-Paragraph">2) полуприколице групе N и </p>
			<p class="Basic-Paragraph">3) полуприколице за превоз на железничким обртним постољима „RoadRailerˮ.</p>
			<p class="Basic-Paragraph">Посебни услови за полуприколице P и N кода, као и система „RoadRailerˮ, које се користе у комбинованом транспорту и на железници прописани су стандардима UIC Објавом 596-5, UIC Објавом 596-6 и UIC Објавом 597 датим у Прилогу 1.</p>
			<p class="bold">Општи технички захтеви за полуприколице са кодном ознаком Р</p>
			<p class="clan">Члан 12.</p>
			<p class="Basic-Paragraph">Полуприколице са кодном ознаком Р вертикално се претоварају механизацијом капацитета 40 t и могу се превозити на железничким теретним колима са џепом. Опремљена су седлом на који се ослања део полуприколице који је причвршћен за камион тегљач.</p>
			<p class="Basic-Paragraph">За претовар полуприколица користи се дизалична опрема са кљештима за захватање испод шасије приколице. Полуприколице су, у свом доњем делу, опремљене жљебовима за захватање претоварне механизације.</p>
			<p class="Basic-Paragraph">Осовински склоп полуприколице је конструисан тако да омогућава вертикални претовар полуприколице.</p>
			<p class="Basic-Paragraph">Полуприколице чија ширина прелази 2500 mm, а мања је или једнака 2600 mm опремљене су ваздушним огибљењем. Полуприколице са ваздушним огибљењем имају већу висину па се при претовару и транспорту железницом ваздух испушта из огибљења.</p>
			<p class="Basic-Paragraph">Дозвољени габарит полуприколице која се превози колима са џепом типа 1а и 1b прописан је стандардима Прилога 1.</p>
			<p class="Basic-Paragraph">Полуприколице које испуњавају техничке услове за превоз брзином до 120 km/h испуњавају захтеве стандарда SRPS EN 12642 ознака L.</p>
			<p class="Basic-Paragraph">Полуприколице које испуњавају техничке услове за превоз брзином од 120 km/h до 140 km/h испуњавају захтеве стандарда SRPS EN 12642 ознака XL.</p>
			<p class="bold">Технички захтеви за полуприколице са кодном ознаком N („Novatrans”)</p>
			<p class="clan">Члан 13.</p>
			<p class="Basic-Paragraph">Полуприколице са кодном ознаком N вертикално претоварају се механизацијом капацитета 40 t и могу се превозити на железничким колима са џепом. </p>
			<p class="Basic-Paragraph">Полуприколице са кодном ознаком N, поред техничких захтева прописаних за полуприколице са ознаком Р, испуњавају следеће додатне техничке захтеве:</p>
			<p class="Basic-Paragraph">1) полуприколице треба да буду снабдевене на предњем делу са два подупирача;</p>
			<p class="Basic-Paragraph">2) поседују ваздушно огибљење које се пре утовара на железничка кола испразни;</p>
			<p class="Basic-Paragraph">3) поседују додатну ознаку која се поставља на чело полуприколице и</p>
			<p class="Basic-Paragraph">4) на кодној таблици имају ознаку N за железничка теретна кола.</p>
			<p class="bold">Полуприколице за превоз на железничким обртним постољима „RoadRailerˮ</p>
			<p class="clan">Члан 14.</p>
			<p class="Basic-Paragraph">Полуприколице за превоз на железничким обртним постољима система „RoadRailerˮ су посебан систем комбинованог транспорта који се састоји од:</p>
			<p class="Basic-Paragraph">1) друмске полуприколице посебне конструкције која има шасију која задовољава захтеве безбедности друмског и железничког саобраћаја и </p>
			<p class="Basic-Paragraph">2) железничких обртних постоља која су одвојена од друмске полуприколице, али се у утоварној станици комбинованог транспорта обједињују са полуприколицама и увршћују у железнички воз који саобраћа по железничким пругама до истоварне станице.</p>
			<p class="Basic-Paragraph">Систем „RoadRailerˮ конструктивно и функционално обједињује појединачне предности друмског и железничког транспорта. </p>
			<p class="Basic-Paragraph">Систем врши примену друмских полуприколица које су конструктивно оспособљене за повезивање са железничким обртним постољима у „утоварној станициˮ, тако да са истима чине железничко возно средство које се може уврстити у железничке возове и превозити по железничким пругама до места раздвајања полуприколице од железничког обртног постоља у „истоварној станициˮ. Од истоварне станице врши се наставак транспорта употребом друмског тегљача и превоза сопственим точковима полуприколице по путевима до места истовара робе.</p>
			<p class="Basic-Paragraph">Конструкција полуприколице и железничког обртног постоља прописана је стандардом UIC Објавом 597 датом у Прилогу 1.</p>
			<p class="clan">III. НАЧИН ОЗНАЧАВАЊА И БЛИЖИ УСЛОВИ КОЈЕ МОРАЈУ ДА ИСПУНЕ ЖЕЛЕЗНИЧКА ВОЗНА СРЕДСТВА У ОБАВЉАЊУ КОМБИНОВАНОГ ТРАНСПОРТА </p>
			<p class="bold">Кодно означавање железничких возних средстава за комбиновани транспорт</p>
			<p class="clan">Члан 15.</p>
			<p class="Basic-Paragraph">Кодно означавање железничких возних средстава за комбиновани транспорт обухвата дефинисање типова железничких теретних кола и железничких обртних постоља и доделу одређене кодне ознаке за обављање комбинованог транспорта. </p>
			<p class="Basic-Paragraph">Кодне ознаке за железничка возна средства према товарним јединицама комбинованог транспорта су:</p>
			<p class="Basic-Paragraph">1) железничка теретна кола намењена за превоз великих контејнера:</p>
			<p class="Basic-Paragraph">(1) кола специјализована за превоз контејнера имају код C, (серије L, S),</p>
			<p class="Basic-Paragraph">(2) плато теретна кола са трновима (наседним шиљцима) (серије К, R),</p>
			<p class="Basic-Paragraph">(3) плато теретна кола са дрвеним подом (серије К, L, R, S);</p>
			<p class="Basic-Paragraph">2) железничка теретна кола намењена за превоз осталих товарних јединица:</p>
			<p class="Basic-Paragraph">(1) ознака P, за превоз полуприколица на железничким колима (код P),</p>
			<p class="Basic-Paragraph">(2) ознаке N, за превоз специјалних полуприколица на жел. колима (код N),</p>
			<p class="Basic-Paragraph">(3) ознаке B, за превоз транспортних сандука на железничким колима,</p>
			<p class="Basic-Paragraph">(4) ознаке C, за превоз изменљивих судова на железничким колима,</p>
			<p class="Basic-Paragraph">(5) ознаке К, R, Т, за превоз полуприколица на жел. обртним постољима.</p>
			<p class="Basic-Paragraph">Кодна ознака железничких возних средстава показује која товарна јединица комбинованог транспорта може да се превози на тим колима.</p>
			<p class="Basic-Paragraph">Кодиране товарне јединице комбинованог транспорта могу се превозити само железничким возним средствима за комбиновани транспорт која су означена одговарајућом кодном ознаком или комбинацијом кодних ознака. </p>
			<p class="Basic-Paragraph">Означавање и натписи на железничким возним средставима у комбинованом транспорту железницом прописани су стандардом UIC Објавом 596-6 датим у Прилогу 1.</p>
			<p class="bold">Основне техничке карактеристике железничких теретних кола за комбиновани транспорт</p>
			<p class="clan">Члан 16.</p>
			<p class="Basic-Paragraph">Основне техничке карактеристике кола за комбиновани транспорт прописане су стандардом UIC Објавом 571-4 датом у Прилогу 1.</p>
			<p class="Basic-Paragraph">Теретна кола за комбиновани транспорт морају да испуњавају и друге техничке услове у погледу кочионих уређаја, влачно-одбојне опреме, допуштене брзине, других ознака и сл. предвиђене међународним прописима и техничким спецификацијама интеропрабилности. </p>
			<p class="bold">Натписи на железничким теретним колима за комбиновани транспорт која немају кодну ознаку</p>
			<p class="clan">Члан 17.</p>
			<p class="Basic-Paragraph">Кола за превоз изменљивих судова, транспортних сандука или полуприколица чије карактеристике не испуњавају услове UIC Објаве 571-4, односно која немају кодну ознаку прописану UIC Објавом 596-6 на колима могу да се користе само на основу билатералних или мултилатералних споразума између железничких превозника. </p>
			<p class="Basic-Paragraph">Ознаке из става 1. овог члана садрже податке о томе на којим железничким мрежама се могу користити кола из става 1. овог члана, са којим товарним јединицама комбинованог транспорта и за колико најмање јединица њихов број профила комбинованог транспорта мора бити мањи (–) или за колико највише јединица може бити већи (+) од одговарајућег броја профила додељеног укупној релацији превоза.</p>
			<p class="Basic-Paragraph">Кола исте серије и техничких карактеристика као кола која су предмет споразума, а која не носе ознаке из става 1. овог члана не могу се користити.</p>
			<p class="Basic-Paragraph">Кола за превоз изменљивих судова, транспортних сандука или полуприколица код којих је висина основног нивоа мања од датих у UIC Објави 571-4, могу да се користе без билатералних, односно мултилатералних споразума између железничких превозника ако носе ознаке прописане SRPS EN 15877-1, из разлога што железнички превозник, сопственик или железнички превозник који је уврстио ова кола, гарантује повољније карактеристике постављањем ових натписа. </p>
			<p class="Basic-Paragraph">Ознаке из става 4. овог члана показују које товарне јединице комбинованог транспорта могу да се превозе на тим колима и за колико највише јединица њихов број профила може бити већи од одговарајућег броја профила додељеног укупној релацији превоза.</p>
			<p class="bold">Железничка теретна кола специјализована за превоз великих контејнера, и изменљивих судова</p>
			<p class="clan">Члан 18. </p>
			<p class="Basic-Paragraph">За обављање превоза великих контејнера и изменљивих судова користе се следећи типови железничких специјализована теретних кола sa кодом C: </p>
			<p class="Basic-Paragraph">1) Тип 1 – са обртним постољем (Sgmmss, Sgkkmmss и Sgjkkmmss);</p>
			<p class="Basic-Paragraph">2) Тип 2 – са обртним постољем, дужине 60’ (Sgss i Sgjss), која се раде као:</p>
			<p class="Basic-Paragraph">(1) Тип 2а – са обртним постољима (Sgnss) и</p>
			<p class="Basic-Paragraph">(2) Тип 2b – са обртним постољима, дужине веће од 60’ (Sggnss);</p>
			<p class="Basic-Paragraph">3) Тип 3 – зглобна са обртним постољима, дужине 80’ (Sggrss):</p>
			<p class="Basic-Paragraph">(1) Тип 3а – зглобна кола са обртним постољима, дужине веће од 80’ (Sggmrss);</p>
			<p class="Basic-Paragraph">4) Тип 4 – двоосовинска кола, дужине 40’ (Lgss);</p>
			<p class="Basic-Paragraph">5) Тип 5 – кола са обртним постољем (Sgmss) и</p>
			<p class="Basic-Paragraph">6) Тип 6 – лака кола са обратним постољима.</p>
			<p class="Basic-Paragraph">Осим специјализованих теретних кола из става 1. овог члана за превоз контејнера користе се и теретна кола следећих серија:</p>
			<p class="Basic-Paragraph">1) плато кола са трновима (наседним шиљцима) серије К и R,</p>
			<p class="Basic-Paragraph">2) плато кола са дрвеним подом серије К, L, R и S.</p>
			<p class="Basic-Paragraph">Карактеристике железничких возних средства за комбиновани транспорт ближе су прописане стандардом UIC Објавом 574-4 датом у Прилогу 1.</p>
			<p class="bold">Железничка теретна кола специјализована за превоз транспортних сандука</p>
			<p class="clan">Члан 19.</p>
			<p class="Basic-Paragraph">За превоз транспортних сандука који се хоризонтално претоварају са камиона користе се железничка теретна кола (Sccns или Sccnss) опремљена обртним рамовима.</p>
			<p class="Basic-Paragraph">Железничка кола за превоз транспортних сандука товаре се само транспортним сандуцима који имају одговарајућу шифру компатибилности.</p>
			<p class="Basic-Paragraph">Обртни рам се мора окретати на обе стране.</p>
			<p class="Basic-Paragraph">Обртни рамови су чврсто заварени или на други начин сигурно причвршћени на конструкцију железничких теретних кола.</p>
			<p class="bold">Железничка теретна кола специјализована за превоз полуприколица </p>
			<p class="clan">Члан 20.</p>
			<p class="Basic-Paragraph">За обављање превоза полуприколица, као и комплетних друмских возила, користе се следећи типови железничких теретних кола:</p>
			<p class="Basic-Paragraph">1) Тип 1 – Кола са фиксним џеповима („Recess”) за превоз полуприколица и изменљивих судова, која постоје у две варијанте: </p>
			<p class="Basic-Paragraph">(1) Тип 1а – кола са фиксним џеповима за превоз полуприколица и изменљивих судова, са максималним осовинским оптерећењем од 16 t (Sdgkkmss) и </p>
			<p class="Basic-Paragraph">(2) Тип 1b – кола са фиксним џеповима за превоз полуприколица и изменљивих судова, са максималним осовинским оптерећењем од 22,5 t (Sdgmss).</p>
			<p class="Basic-Paragraph">Колима типа 1а и 1b могу се превозити и контејнери. </p>
			<p class="Basic-Paragraph">2) Тип 4 – Кола са спуштеном платформом целом дужином (Rolling road – RR или Rollende Landstrasse – RoLa) за превоз комплетних друмских возила, која постоје у две варијанте:</p>
			<p class="Basic-Paragraph">(1) зглобна кола углавном намењена за транзит кроз Алпе – RR<span class="subscript">alpine</span> (Saadkms) и</p>
			<p class="Basic-Paragraph">(2) зглобна кола за превоз на пругама у равничарским пределима са великим слободним профилом – RR<span class="subscript">flachland</span> (Saadkms).</p>
			<p class="Basic-Paragraph">Железничка теретна кола типа 1<span class="bold">,</span> укључујући оба подтипа, имају два двоосовинска обртна постоља и могу се товарити само вертикалним претоваром.</p>
			<p class="Basic-Paragraph">Железничка теретна кола за превоз полуприколица и комплетних друмских возила не опремају се амортизерима удара и могу се користити само у блок возовима.</p>
			<p class="clan">IV. НАЧИН ОЗНАЧАВАЊА И БЛИЖИ УСЛОВИ КОЈЕ ИСПУЊАВА ЖЕЛЕЗНИЧКА ИНФРАСТРУКТУРА У ОБАВЉАЊУ КОМБИНОВАНОГ ТРАНСПОРТА </p>
			<p class="bold">Профил за комбиновани транспорт железницом</p>
			<p class="clan">Члан 21.</p>
			<p class="Basic-Paragraph">Профил за комбиновани транспорт железницом је ограничени простор у попречном пресеку железничких теретних кола и товара (контејнера, транспортног сандука, измењивог суда, полуприколице) под правим углом на средину колосека, одређеног облика и димензија, који товарна јединица комбинованог транспорта, утоварена на одговарајућа железничка теретна кола, не може прекорачити.</p>
			<p class="Basic-Paragraph">Профил за комбиновани транспорт железницом састоји се од:</p>
			<p class="Basic-Paragraph">1) доњег дела који је дефинисан доњом контуром специфичном за сваку врсту железничких кола и техничким условима товарних јединица комбинованог транспорта и</p>
			<p class="Basic-Paragraph">2) горњег дела који је ближе прописан стандардом UIC Објавом 596-6.</p>
			<p class="Basic-Paragraph">Основни ниво је хоризонтални ниво који је карактеристичан за сваку конструкцију железничких теретних кола. </p>
			<p class="bold">Врсте профила за комбиновани транспорт</p>
			<p class="clan">Члан 22.</p>
			<p class="Basic-Paragraph">Врсте профила за комбиновани транспорт железницом су стандардни и специјални и означавају се на следећи начин:</p>
			<p class="Basic-Paragraph">1) стандардни – бројем профила кога чине:</p>
			<p class="Basic-Paragraph">(1) две цифре за контејнере класе 1 и 2, полуприколице (P и N) максималне ширине до 2500 mm и за изменљиве судове и транспортне сандуке максималне ширине до 2550 mm,</p>
			<p class="Basic-Paragraph">(2) три цифре за контејнере класе 3, полуприколице (P и N) ширине између 2500 mm и 2600 mm и за изменљиве судове и транспортне сандуке ширине између 2550 mm и 2600 mm;</p>
			<p class="Basic-Paragraph">2) специјални – ознаком S и бројем профила који чине:</p>
			<p class="Basic-Paragraph">(1) две цифре за контејнере класе 1 и 2, полуприколице (P и N) максималне ширине до 2500 mm и за изменљиве судове и транспортне сандуке максималне ширине до 2550 mm,</p>
			<p class="Basic-Paragraph">(2) три цифре за контејнере класе 3, полуприколице (P и N) ширине између 2500 mm и 2600 mm и за изменљиве судове и транспортне сандуке ширине између 2550 mm и 2600 mm.</p>
			<p class="Basic-Paragraph">Узимајући у обзир угаоне висине крова товарне јединице комбинованог транспорта, приказане у стандарду UIC Објави 596-6, изнад основног нивоа добија се сто профила који су по степенима висине по 10 mm, нумерисани од 00 до 99, односно од 330 до 429. </p>
			<p class="Basic-Paragraph">Узимајући у обзир угаоне висине крова товарне јединице комбинованог транспорта, приказане у стандарду UIC Објави 596-6, преко основног нивоа добија се 100 специјалних профила који су по степенима висине по 10 mm, нумерисани од S00 до S99, односно од S330 до S429. </p>
			<p class="bold">Утврђивање профила за комбиновани транспорт за товарне јединице комбинованог транспорта</p>
			<p class="clan">Члан 23.</p>
			<p class="Basic-Paragraph">Профил за комбиновани транспорт утврђује се за одређену товарну јединицу комбинованог транспорта и употребљена железничка теретна кола на основу њеног цртежа, при чему се посматра товарна јединица комбинованог транспорта утоварена на одговарајућа железничка кола или железничка обртна постоља. За горњи део товарне јединице утврђује се број профила комбинованог транспорта који, узимајући у обзир њен уздужни нагиб условљен конструкцијом, обухвата (додирује) ову товарну јединицу. Број профила утврђује се као број профила товарне јединице комбинованог транспорта на железници.</p>
			<p class="Basic-Paragraph">Транспортни положај товарне јединице при утврђивању броја профила за комбиновани транспорт железницом претпоставља димензије техничког стања нових железничких кола. </p>
			<p class="Basic-Paragraph">Утврђен број профила за комбиновани транспорт товарној јединици комбинованог транспорта железницом је независтан од угиба кола под теретом и хабања кола услед трчања и не утиче на промену меродавне висине тако кодификоване товарне јединице комбинованог транспорта.</p>
			<p class="Basic-Paragraph">Број профила утврђен за товарну јединицу према врсти (серији са подсеријом) железничких кола додаје се кодној ознаци за кола (P и N за полуприколице, C за контејнере и изменљиве судове, B за транспортне сандуке и К, R, Т за системе друмских полуприколица на железничким обртним постољима).</p>
			<p class="Basic-Paragraph">Друмска полуприколица на железничким колима са џепом типа 1а поставља се у положај који је најбезбеднији за транспорт. У том положају полуприколица (празна или товарена), са испуштеним ваздухом из уређаја за ваздушно огибљење, мора се уклопити у доњу контуру железничких кола.</p>
			<p class="Basic-Paragraph">Утврђивање броја профила за полуприколице са осовинама са ваздушним огибљењем врши се само за товарни положај „уређај са ваздушним огибљењем са испуштеним ваздухом” и то за празне и потпуно натоварене полуприколице, узимајући у обзир и меру спљоштености гума натоварене полуприколице. </p>
			<p class="Basic-Paragraph">Као товарна површина за изменљиве судове сматра се површина у висини од 845 mm, а за транспортне сандуке површина у висини од 1070 mm, изнад основног нивоа кола са џепом типа 1 а.</p>
			<p class="Basic-Paragraph">За утврђивање броја профила изменљивог суда товареног на кола типа 1а увек је меродаван профил за комбиновани транспорт, који га обухвата, односно додирује као што је представљено у UIC Објави 596-6. Исти принцип примењује се и на транспортни сандук товарен на кола специјализована за превоз транспортних сандука. </p>
			<p class="Basic-Paragraph">Железнички превозник дефинише број профила товарне јединице комбинованог транспорта железницомна основу цртежа конструкције товарне јединице и конкретним утоваром товарне јединице која треба да се кодификује или прототипа на железничким колима којима се обавља превоз.</p>
			<p class="Basic-Paragraph">Кодификација се може применити ако су испуњени следећи услови:</p>
			<p class="Basic-Paragraph">1) полуприколица не може имати попречни нагиб ни прекорачење попречног профила који је приказан на цртежима поднетим приликом подношења захтева за кодификацију;</p>
			<p class="Basic-Paragraph">2) поштовање прописаног положаја за утовар у правцу по дужини, који је за полуприколице на железничким колима са џепом, означен стрелицама изнад осовина;</p>
			<p class="Basic-Paragraph">3) поштовање прописаног товарног положаја са уређајем за ваздушно огибљење са испуштеним ваздухом код полуприколица са ваздушним огибљењем на железничким колима са џепом;</p>
			<p class="Basic-Paragraph">4) употреба подупирача на носећој површини или плоче са UIC клиновима у зависности од примењеног кода полуприколица;</p>
			<p class="Basic-Paragraph">5) поштовање критеријума за утовар за транспортне сандуке хоризонталног претовара и</p>
			<p class="Basic-Paragraph">6) придржавање прописаног товарног положаја код система „полуприколице на железничким обртним постољима”, односно у горњем положају забрављене осовине друмских полуприколица товарених на систем железничких обртних постоља.</p>
			<p class="bold">Кодно означавање железничких пруга за комбиновани транспорт</p>
			<p class="clan">Члан 24.</p>
			<p class="Basic-Paragraph">Железничке пруге на којима се обавља комбиновани транспорт кодификују се. </p>
			<p class="Basic-Paragraph">При кодном означавању пруга за комбиновани транспорт утврђује се највећи профил комбинованог транспорта који је дозвољен на тој прузи и који обезбеђује редован превоз товарних јединица комбинованог транспорта ако је број профила за комбиновани транспорт односне пошиљке комбинованог транспорта једнак или мањи од дозвољеног за односну пругу. </p>
			<p class="Basic-Paragraph">Кодни број железничке пруге састоји се од кодне ознаке за пругу и броја профила за комбиновани транспорт.</p>
			<p class="Basic-Paragraph">Кодна ознака за железничку пругу је индентична са кодном ознаком за железничка кола, односно ознаком товарне јединице комбинованог транспорта.</p>
			<p class="Basic-Paragraph">Обзиром на конструкцију железничких кола и профиле за комбиновани транспорт, свакој железничкој прузи на којој се обавља комбиновани транспорт додељује се заједнички кодни број, који је обележен словима кода P/C (нпр.: Р/С 70; Р/С 400 и P/C S 22). </p>
			<p class="Basic-Paragraph">Кодни број пруге додељује се за стандардни профил и, уколико је потребно, за специјални профил.</p>
			<p class="Basic-Paragraph">Дозвољено је и одвојено кодно означавање пруга према кодним ознакама P, односно C, посебно ако се кодни број пруге P ограничава због померања точкова полуприколица, што се не може применити за кодне бројеве изменљивих сандука C.</p>
			<p class="Basic-Paragraph">Конструкционе карактеристике железничких теретних кола тако су дефинисане да се могу сврстати у профил пруге P или у профил пруге C, што значи:</p>
			<p class="Basic-Paragraph">1) ако је пруга заједнички кодно означена са P/C ово означавање важи за:</p>
			<p class="Basic-Paragraph">(1) полуприколице са ознаком Р,</p>
			<p class="Basic-Paragraph">(2) полуприколице са ознаком N,</p>
			<p class="Basic-Paragraph">(3) контејнере и изменљиве судове са ознаком C,</p>
			<p class="Basic-Paragraph">(4) транспортне сандуке који се хоризонтално претоварују са ознаком B и</p>
			<p class="Basic-Paragraph">(5) системе полуприколица на железничким обртним постољима К, R, Т</p>
			<p class="Basic-Paragraph">(нпр.: P/C 365 = Р 365 = Т 365 = К 365 = B 365 = N 365);</p>
			<p class="Basic-Paragraph">2) ако се пруге одвојено кодно означавају са P и C: </p>
			<p class="Basic-Paragraph">(1) кодно означавање пруга са P примењује се на полуприколице са ознаком P или N и за примену железничка обртна постоља за полуприколице са ознакама R или Т и</p>
			<p class="Basic-Paragraph">(2) кодно означавање пруга са C примењује се на контејнере и изменљиве судове са ознаком C, за транспортне сандуке са хоризонталним претоваром са ознаком B и железничка oбртна постоља за полуприколице са ознаком К</p>
			<p class="Basic-Paragraph">(нпр.: P 341 = N 341 = R 341 = Т 341 и C 70 = К 70 = B 70).</p>
			<p class="Basic-Paragraph">Критеријуми и резултати израчунавања за железничка теретна кола са џепом типа 1а и 1b аутоматски укључују могућност превоза изменљивих судова уколико кодни број пруге P дозвољава њихов превоз на колима са џепом.</p>
			<p class="Basic-Paragraph">Све јавне железничке пруге на мрежи кодно се означавају, на основу чега им се додељују кодни бројеви за релације, објављени у Изјави о мрежи, чију проверу врши управљач железничке структуре најмање једанпут годишње.</p>
			<p class="Basic-Paragraph">При додели кодног броја за одређену релацију железничке пруге, узима се као меродавни најмањи кодни број пруге у оквиру те железничке пруге.</p>
			<p class="clan">V. ЗАВРШНА OДРЕДБА</p>
			<p class="bold">Ступање на снагу</p>
			<p class="clan">Члан 25.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00129/2018-04</p>
			<p class="potpis">У Београду, 17. септембра 2018. године </p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић,</span> с.р.</p>
			<p class="Basic-Paragraph">Прилог 1</p>
			<p class="Basic-Paragraph">Преглед стандарда SRPS и UIC о товарним јединицама, железничким возним средствима и железничкој инфраструктури у обављању комбинованог транспорта</p>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Ред.</p>
							<p class="Basic-Paragraph">бр.</p>
						</td>
						<td class="No-Table-Style">
							<p class="Basic-Paragraph">Ознака стандарда</p>
						</td>
						<td class="No-Table-Style">
							<p class="Basic-Paragraph">Назив стандарда</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">1.</p>
						</td>
						<td class="No-Table-Style">
							<p class="Basic-Paragraph">SRPS ISO 6346</p>
						</td>
						<td class="No-Table-Style">
							<p class="Basic-Paragraph">Теретни контејнери – Кодирање, идентификација и обележавање</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">2.</p>
						</td>
						<td class="No-Table-Style">
							<p class="Basic-Paragraph">SRPS ISO 10374</p>
						</td>
						<td class="No-Table-Style">
							<p class="Basic-Paragraph">Теретни контејнери – аутоматска идентификација</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">3.</p>
						</td>
						<td class="No-Table-Style">
							<p class="Basic-Paragraph">SRPS EN 13044-1</p>
						</td>
						<td class="No-Table-Style">
							<p class="Basic-Paragraph">Интермодалне јединице терета – Означавање – Део 1: Идентификационе ознаке</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">4.</p>
						</td>
						<td class="No-Table-Style">
							<p class="Basic-Paragraph">SRPS EN 13044-2</p>
						</td>
						<td class="No-Table-Style">
							<p class="Basic-Paragraph">Интермодалне јединице терета – Означавање – Део 2: Ознаке на измењивим надградњама које се односе на операције на железници </p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">5.</p>
						</td>
						<td class="No-Table-Style">
							<p class="Basic-Paragraph">SRPS EN 13044-3</p>
						</td>
						<td class="No-Table-Style">
							<p class="Basic-Paragraph">Интермодалне јединице терета – Означавање – Део 3: Ознаке на полуприколицама које се односе на операције на железници </p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">6.</p>
						</td>
						<td class="No-Table-Style">
							<p class="Basic-Paragraph">SRPS EN 15877-1</p>
						</td>
						<td class="No-Table-Style">
							<p class="Basic-Paragraph">Применe на железници– Натписи и ознаке на железничким возилима – Део 1: Теретна кола</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">7.</p>
						</td>
						<td class="No-Table-Style">
							<p class="Basic-Paragraph">SRPS Z.M2.310</p>
						</td>
						<td class="No-Table-Style">
							<p class="Basic-Paragraph">Контејнери – Пуњење универзалних контејнера серије 1 – Правила пуњења разним теретима</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">8.</p>
						</td>
						<td class="No-Table-Style">
							<p class="Basic-Paragraph">SRPS Z.M8.008</p>
						</td>
						<td class="No-Table-Style">
							<p class="Basic-Paragraph">Контејнери серије 1 – Контејнери за општу употребу за све видове саобраћаја (интермодални) – Технички услови и испитивања</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">9.</p>
						</td>
						<td class="No-Table-Style">
							<p class="Basic-Paragraph">SRPS CEN/TS 13853</p>
						</td>
						<td class="No-Table-Style">
							<p class="Basic-Paragraph">Измењиве надградње (транспортни судови) за комбиновани транспорт – Измењиве надградње (транспортни судови) за слагање типа C 745-S16 – Мере, захтеви за пројектовање и испитивање</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">10.</p>
						</td>
						<td class="No-Table-Style">
							<p class="Basic-Paragraph">SRPS CEN/TS 14993</p>
						</td>
						<td class="No-Table-Style">
							<p class="Basic-Paragraph">Измењиве надградње (транспортни судови) за комбиновани транспорт – Измењиве надградње (транспортни судови) за слагање типа А 1371 – Мере, захтеви за пројектовање и испитивање</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">11.</p>
						</td>
						<td class="No-Table-Style">
							<p class="Basic-Paragraph">SRPS ISO 668</p>
						</td>
						<td class="No-Table-Style">
							<p class="Basic-Paragraph">Теретни контејнери серије 1 – Класификација мере и назначене бруто масе</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">12.</p>
						</td>
						<td class="No-Table-Style">
							<p class="Basic-Paragraph">SRPS ISO 830</p>
						</td>
						<td class="No-Table-Style">
							<p class="Basic-Paragraph">Теретни контејнери – Терминологија</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">13.</p>
						</td>
						<td class="No-Table-Style">
							<p class="Basic-Paragraph">SRPS ISO 1161</p>
						</td>
						<td class="No-Table-Style">
							<p class="Basic-Paragraph">Теретни контејнери серије 1 – Науглице – Спецификација</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">14.</p>
						</td>
						<td class="No-Table-Style">
							<p class="Basic-Paragraph">SRPS ISO 1496-1</p>
						</td>
						<td class="No-Table-Style">
							<p class="Basic-Paragraph">Теретни контејнери серије 1 – Спецификација и испитивање – Део 1: Универзални контејнери за општу намену</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">15.</p>
						</td>
						<td class="No-Table-Style">
							<p class="Basic-Paragraph">SRPS ISO 1496-2</p>
						</td>
						<td class="No-Table-Style">
							<p class="Basic-Paragraph">Теретни контејнери серије 1 – Спецификација и испитивање – </p>
							<p class="Basic-Paragraph">Део 2: Изотермички контејнери</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">16.</p>
						</td>
						<td class="No-Table-Style">
							<p class="Basic-Paragraph">SRPS ISO 1496-3</p>
						</td>
						<td class="No-Table-Style">
							<p class="Basic-Paragraph">Теретни контејнери серије 1 – Спецификација и испитивање – </p>
							<p class="Basic-Paragraph">Део 3: Контејнер-цистерне за течности, гасове и суви расути терет под притиском</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">17.</p>
						</td>
						<td class="No-Table-Style">
							<p class="Basic-Paragraph">SRPS ISO 1496-3:2002/Amd 1:2014</p>
						</td>
						<td class="No-Table-Style">
							<p class="Basic-Paragraph">Теретни контејнери серије 1 – Спецификација и испитивање – Део 3: Контејнер-цистерне за течности, гасове и суви расути терет под притиском – Измена 1: Динамичко подужно испитивање спољашњих наслона</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">18.</p>
						</td>
						<td class="No-Table-Style">
							<p class="Basic-Paragraph">SRPS ISO 1496-4</p>
						</td>
						<td class="No-Table-Style">
							<p class="Basic-Paragraph">Теретни контејнери серије 1 – Спецификација и испитивање – </p>
							<p class="Basic-Paragraph">Део 4: Контејнер за терет у сувом расутом стању на атмосферском притиску – Измене и допуне 1:1 ААА и 1 BBB контејнери</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">19.</p>
						</td>
						<td class="No-Table-Style">
							<p class="Basic-Paragraph">SRPS ISO 1496-4:1997/Cor1:2014</p>
						</td>
						<td class="No-Table-Style">
							<p class="Basic-Paragraph">Теретни контејнери серије 1 – Спецификација и испитивање – Део 4: Контејнери за терет у сувом расутом стању, без притиска – Техничка исправка 1</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">20.</p>
						</td>
						<td class="No-Table-Style">
							<p class="Basic-Paragraph">SRPS ISO 1496-5</p>
						</td>
						<td class="No-Table-Style">
							<p class="Basic-Paragraph">Теретни контејнери серије 1 – Спецификација и испитивање – </p>
							<p class="Basic-Paragraph">Део 5: Контејнер-платформе и контејнери типа платформе – Измена 1:1 ААА и 1 BBB контејнери</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">21.</p>
						</td>
						<td class="No-Table-Style">
							<p class="Basic-Paragraph">SRPS ISO 2308</p>
						</td>
						<td class="No-Table-Style">
							<p class="Basic-Paragraph">Куке за дизање контејнера носивости до 30 тона – Општи захтеви</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">22.</p>
						</td>
						<td class="No-Table-Style">
							<p class="Basic-Paragraph">SRPS EN 283</p>
						</td>
						<td class="No-Table-Style">
							<p class="Basic-Paragraph">Измењиве надградње (транспортни судови) – Испитивање</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">23.</p>
						</td>
						<td class="No-Table-Style">
							<p class="Basic-Paragraph">SRPS EN 284</p>
						</td>
						<td class="No-Table-Style">
							<p class="Basic-Paragraph">Измењиве наградње (транспортни судови) – Измењиве надградње (транспортни судови) класе C, које нису предвиђене за слагање – Мере и општи захтеви</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">24.</p>
						</td>
						<td class="No-Table-Style">
							<p class="Basic-Paragraph">SRPS EN 452</p>
						</td>
						<td class="No-Table-Style">
							<p class="Basic-Paragraph">Измењиве наградње (транспортни судови) – Измењиве надградње (транспортни судови) класе А – Мере и општи захтеви</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">25.</p>
						</td>
						<td class="No-Table-Style">
							<p class="Basic-Paragraph">SRPS EN 1432</p>
						</td>
						<td class="No-Table-Style">
							<p class="Basic-Paragraph">Измењиве надградње (транспортни судови) – Измењиве надградње – цистерне – Мере, захтеви, методе испитивања, услови рада</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">26.</p>
						</td>
						<td class="No-Table-Style">
							<p class="Basic-Paragraph">UIC 571-4</p>
						</td>
						<td class="No-Table-Style">
							<p class="Basic-Paragraph">Унифицирана теретна кола – кола за комбиновани саобраћај – карактеристике</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">27.</p>
						</td>
						<td class="No-Table-Style">
							<p class="Basic-Paragraph">UIC 572</p>
						</td>
						<td class="No-Table-Style">
							<p class="Basic-Paragraph">Стално спрегнута теретна кола (теретна кола са више елемената) и зглобна теретна кола</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">28.</p>
						</td>
						<td class="No-Table-Style">
							<p class="Basic-Paragraph">UIC 591</p>
						</td>
						<td class="No-Table-Style">
							<p class="Basic-Paragraph">Измењиви сандуци за хоризонтални претовар – технички услови за међународни саобраћај</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">29.</p>
						</td>
						<td class="No-Table-Style">
							<p class="Basic-Paragraph">UIC 592</p>
						</td>
						<td class="No-Table-Style">
							<p class="Basic-Paragraph">Интермодалне транспортне јединице (осим полуприколица) погодне за вертиклани пренос и погодне за транспорт железничким вагонима – минимални захтеви</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">30.</p>
						</td>
						<td class="No-Table-Style">
							<p class="Basic-Paragraph">UIC 592-3</p>
						</td>
						<td class="No-Table-Style">
							<p class="Basic-Paragraph">Велики контејнери – унифицирани записник о испитивањима при пријему</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">31.</p>
						</td>
						<td class="No-Table-Style">
							<p class="Basic-Paragraph">UIC 593</p>
						</td>
						<td class="No-Table-Style">
							<p class="Basic-Paragraph">Приватни контејнери, трансконтејнери и Т-контејнери</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">32.</p>
						</td>
						<td class="No-Table-Style">
							<p class="Basic-Paragraph">UIC 596-5</p>
						</td>
						<td class="No-Table-Style">
							<p class="Basic-Paragraph">Превоз друмских возила теретним колима – техничка организација (поступак 1); Превоз обичних камионских приколица које се постављају помоћу захватних клешта теретним колима специјалне израде (унифицирана кола са џепом)</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">33.</p>
						</td>
						<td class="No-Table-Style">
							<p class="Basic-Paragraph">UIC 596-6</p>
						</td>
						<td class="No-Table-Style">
							<p class="Basic-Paragraph">Превоз друмских возила теретним колима – услови за кодирање товарних јединица у комбинованом превозу и железничких пруга за комбиновани превоз</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">34.</p>
						</td>
						<td class="No-Table-Style">
							<p class="Basic-Paragraph">UIC 597</p>
						</td>
						<td class="No-Table-Style">
							<p class="Basic-Paragraph">Систем за комбиновани превоз железница–друм – полуприколице са железничким обртним постољима – карактеристике</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">35.</p>
						</td>
						<td class="No-Table-Style">
							<p class="Basic-Paragraph">UIC 599</p>
						</td>
						<td class="No-Table-Style">
							<p class="Basic-Paragraph">Одобрена опрема за истовар и утовар контејнера или возила за комбиновани превоз која су натоварена на теретна кола</p>
						</td>
					</tr>
				</tbody>
			</table>
	</div>


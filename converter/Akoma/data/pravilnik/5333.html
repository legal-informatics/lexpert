

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: left;
}
.auto-style2 {
	color: #008000;
}
</style>


	<div class="story">
			<p class="Basic-Paragraph">На основу члана 95. став 11. Закона о путевима („Службени гласник РС”, бр. 41/18 и 95/18 – др. закон), на предлог Агенције за безбедност саобраћаја,</p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о програму стручног оспособљавања и усавршавања знања, начину полагања стручног испита и испита за проверу знања и садржини и изгледу лиценце за ревизора, односно проверавача</p>
			<p class="centar">"Службени гласник РС", број 71 од 4. октобра 2019.</p>
			<p class="clan">I. УВОДНЕ ОДРЕДБЕ</p>
			<p class="clan">Члан 1.</p>
			<p class="Basic-Paragraph">Овим правилником прописују се ближи услови које мора испуњавати правно лице за спровођење програма стручног оспособљавања и усавршавања знања ревизора, односно проверавача, програм стручног оспособљавања за полагање стручног испита за ревизора, односно проверавача, програм обавезних облика стручног усавршавања за ревизора, односно проверавача, начин похађања програма стручног оспособљавања за полагање стручног испита за ревизора, односно проверавача, начин полагања стручног испита и испита провере знања за ревизора, односно проверавача, рокови за одржавање програма стручног усавршавања, изглед и садржинa лиценце за ревизора, односно проверавача.</p>
			<p class="clan">II. УСЛОВИ КОЈЕ МОРА ИСПУЊАВАТИ ПРАВНО ЛИЦЕ ЗА СПРОВОЂЕЊЕ ПРОГРАМА СТРУЧНОГ ОСПОСОБЉАВАЊА И УСАВРШАВАЊА ЗНАЊА РЕВИЗОРА, ОДНОСНО ПРОВЕРАВАЧА</p>
			<p class="clan">Члан 2. </p>
			<p class="Basic-Paragraph">Агенција за безбедност саобраћаја (у даљем тексту: Агенција) може овластити правно лице које испуњава прописане услове да спроводи програме стручног оспособљавања и усавршавања знања за полагање стручног испита и испита провере знања за ревизора, односно проверавача (у даљем тексту: правно лице), у складу са законом.</p>
			<p class="clan">Члан 3.</p>
			<p class="Basic-Paragraph">Услови за правно лице у погледу наставног кадра су:</p>
			<p class="Basic-Paragraph">1) да има у радном односу на неодређено време са најмање 50% радног времена, најмање два доктора техничких наука из научне области безбедност друмског саобраћаја, односно из научне области путеви грађевинске струке, који имају искуство на пословима израде пројеката безбедности друмског саобраћаја и објављене радове на тему унапређења безбедности путева;</p>
			<p class="Basic-Paragraph">2) да доктори наука из тачке 1) овог става имају практично искуство у спровођењу ревизије пројеката пута и провере безбедности саобраћаја на путу;</p>
			<p class="Basic-Paragraph">3) да најмање један доктор наука из тачке 1) овог става поседујe лиценцу одговорног пројектанта саобраћаја и саобраћајне сигнализације, односно одговорног пројектанта саобраћајница, издату од стране надлежног органа у Републици Србији;</p>
			<p class="Basic-Paragraph">4) да најмање један доктор наука из тачке 1) овог става поседује наставно или научно звање;</p>
			<p class="Basic-Paragraph">5) да доктори наука из тачке 1) овог става имају практично искуство предавача;</p>
			<p class="Basic-Paragraph">6) да лица из тачке 1) овог става нису правноснажно осуђивана за кривична дела која их чине недостојним за обављање послова обуке, а нарочито: тешка дела против безбедности јавног саобраћаја на путевима, преваре у осигурању, из група против живота и тела, против полне слободе, против привреде, из групе против здравља људи а у вези са опојним дрогама, против правног саобраћаја, против државних органа и против службене дужности, у последњих пет година. </p>
			<p class="Basic-Paragraph">Агенција или правно лице које спроводи програм стручног оспособљавања лица за полагање стручног испита за ревизора, односно проверавача и усавршавање лица за полагање испита провере знања за ревизора, односно проверавача, за предавача наставног плана и програма, поред доктора наука из става 1. овог члана ангажује и друге лиценциране ревизоре са практичним искуством у ревизији пројеката пута и провераваче са практичним искуством у провери безбедности саобраћаја на путу.</p>
			<p class="Basic-Paragraph">Услови за правно лице у погледу простора, опреме и наставних средстава за стручно оспособљавање кандидата су:</p>
			<p class="Basic-Paragraph">1) да простор за спровођење програма садржи опремљену просторију за обуку у власништву правног лица или узету у закуп за потребе правног лица, за оспособљавање, односно усавршавање највише 30 кандидата, која мора да има:</p>
			<p class="Basic-Paragraph">(1) радну површину од најмање 80 m<span class="superscript">2</span>, са ширином од најмање 8 m и то: радну површину по кандидату од најмање 2–2,5 m² и радну површину за предавача од најмање 20 m²;</p>
			<p class="Basic-Paragraph">(2) висину од најмање 2,5 m;</p>
			<p class="Basic-Paragraph">(3) школску таблу и друга аудиовизуелна наставна средства (бела табла за писање са одговарајућим маркерима и механизмом за окретање блокова папира, компјутер, LCD пројектор и платно или монитор одговарајуће величине) за приказивање текста и цртежа;</p>
			<p class="Basic-Paragraph">(4) ормаре за наставни прибор, опрему и документацију;</p>
			<p class="Basic-Paragraph">(5) радне столове, школске клупе са столицама или столице са појединачним постољима за писање, које одговарају мерама одраслих, а чији распоред омогућава несметан приступ кандидатима, односно предавачу;</p>
			<p class="Basic-Paragraph">(6) клима уређај и природно проветравање просторија;</p>
			<p class="Basic-Paragraph">(7) обезбеђено грејање;</p>
			<p class="Basic-Paragraph">(8) обезбеђен противпожарни апарат или други систем за гашење пожара;</p>
			<p class="Basic-Paragraph">(9) природно осветљење, а извори вештачког осветљења у учионици се постављају тако да омогућавају равномерно простирање светлости;</p>
			<p class="Basic-Paragraph">2) да простор за спровођење програма садржи просторију за административне послове у власништву или узету у закуп за потребе правног лица. Површина ове просторије мора бити најмање 15 m² која не улази у радну површину просторије за обуку, а налази се у њеној непосредној близини. Просторија за административне послове садржи огласну таблу на видном месту, са информацијама о: дозволи за рад правног лица, пословима које обавља правно лице, радном времену, ценовнику услуга које пружа правно лице, предавачима програма стручног оспособљавања, односно усавршавања;</p>
			<p class="Basic-Paragraph">3) да простор за спровођење програма садржи најмање један тоалет који има најмање по један одвојен санитарни чвор за жене и мушкарце са умиваоником или са претпросторијом у којој се налази умиваоник, хигијенски одржаван и уредан, у непосредној близини просторије за обуку, са топлом водом, средством за прање руку и убрусом;</p>
			<p class="Basic-Paragraph">4) да правно лице има одговарајућу информациону опрему која омогућава ефикасно повезивање правног лица са Агенцијом, ради достављања прописаних података у базу података Агенције, и то: </p>
			<p class="Basic-Paragraph">(1) одговарајући рачунар за приступ односно коришћење апликације Агенције;</p>
			<p class="Basic-Paragraph">(2) скенер; </p>
			<p class="Basic-Paragraph">(3) штампач;</p>
			<p class="Basic-Paragraph">(4) читач картица са одговарајућим софтвером за очитавање података из личне карте;</p>
			<p class="Basic-Paragraph">5) да правно лице има одговарајућу опрему за реализацију обуке ревизије и провере безбедности пута на терену.</p>
			<p class="clan">III. ПРОГРАМ СТРУЧНОГ ОСПОСОБЉАВАЊА ЗА ПОЛАГАЊЕ СТРУЧНОГ ИСПИТА И ПРОГРАМ ОБАВЕЗНИХ ОБЛИКА СТРУЧНОГ УСАВРШАВАЊА ЗА РЕВИЗОРА, ОДНОСНО ПРОВЕРАВАЧА </p>
			<p class="clan">Члан 4.</p>
			<p class="Basic-Paragraph">Стручно оспособљавање за полагање стручног испита за ревизора, односно проверавача и стручно усавршавање за полагање испита провере знања за ревизора, односно проверавача, спроводи се према Програму стручног оспособљавања и програму обавезних облика стручног усавршавања за полагање стручног испита и испита провере знања за ревизора, односно проверавача, датом у Прилогу 1, који је одштампан уз овај правилник и чини његов саставни део.</p>
			<p class="clan">Члан 5.</p>
			<p class="Basic-Paragraph">Програм за стручно оспособљавање проверавача садржи најмање 16 наставних јединица укупне дужине трајања најмање 30 часова (у трајању од 45 минута по часу).</p>
			<p class="Basic-Paragraph">Програм за стручно оспособљавање ревизора се може похађати након одслушаног програма оспособљавања проверавача и садржи најмање 14 наставних јединица укупне дужине трајања најмање 27 часова.</p>
			<p class="clan">Члан 6.</p>
			<p class="Basic-Paragraph">Програми стручног усавршавања за унапређење знања и вештина ревизора, односно проверавача спроводе се најмање једном у току календарске године. </p>
			<p class="Basic-Paragraph">На програмима стручног усавршавања врши се размена стручних искустава и праксе у спровођењу ревизије, односно провере. </p>
			<p class="Basic-Paragraph">Програм обавезних облика стручног усавршавања проверавача садржи најмање по једну наставну јединицу из модула 2, 3. и 4. из Прилога 1. уз овај правилник, намењених оспособљавању проверавача, укупне дужине трајања од најмање седам часова.</p>
			<p class="Basic-Paragraph">Након одслушаног програма из става 3. овог члана, проверавач припрема и брани један извештај о провери безбедности саобраћаја на путу.</p>
			<p class="Basic-Paragraph">Програм обавезних облика стручног усавршавања за ревизора садржи најмање по једну наставну јединицу из модула 2, 3, 4, 5. и 6. из Прилога 1. уз овај правилник, намењених оспособљавању ревизора и проверавача, укупне дужине трајања најмање 12 часова.</p>
			<p class="Basic-Paragraph">Након одслушаног програма из става 5. овог члана, ревизор припрема и брани један извештај о ревизији пројекта пута.</p>
			<p class="clan">IV. НАЧИН ПОХАЂАЊА ПРОГРАМА СТРУЧНОГ ОСПОСОБЉАВАЊА ЗА ПОЛАГАЊЕ СТРУЧНОГ ИСПИТА ЗА РЕВИЗОРА, ОДНОСНО ПРОВЕРАВАЧА</p>
			<p class="clan">Члан 7.</p>
			<p class="Basic-Paragraph">Лице које жели да се стручно оспособи и добије лиценцу за ревизора, односно проверавача подноси пријаву најкасније 30 дана пре почетка спровођења програма оспособљавања. </p>
			<p class="Basic-Paragraph">Уз пријаву из става 1. овог члана прибавља се:</p>
			<p class="Basic-Paragraph">1) оверена фотокопија дипломе о стеченом образовању најмање на студијама другог степена (мастер академске студије) саобраћајне струке – усмерења друмски саобраћај, односно најмање на студијама другог степена (мастер академске студије) грађевинске струке – усмерења путеви и железнице; </p>
			<p class="Basic-Paragraph">2) потврда да лице из става 1. овог члана има најмање пет година радног искуства у области безбедности друмског саобраћаја, односно пројектовања путева;</p>
			<p class="Basic-Paragraph">3) потврда из министарства надлежног за унутрашње послове да лице из става 1. овог члана није правноснажно осуђивано за кривична дела која га чине недостојним за обављање послова ревизора и проверавача, а нарочито: тешка дела против безбедности јавног саобраћаја на путевима, преваре у осигурању, из група против живота и тела, против полне слободе, против привреде, из групе против здравља људи а у вези са опојним дрогама, против правног саобраћаја, против државних органа и против службене дужности, у последњих пет година, као и да се против њега не води истрага за та кривична дела, односно да није подигнута оптужница за та кривична дела;</p>
			<p class="Basic-Paragraph">4) фотокопија личне карте или очитана лична карта;</p>
			<p class="Basic-Paragraph">5) две идентичне фотографије у боји, димензија 25 mm × 30 mm, које нису старије од шест месеци; </p>
			<p class="Basic-Paragraph">6) доказ о уплати трошкова за похађање програма стручног оспособљавања.</p>
			<p class="Basic-Paragraph">Документација из става 2. овог члана прибавља се у складу са законом којим се уређује општи управни поступак.</p>
			<p class="Basic-Paragraph">Лицу које је похађало најмање 80% обима наставног садржаја за стручно оспособљавање лица за полагање стручног испита и које је за време стручног оспособљавања припремило и одбранило најмање један извештај о провери безбедности саобраћаја на путу, односно најмање један извештај о ревизији пројекта пута, издаје се потврда о успешно завршеном стручном оспособљавању лица за полагање стручног испита за ревизора, односно проверавача.</p>
			<p class="Basic-Paragraph">Правно лице обезбеђује услове за присуство најмање два представника Агенције стручном оспособљавању за полагање стручног испита за ревизора, односно проверавача, у циљу надзора над спровођењем стручног оспособљавања.</p>
			<p class="clan">V. НАЧИН ПОЛАГАЊА СТРУЧНОГ ИСПИТА ЗА РЕВИЗОРА, ОДНОСНО ПРОВЕРАВАЧА</p>
			<p class="clan">Члан 8.</p>
			<p class="Basic-Paragraph">Лице коме је издата потврда о успешно завршеном стручном оспособљавању за полагање стручног испита за ревизора, односно проверавача, може да полаже стручни испит, у року од годину дана од дана успешно завршеног стручног оспособљавања. </p>
			<p class="Basic-Paragraph">Лице које успешно заврши програм стручног оспособљавања за полагање стручног испита подноси:</p>
			<p class="Basic-Paragraph">1) попуњену пријаву за полагање стручног испита;</p>
			<p class="Basic-Paragraph">2) потврду о успешно завршеном стручном оспособљавању за полагање стручног испита за ревизора, односно проверавача;</p>
			<p class="Basic-Paragraph">3) доказ о уплати трошкова за полагање стручног испита.</p>
			<p class="clan">Члан 9.</p>
			<p class="Basic-Paragraph">Стручни испит се полаже пред испитном комисијом за полагање стручног испита коју образује Агенција. </p>
			<p class="Basic-Paragraph">Испитна комисија за полагање стручног испита састоји се од председника и два члана, који могу имати заменике.</p>
			<p class="Basic-Paragraph">Председник и један члан и њихови заменици, поседују стечено образовање најмање на студијама другог степена (мастер академске студије) саобраћајне струке – усмерења друмски саобраћај.</p>
			<p class="Basic-Paragraph">Други члан и његов заменик поседују стечено образовање најмање на студијама другог степена (мастер академске студије) грађевинске струке – област путеви.</p>
			<p class="clan">Члан 10.</p>
			<p class="Basic-Paragraph">Стручни испит се спроводи у писаном облику.</p>
			<p class="Basic-Paragraph">Стручни испит траје два сата и састоји се од:</p>
			<p class="Basic-Paragraph">1) теоријског дела: питања са више понуђених одговора, питања која захтевају директан одговор или комбинације тих питања;</p>
			<p class="Basic-Paragraph">2) задатка са практичним примером (студија случаја).</p>
			<p class="Basic-Paragraph">Испитна питања која се односе на теоријски део за полагање стручног испита су јавна.</p>
			<p class="clan">Члан 11.</p>
			<p class="Basic-Paragraph">Ако лице не приступи полагању стручног испита, или одустане од започетог полагања стручног испита, сматраће се да није положило испит.</p>
			<p class="clan">Члан 12.</p>
			<p class="Basic-Paragraph">Ако лице на стручном испиту користи недозвољена средства (уџбеник, белешке, недопуштена техничка средства, комуникација са другим лицем у току испита и сл.), испитна комисија ће га удаљити са испита и писмено евидентирати да је удаљено са испита и да није положило стручни испит.</p>
			<p class="Basic-Paragraph">Лицу које је удаљено са стручног испита, неће се дозволити поновно полагање у року од годину дана од дана када је удаљено са испита.</p>
			<p class="clan">Члан 13.</p>
			<p class="Basic-Paragraph">О полагању стручног испита води се записник о полагању стручног испита за ревизора, односно проверавача. </p>
			<p class="Basic-Paragraph">Записник о полагању стручног испита за ревизора, односно проверавача чува се десет година.</p>
			<p class="Basic-Paragraph">Лице је положило стручни испит ако је добило најмање 80% од укупног броја бодова. </p>
			<p class="Basic-Paragraph">На захтев лицa којe није положило стручни испит, испитна комисија омогућава увид у тест и указује на грешке које је учинило.</p>
			<p class="clan">Члан 14. </p>
			<p class="Basic-Paragraph">Лицу које није положило стручни испит омогућава се да поново полаже стручни испит у наредним испитним роковима до истека рока из члана 8. став 1. овог правилника. </p>
			<p class="clan">VI. НАЧИН ПОЛАГАЊА ИСПИТА ПРОВЕРЕ ЗНАЊА ЗА РЕВИЗОРА, ОДНОСНО ПРОВЕРАВАЧА</p>
			<p class="clan">Члан 15.</p>
			<p class="Basic-Paragraph">Ревизор, односно проверавач пре полагања испита провере знања подноси пријаву за полагање испита провере знања за обнављање лиценце за ревизора, односно проверавача, најкасније 30 дана пре испита провере знања за који се пријављује. </p>
			<p class="Basic-Paragraph">Уз пријаву из става 1. овог члана доставља се доказ о уплати трошкова за полагање испита провере знања.</p>
			<p class="clan">Члан 16.</p>
			<p class="Basic-Paragraph">Испит провере знања спроводи се у писаном облику.</p>
			<p class="Basic-Paragraph">Испит провере знања траје два сата и састоји се од:</p>
			<p class="Basic-Paragraph">1) теоријског дела: питања са више понуђених одговора, питања која захтевају директан одговор или комбинације тих питања;</p>
			<p class="Basic-Paragraph">2) задатка са практичним примером (студија случаја). </p>
			<p class="Basic-Paragraph">Испитна питања која се односе на теоријски део за полагање испита провере знања су јавна.</p>
			<p class="clan">Члан 17.</p>
			<p class="Basic-Paragraph">О полагању испита провере знања води се записник о полагању испита провере знања за обнављање лиценце за ревизора, односно проверавача. </p>
			<p class="Basic-Paragraph">Записник из става 1. овог члана чува се десет година.</p>
			<p class="clan">Члан 18.</p>
			<p class="Basic-Paragraph">Испит провере знања се полаже пред испитном комисијом за полагање испита провере знања коју образује Агенција.</p>
			<p class="Basic-Paragraph">Испитна комисија за полагање испита провере знања се састоји од председника и два члана, који могу имати заменике.</p>
			<p class="Basic-Paragraph">Председник и један члан и њихови заменици, поседују стечено образовање најмање на студијама другог степена (мастер академске студије) саобраћајне струке – усмерења друмски саобраћај.</p>
			<p class="Basic-Paragraph">Други члан и његов заменик поседују стечено образовање најмање на студијама другог степена (мастер академске студије) грађевинске струке – област путеви.</p>
			<p class="clan">Члан 19.</p>
			<p class="Basic-Paragraph">Ревизор, односно проверавач је положио испит провере знања ако је добио најмање 80% од укупног броја бодова.</p>
			<p class="Basic-Paragraph">На захтев ревизора, односно проверавача, који није положило испит из става 1. овог члана, испитна комисија омогућава увид у тест и указује на грешке које је учинио.</p>
			<p class="Basic-Paragraph">Ревизору, односно проверавачу који положи испит из става 1. овог члана издаје се уверење о положеном испиту провере знања за ревизора, односно проверавача.</p>
			<p class="clan">Члан 20.</p>
			<p class="Basic-Paragraph">Ако лице не приступи полагању испита провере знања или одустане од започетог полагања испита, сматраће се да није положио испит.</p>
			<p class="clan">Члан 21.</p>
			<p class="Basic-Paragraph">Ако лице на испиту провере знања користи недозвољена средства (уџбеник, белешке, недопуштена техничка средства, комуникација са другим лицем у току испита и сл.), испитна комисија за полагање испита провере знања ће га удаљити са испита и писмено евидентирати да је удаљено са испита и да није положило испит.</p>
			<p class="Basic-Paragraph">Лицу које је удаљено са испита провере знања неће се дозволити поновно полагање у року од годину дана од дана када је удаљено са испита.</p>
			<p class="clan">VII. РОКОВИ ЗА ОДРЖАВАЊЕ ПРОГРАМА СТРУЧНОГ УСАВРШАВАЊА ЗА РЕВИЗОРА, ОДНОСНО ПРОВЕРАВАЧА </p>
			<p class="clan">Члан 22.</p>
			<p class="Basic-Paragraph">Стручно усавршавање ревизора и проверавача, према утврђеном програму, одржава се најмање једном у току календарске године.</p>
			<p class="Basic-Paragraph">Обавештење о дану, времену, месту спровођења стручног усавршавања знања и предавачима за поједине области, Агенција објављује на званичној интернет страници или на други погодан начин, најкасније 60 дана по утврђивању плана и пре почетка одржавања стручног усавршавања.</p>
			<p class="clan">VIII. ИЗГЛЕД И САДРЖИНА ЛИЦЕНЦЕ ЗА РЕВИЗОРА, ОДНОСНО ПРОВЕРАВАЧА</p>
			<p class="clan">Члан 23.</p>
			<p class="Basic-Paragraph">Лицу које положи стручни испит издаје се лиценца за ревизора, односно проверавача на заштићеном обрасцу, димензија 85,6 mm х 54 mm.</p>
			<p class="Basic-Paragraph">Лиценца за ревизора садржи:</p>
			<p class="Basic-Paragraph">1) на предњој страни: у левом делу, који обухвата 1/3, у горњем углу међународну ознаку Републике Србије „SRB” и испод ње место за фотографију димензија 25 mm х 30 mm, а у десном делу, који обухвата 2/3, речи: „Република Србија”, испод тога, речи: „ЛИЦЕНЦА ЗА РЕВИЗОРА”, са одговарајућим преводом на енглески језик и Мали грб Републике Србије, испод кога су рубрике са подацима и то редом: презиме, име, датум и место рођења, датум издавања лиценце, рок важења лиценце, издавалац лиценце, број лиценце, својеручни потпис, пребивалиште;</p>
			<p class="Basic-Paragraph">2) на полеђини: у левом делу, који обухвата 1/3, објашњење садржине рубрика и података са предње стране, речи: „ЛИЦЕНЦА ЗА РЕВИЗОРА” са одговарајућим преводом на енглески језик, ознаку „АБС” и серијски број.</p>
			<p class="Basic-Paragraph">Изглед лиценце за ревизора дат је у Прилогу 2, који је одштампан уз овај правилник и чини његов саставни део.</p>
			<p class="Basic-Paragraph">Лиценца за проверавача садржи:</p>
			<p class="Basic-Paragraph">1) на предњој страни: у левом делу, који обухвата 1/3, у горњем углу међународну ознаку Републике Србије „SRB” и испод ње место за фотографију димензија 25 mm х 30 mm, а у десном делу, који обухвата 2/3, речи: „Република Србија”, испод тога, речи: „ЛИЦЕНЦА ЗА ПРОВЕРАВАЧА”, са одговарајућим преводом на енглески језик и Мали грб Републике Србије, испод кога су рубрике са подацима и то редом: презиме, име, датум и место рођења, датум издавања лиценце, рок важења лиценце, издавалац лиценце, број лиценце, својеручни потпис, пребивалиште;</p>
			<p class="Basic-Paragraph">2) на полеђини: у левом делу, који обухвата 1/3, објашњење садржине рубрика и података са предње стране, речи: „ЛИЦЕНЦА ЗА ПРОВЕРАВАЧА” са одговарајућим преводом на енглески језик, ознаку „АБС” и серијски број.</p>
			<p class="Basic-Paragraph">Изглед лиценце за проверавача дат је у Прилогу 3, који је одштампан уз овај правилник и чини његов саставни део. </p>
			<p class="clan">IX. ЗАВРШНА ОДРЕДБА</p>
			<p class="clan">Члан 24.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00031/2019-03</p>
			<p class="potpis">У Београду, 25. септембра 2019. године</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.</p>
			<p class="potpis">Прилози</p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=429137&amp;regactid=429137" target="_blank">
			Прилог 1 - Програм стручног оспособљавања и програм обавезних облика 
			стручног усавршавања за полагање стручног испита и испита провере 
			знања за ревизора, односно проверивача</a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=429137&amp;regactid=429137" target="_blank">
			Прилог 2 - Изглед лиценце за ревизора </a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=429137&amp;regactid=429137" target="_blank">
			Прилог 3 - Изглед лиценце за проверивача</a></p>
			<p class="auto-style1">&nbsp;</p>
			<div>
				<div id="_idContainer009">
					&nbsp;</div>
			</div>
	</div>


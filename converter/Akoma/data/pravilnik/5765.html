


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 76. став 3. Закона о ветеринарству („Службени гласник РС”, бр. 91/05, 30/10 и 93/12), 
	</p>
	<p>Министар пољопривреде, шумарства и водопривреде доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о ветеринарско-санитарним условима објеката за промет животиња</p>
	<p class="naslov" style="margin-top: 0"><span style="font-weight: 400">
	"Службени гласник РС", број 105 од 29. новембра 2013.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Овим правилником ближе се прописују ветеринарско-санитарни услови које у погледу изградње, односно реконструкције мора да испуњава објекат за промет животиња.</p>
	<p class="clan">Члан 2.</p>
	<p>Поједини изрази употребљени у овом правилнику имају следеће значење:</p>
	<p>1) <span class="italik">сабирни центар </span>је објекат, односно газдинство са животињама (у даљем тексту: газдинство) у коме се прикупљају копитари, говеда, овце, козе и свиње из различитих газдинстава и узгоја ради формирања пошиљке намењене за даље стављање у промет;</p>
	<p>2) <span class="italik">сточна пијаца </span>је објекат, односно газдинство где се животиње из различитих газдинстава сакупљају и излажу ради продаје;</p>
	<p>3) <span class="italik">откупно место </span>(у даљем тексту: догон) је објекат, односно газдинство где се животиње из различитих газдинстава продају без задржавања.</p>
	<p class="clan">Члан 3.</p>
	<p>Продаја животиња врши се на сабирним центрима, сточним пијацама и догонима који су одобрени у складу са законом којим се уређује ветеринарство.</p>
	<p>Сабирни центар може да се одобри за поједину врсту или категорију животиња у складу са законом којим се уређује ветеринарство.</p>
	<p class="clan">Члан 4.</p>
	<p>Сабирни центар мора да испуњава следеће услове:</p>
	<p>1) да буде ограђен оградом која онемогућава неконтролисани приступ људима и животињама, висине најмање 1,8 m, сa једним улазом и једним контролисаним излазом, са дезинфекцијском баријером на улазу и излазу и на којем се воде подаци о уласку и изласку животиња и превозних средстава;</p>
	<p>2) да има наткривене рампе за утовар и истовар животиња;</p>
	<p>3) да животиње у току боравка у сабирном центру буду заштићене од неповољних временских услова;</p>
	<p>4) да има одвојен простор за угинуле животиње, као и простор за изолацију повређених и болесних животиња;</p>
	<p>5) да има простор за преглед животиња;</p>
	<p>6) да има опремљену просторију за надлежног ветеринара са обезбеђеним приступом Централној бази података о обележавању животиња;</p>
	<p>7) да има обезбеђено напајање водом животиња, односно појилиште;</p>
	<p>8) да има приступ питкој води са прибором за прање и дезинфекцију руку за лица која раде у сабирном центру;</p>
	<p>9) да има простор за дезинфекцију превозних средстава која се врши у складу са посебним прописом којим се уређује начин дезинфекције превозних средстава којима се превозе пошиљке животиња, производи, сировине и отпаци животињског порекла, као и опрему за чишћење и дезинфекцију;</p>
	<p>10) да има систем за отпадне воде у складу са законом којим се уређују отпадне воде.</p>
	<p>Ако животиње бораве у сабирном центру дуже од осам сати, поред услова из става 1. овога члана, сабирни центар мора да испуњава и следеће услове:</p>
	<p>1) да има објекте за различите врсте и категорије животиња које у њему бораве у складу са посебним прописима којимa се уређују ветеринарско-санитарни услови објеката за узгој и држање копитара, папкара, живине и кунића и добробит животиња у погледу простора за животиње, просторија и опреме у објектима у којима се држе, узгајају и стављају у промет животиње у производне сврхе (у даљем тексту: посебни прописи);</p>
	<p>2) да има одвојене просторије за храну за животиње, за простирку и фецес у складу са посебним прописима.</p>
	<p>Сабирни центар пре доласка животиња треба да буде очишћен и дезинфикован.</p>
	<p>Приликом доласка животиња у сабирни центар, као и у току 24 сата пре одласка из сабирног центра надлежни ветеринар врши клинички преглед животиње. 
	</p>
	<p>Ако животиње показују клиничке знаке болести или се разболе у сабирном центру физички се одвајају од здравих животиња у простор за изолацију и обезбеђује им се помоћ и заштита здравља у складу са законом којим се уређује ветеринарство.</p>
	<p>За све животиње које се у истој пошиљци отпремају из сабирног центра издаје се документација у складу са законом којим се уређује ветеринарство.</p>
	<p>Овлашћена ветеринарска станица обавештава се најмање један радни дан пре планираног окупљања животиња у сабирном центру. 
	</p>
	<p class="clan">Члан 5.</p>
	<p>Сточна пијаца мора да испуњава следеће услове:</p>
	<p>1) да буде ограђена оградом која онемогућава неконтролисани приступ људима и животињама, висине најмање 1,8 m, с једним улазом и једним излазом, са дезинфекцијском баријером на улазу и излазу и на којем се воде подаци о уласку и изласку животиња и превозних средстава;</p>
	<p>2) да има наткривене рампе за утовар и истовар животиња;</p>
	<p>3) да има посебно обележене просторе за различите врсте и категорије животиња;</p>
	<p>4) да простори за различите врсте и категорије животиња буду довољно пространи и у складу са прописима којима се уређује добробит животиња;</p>
	<p>5) да има опремљену просторију за надлежног ветеринара са обезбеђеним приступом Централној бази података о обележавању животиња;</p>
	<p>6) да има приступ питкој води, с прибором за прање и дезинфекцију руку;</p>
	<p>7) да има простор за дезинфекцију превозних средстава која се врши у складу са посебним прописом којим се уређује начин дезинфекције превозних средстава којима се превозе пошиљке животиња, производи, сировине и отпаци животињског порекла, као и опрему за чишћење и дезинфекцију;</p>
	<p>8) да има одвојени простор за угинуле животиње и изолацију повређених животиња.</p>
	<p>Сточна пијаца пре доласка животиња треба да буде очишћена и дезинфикована. 
	</p>
	<p>Пре уласка на сточну пијацу надлежни ветеринар обавља преглед документације која прати животиње у промету у складу са законом којим се уређује ветеринарство.</p>
	<p>Животиња на сточној пијаци може да борави најдуже осам сати.</p>
	<p>Овлашћена ветеринарска станица обавештава се најмање један радни дан пре планираног окупљања животиња на сточној пијаци.</p>
	<p class="clan">Члан 6.</p>
	<p>Догон мора да испуњава следеће услове:</p>
	<p>1) да буде ограђен оградом која онемогућава неконтролисани приступ људима и животињама, висине најмање 1,8 m, с једним улазом и једним излазом, са дезинфекцијском баријером на улазу и излазу и на којем се воде подаци о уласку и изласку животиња и превозних средстава;</p>
	<p>2) да има наткривене рампе за утовар и истовар животиња; </p>
	<p>3) да има опремљену просторију за надлежног ветеринара са обезбеђеним приступом Централној бази података о обележавању животиња;</p>
	<p>4) да подови и зидови буду изграђени од материјала који се лако чисти, пере и дезинфикује;</p>
	<p>5) да има посебно обележене просторе за различите врсте и категорије животиња;</p>
	<p>6) да има приступ питкој води за напајање, с прибором за прање и дезинфекцију руку.</p>
	<p>Пре уласка на догон надлежни ветеринар обавља преглед документације која прати животиње у промету у складу са законом којим се уређује ветеринарство.</p>
	<p>Овлашћена ветеринарска станица обавештава се најмање један радни дан пре планираног окупљања животиња на догону.</p>
	<p class="clan">Члан 7.</p>
	<p>Објекат, односно простор који испуњава услове из члана 5. став 1. тач. 1), 4), 5) и 6) и став 2. овог правилника може да се користи као изложбени простор за сваку врсту животиња.</p>
	<p class="clan">Члан 8.</p>
	<p>Код истовара животиња, односно смештаја у сабирном центру, односно сточној пијаци, односно догону и при утовару са животињама поступа се на начин да се избегне њихова непотребна патња у складу са законом којим се уређује добробит животиња.</p>
	<p>У сабирном центру, односно сточној пијаци, односно догону треба да се обезбеде услови за животиње тако да не дођу у додир са животињама пореклом са газдинства нижег здравственог статуса у складу са законом којим се уређује ветеринарство. 
	</p>
	<p>Угинуле животиње треба да се уклоне у што краћем року у складу са прописом којим се уређује начин разврставања и поступања са споредним производима животињског порекла.</p>
	<p>Животиње могу да се превозе у превозним средствима која испуњавају услове у складу са законима којима се уређује ветеринарство и добробит животиња.</p>
	<p class="clan">Члан 9.</p>
	<p>Даном ступања на снагу овог правилника престаје да важи Правилник о уређењу сточних пијаца, вашара, сајмова, изложби и догона („Службени гласник СРС”, број 31/78).</p>
	<p class="clan">Члан 10.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-161/2013-09</p>
	<p class="potpis" style="margin-top: 0">У Београду, 26. новембра 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Драган Гламочић, 
	</span>с.р.</p>


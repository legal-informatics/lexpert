

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 25. став 1. Закона о царинској служби („Службени гласник РС”, број 95/18), </p>
			<p class="Basic-Paragraph">Министар финансија доноси</p>
			<p class="odluka-zakon">ПРАВИЛНИК</p>
			<p class="odluka-zakon">о поступку издавања службене легитимације царинским службеницима</p>
			<p class="centar">"Службени гласник РС", број 67 од 20. септембра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се поступак издавања службенe легитимацијe царинским службеницима.</p>
			<p class="clan">Члан 2.</p>
			<p class="Basic-Paragraph">Образац службене легитимације царинских службеника је правоугаоног облика димензија 60 x 96 mm, тврдо пластифициран, са водоравно одштампаним текстом на заштићеном папиру и тонском подлогом светло плаве боје.</p>
			<p class="Basic-Paragraph">Предња страна обрасца службене легитимације садржи:</p>
			<p class="Basic-Paragraph">1) у горњем делу – две траке златно-жуте боје, ширине од по 4 mm (одвојене 2 mm од горње ивице образца, са размаком од 2 mm између њих);</p>
			<p class="Basic-Paragraph">2) испод друге траке златно жуте боје, на средини обрасца, натпис (исписан црним словима): „РЕПУБЛИКА СРБИЈА”, испод тога, на средини – текст (исписан црним словима): „Министарство финансија”, а испод тог текста, на средини – текст (исписан црним словима): „УПРАВА ЦАРИНА”;</p>
			<p class="Basic-Paragraph">3) испод текста „УПРАВА ЦАРИНА”, на средини, текст (исписан тамно црвеним словима): „СЛУЖБЕНА ЛЕГИТИМАЦИЈА”, а испод тога, на средини – текст (исписан црним словима): „ЦАРИНСКИ СЛУЖБЕНИК”;</p>
			<p class="Basic-Paragraph">4) испод текста: „ЦАРИНСКИ СЛУЖБЕНИК”, са леве стране, реч: „Име”, са означеним местом за уписивање имена царинског службеника, а испод тога, са леве стране – реч: „Презиме”, са означеним местом за уписивање презимена царинског службеника;</p>
			<p class="Basic-Paragraph">5) испод речи: „Презиме”, заштитни холограм са стилизованим грбом Републике Србије, испод тога – текст „(Датум издавања)”, са означеним местом за уписивање датума издавања службене легитимације, а испод тога – ознаку „М. П.” (место за мали печат Министарства финансија – Управе царина, пречника 20 mm);</p>
			<p class="Basic-Paragraph">6) испод текста: „ЦАРИНСКИ СЛУЖБЕНИК”, са десне стране, место за фотографију у боји, димензија 25 x 30 mm, а испод тога – текст: „Идентификациони број” са означеним местом за уписивање идентификационог броја који се састоји од пет цифара и означава лични идентификациони број царинског службеника;</p>
			<p class="Basic-Paragraph">7) на средини обрасца, десно од места означеног за печат („М. П.”), реч: „Директор”, са означеним местом за потпис директора;</p>
			<p class="Basic-Paragraph">8) у доњем делу обрасца једну траку златно жуте боје, ширине 6 mm (одвојена од доње ивице обрасца 2 mm).</p>
			<p class="Basic-Paragraph">Полеђина обрасца службене легитимације царинских службеника садржи:</p>
			<p class="Basic-Paragraph">1) у горњем левом углу – дијагоналну траку тамно црвене боје са микротекстом: „СЛУЖБЕНА ЛЕГИТИМАЦИЈА” ширине 8 mm;</p>
			<p class="Basic-Paragraph">2) испод траке, на средини, реч (исписану црним словима): „ОВЛАШЋЕЊЕ”, а испод тога, на средини – исписан текст (црним словима):</p>
			<p class="Basic-Paragraph">„Ималац ове легитимације овлашћен је да у обављању послова свог радног места предузима службене радње и мере прописане Царинским законом, Законом о царинској служби и другим прописима.” </p>
			<p class="Basic-Paragraph">3) у доњем делу, на средини, серијски број (исписан црном бојом) службене легитимације. </p>
			<p class="Basic-Paragraph">Полеђина обрасца службене легитамиције царинских службеника, који су на основу члана 28. став 1. Закона о царинској служби („Службени гласник РС”, брoj 95/18) овлашћени да носе оружје и муницију, поред текста из става 3. тачка 2. овог члана, после тог текста садржи, на средини, и текст:</p>
			<p class="Basic-Paragraph">„Ималац ове легитимације има право и обавезу да носи службено оружје, а може га употребити под условима и на начин које је прописао министар.”</p>
			<p class="clan">Члан 3.</p>
			<p class="Basic-Paragraph">Захтев за издавање службене легитимације подноси руководилац организационе јединице у којој је царински службеник распоређен (руководилац сектора, руководилац организационе јединице која је ван састава сектора и управник царинарнице).</p>
			<p class="Basic-Paragraph">Захтев из става 1. овог члана садржи: име и презиме, јединствен матични број грађана (у даљем тексту ЈМБГ), идентификациони број, назив организационе јединице и радно место царинског службеника, датум подношења захтева и потпис руководиоца организационе јединице, односно управника.</p>
			<p class="Basic-Paragraph">Захтев за издавање службене легитимације (са две фотографије у боји царинског службеника, димензија 25 х 30 mm) доставља се надлежној организационој јединици за људске ресурсе у седишту Управе царина.</p>
			<p class="clan">Члан 4.</p>
			<p class="Basic-Paragraph">Надлежна организациона јединица за људске ресурсе у седишту Управе царина:</p>
			<p class="Basic-Paragraph">1) уноси у легитимацију име и презиме царинског службеника, његов индентификациони број и датум издавања;</p>
			<p class="Basic-Paragraph">2) израђује и доставља легитимације организационим јединицама;</p>
			<p class="Basic-Paragraph">3) води евиденције о задуженим, враћеним (раздуженим) и несталим службеним легитимацијама свих организационих јединица.</p>
			<p class="Basic-Paragraph">Обрасце службене легитимације набавља надлежна организациона јединица у Сектору за финансијске, инвестиционе и правне послове у седишту Управе царина.</p>
			<p class="clan">Члан 5.</p>
			<p class="Basic-Paragraph">Задужење, враћање (раздуживање) и пријава нестанка службене легитимације обављају се у организационој јединици у којој је царински службеник распоређен, на одговарајућем реверсу, повратници и пријави, који се израђују у три примерка, од којих је:</p>
			<p class="Basic-Paragraph">1) први примерак – за царинског службеника;</p>
			<p class="Basic-Paragraph">2) други примерак – за досије царинског службеника, након стављања идентификационог броја у пасивну евиденцију;</p>
			<p class="Basic-Paragraph">3) трећи примерак – за надлежну организациону јединицу за људске ресурсе у седишту Управе царина. </p>
			<p class="clan">Члан 6.</p>
			<p class="Basic-Paragraph">Ако царински службеник оштети службену легитимацију, дужан је да је одмах, преко непосредног руководиоца и уз писмено образложење, достави руководиоцу организационе јединице из члана 3. став 1. овог правилника.</p>
			<p class="Basic-Paragraph">Ако царински службеник изгуби или на други начин остане без службене легитимације, дужан је да о томе одмах обавести непосредног руководиоца и службену легитимацију огласи неважећом у службеном гласилу, доказ о оглашавању уз писмено образложење достави руководиоцу организационе јединице из члана 3. став 1. овог правилника. </p>
			<p class="Basic-Paragraph">Надлежни руководилац организационе јединице уз захтев за издавање дупликата, односно нове службене легитимације са две нове фотографије у боји прописаних димензија, доставља надлежној организационој јединици за људске ресурсе у седишту Управе царина и доказе из ст. 1. и 2. овог члана. </p>
			<p class="clan">Члан 7.</p>
			<p class="Basic-Paragraph">У случају оштећења службене легитимације издаје се дупликат.</p>
			<p class="Basic-Paragraph">У случају битне промене лика или промене имена и презимена царинског службеника издаје се нова службена легитимација.</p>
			<p class="Basic-Paragraph">У случају губитка службене легитимације идентификациони број се брише из активне евиденције, а евидентира се у пасивној евиденцији, додељује се нови и издаје нова службена легитимација.</p>
			<p class="clan">Члан 8.</p>
			<p class="Basic-Paragraph">Оштећене, као и пронађене, а оглашене неважећим службене легитимације достављају се надлежној организационој јединици за људске ресурсе у седишту Управе царина, ради уништавања.</p>
			<p class="clan">Члан 9.</p>
			<p class="Basic-Paragraph">Враћене (раздужене) службене легитимације поништавају се бушењем у надлежној организациона јединица за људске ресурсе у седишту Управе царина.</p>
			<p class="clan">Члан 10.</p>
			<p class="Basic-Paragraph">Царински службеник враћа службену легитимацију:</p>
			<p class="Basic-Paragraph">1) ако му је престао радни однос;</p>
			<p class="Basic-Paragraph">2) ако је распоређен на радно место на којем нема статус царинског службеника;</p>
			<p class="Basic-Paragraph">3) ако је распоређен на друге послове за чије обављање је прописана другачија службена легитимација;</p>
			<p class="Basic-Paragraph">4) за време мировања права и обавеза из радног односа;</p>
			<p class="Basic-Paragraph">5) за време суспензије.</p>
			<p class="clan">Члан 11.</p>
			<p class="Basic-Paragraph">Службене легитимације које су привремено враћене (мировање права и обавеза из радног односа, суспензија) чувају се у надлежној организационој јединици за људске ресурсе у седишту Управе царина, у металној каси. </p>
			<p class="clan">Члан 12.</p>
			<p class="Basic-Paragraph">Садржина и изглед службене легитимације царинских службеника (образац) одштампан је уз овај правилник и чини његов саставни део.</p>
			<p class="clan">Члан 13.</p>
			<p class="Basic-Paragraph">Службене легитимације које су издате царинским службеницима до дана почетка примене овог правилника, без овлашћење за ношење оружја, настављају да важе, а нове ће се издавати у складу са одредбама овог правилника.</p>
			<p class="Basic-Paragraph">Службене легитимације које су издате царинским службеницима, са овлашћењем за ношење оружја, на обрасцу прописаном овим правилником, издаће се у року од шест месеци од дана ступања на снагу овог правилника.</p>
			<p class="Basic-Paragraph">До замене службених легитимација, важиће службене легитимације издате у складу са раније важећим прописима.</p>
			<p class="clan">Члан 14.</p>
			<p class="Basic-Paragraph">Ступањем на снагу овог правилника престаје да важи Правилник о обрасцу службене легитимације овлашћених царинских службеника („Службени гласник РС”, бр. 18/04, 55/04 и 99/12). </p>
			<p class="clan">Члан 15.</p>
			<p class="Basic-Paragraph">Овај правилник ступа на снагу осмог дана од дана објављивања у „Служеном гласнику Републике Србије”.</p>
			<p class="potpis">Број 110-00-00352/2019-08</p>
			<p class="potpis">У Београду, 5. септембра 2019. године</p>
			<p class="potpis">Министар,</p>
			<p class="potpis"><span class="bold">Синиша Мали,</span> с.р. </p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/pravilnik-sluzbena-legitimacija.png&amp;doctype=reg&amp;abc=cba&amp;eli=true&amp;eliActId=429061&amp;regactid=429061" alt=""></p>
	</div>


<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet"><div class="story">
<p class="broj">&nbsp;</p>
<p>На основу члана 45. став 5. тач. 1) и 2) Закона о амбалажи и амбалажном отпаду („Службени гласник РС”, број 36/09),</p>
<p>Министар животне средине и просторног планирања доноси</p>
<p>&nbsp;</p>
<p class="odluka-zakon">ПРАВИЛНИК </p>
<p class="naslov">о хемикалијама за које је произвођач или увозник дужан да утврди кауцију за појединачну амбалажу у коју је смештена та хемикалија и о висини кауције за одређену амбалажу према врсти амбалаже или хемикалије која је у њу смештена </p>
<p class="clan">"Службени гласник РС", број 99 од 27. децембра 2010.</p>
<p class="clan">&nbsp;</p>
<p class="clan">Члан 1.</p>
<p>Овим правилником прописује се за које хемикалије је произвођач или увозник дужан да утврди кауцију за појединачну амбалажу у коју је смештена та хемикалија и висина кауције за одређену амбалажу зависно од врсте амбалаже или хемикалије која је у њу смештена. </p>
<p class="clan">Члан 2.</p>
<p>Произвођач или увозник хемикалија утврђује кауцију за појединачну амбалажу у коју су смештене хемикалије, осим за амбалажу из члана 3. oвог правилника у коју је смештена одређена опасна хемикалија, и то:</p>
<p>1) амбалажу која након пражњења има карактер опасног отпада;</p>
<p>2) амбалажу паковања које садржи хемикалију у номиналној количини једнакој или већој од 50 килограма или литара. </p>
<p class="clan">Члан 3.</p>
<p>За појединачну амбалажу у коју је смештена одређена опасна хемикалија у номиналној количини једнакој или већој од 50 килограма или литара, висина кауције износи 30% од цене одређене опасне хемикалије која је у њу смештена.</p>
<p>Одређене опасне хемикалије из става 1. овог члана јесу хемикалије које су у складу са прописима којима се уређује класификација, паковање и обележавање хемикалија класификоване у најмање једну од класа опасности које су дате у Прилогу – Класе опасности одређених опасних хемикалија, који је одштампан уз овај правилник и чини његов саставни део.</p>
<p>Одредба става 1. овог члана примењује се и на амбалажу хемикалија које су разврстане у прву групу отрова у складу са прописима којима се уређује разврставање отрова групе.</p>
<p class="clan">Члан 4.</p>
<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
<p class="potpis">Број 110-00-229/2010-05 </p>
<p class="potpis">У Београду, 17. децембра 2010. године</p>
<p class="potpis">Министар, </p>
<p class="potpis">др <span class="bold"><strong>Оливер Дулић,</strong> </span>с.р.</p>
<p><img alt="hemikalije_Page_1.tif" src="http://www.pravno-informacioni-sistem.rs/SlGlasnikPortal/slike/hemikalije_Page_1_opt.jpeg&amp;doctype=reg&amp;abc=cba&amp;eli=true&amp;eliActId=422730&amp;regactid=422730"></p>
<p><img alt="hemikalije_Page_2.tif" src="http://www.pravno-informacioni-sistem.rs/SlGlasnikPortal/slike/hemikalije_Page_2_opt.jpeg&amp;doctype=reg&amp;abc=cba&amp;eli=true&amp;eliActId=422730&amp;regactid=422730"></p></div>



	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 5. став 2. Закона о признавању сорти пољопривредног биља (,,Службени гласник РС”, број 30/10), 
	</p>
	<p>Министар пољопривреде, шумарства и водопривреде доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о методама испитивања сорти трава<span class="italik">
	</span><span class="bold"><i>(Poaceae)</i> </span>ради признавања сорти</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 92 од 26. 
	септембра 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="bold">1. Уводнe одредбe</p>
	<p class="clan">Члан 1.</p>
	<p>Овим правилником прописују се методе испитивања сорти трава за сточну храну на огледном пољу и у лабораторији, ради признавања сорти, и то: енглески љуљ (Lolium perenne L.); јежевица (Dactylis glomerata L.); италијански љуљ (Lolium multiflorum Lam); ливадски вијук (Festuca pratensis Huds.); црвени вијук (Festuca rubra L.ssp. vulgaris Gaud.); Hayek; високи вијук (Festuca arundinacea Schreb); фестулолиум (Festuca pratensis Huds x Lolium multiflorum Lam); права ливадарка (Poa pratensis L.); француски љуљ (Arrhenatherum elatius (L.) P.Beauv.ex J.S.et K.B.Presl); мачији реп (Phleum pratense L.); бела росуља (Agrostis gigantea (Roth); безосни власен (Bromus inermis Leyes.); шрадеров власен (Bromus catharticus Vahl.); лисичији реп (Alopecurus pratensis L.).</p>
	<p class="clan">Члан 2.</p>
	<p>Сорта трава се испитујe на огледном пољу и у лабораторији методама којима се испитују одређене битне особине сортe трава ради признавања сортe, односно којима се утврђује да je сорта различита, униформна и стабилна (DUS тест), као и да има бољу производну и употребну вредност (VCU тест), у складу са законом којим се уређује признавање сорти пољопривредног биља. 
	</p>
	<p>Методе испитивања сорте трава су скуп поступака и података које предузима, односно прикупља правно лице, предузетник или физичко лице које испуњава услове за вршење испитивања сорти прописане законом којим се уређује признавање сорти пољопривредног биља (у даљем тексту: извођач огледа).</p>
	<p class="bold">2. Методе испитивања производне и употребне вредности сорте (VCU тест)</p>
	<p class="italik">Битне особине сортe трава</p>
	<p class="clan">Члан 3.</p>
	<p>Битне особине сорте трава су оне производне и употребне особине сортe трава које се, у складу са законом којим се уређује признавање сорти пољопривредног биља, испитују да би се утврдила произвoдна и употребна вредност сорте трава, и то:</p>
	<p>1) принос зелене масе;</p>
	<p>2) принос суве материје;</p>
	<p>3) квалитет крме (садржај сирових протеина, садржај неутралних – НДФ влакна и садржај киселих – АДФ влакна).</p>
	<p>Сорта трава испитујe се тако што се битне особине сорте из става 1. овог члана које се испитују упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
	<p class="italik">Испитивања на огледном пољу</p>
	<p class="clan">Члан 4.</p>
	<p>Сорта трава испитујe се у више одвојених огледа на огледном пољу (мрежа огледа) у току две производне године након заснивања огледа.</p>
	<p>Огледи из става 1. овог члана изводе се на најмање три локалитета, а састојe се од елементарних парцела на којима се врши испитивање.</p>
	<p>Огледи из става 1. овог члана се изводе по плану „потпуно случајног блок система” у четири понављања, а рандомизација, односно план огледа је исти за све локалитете.</p>
	<p class="clan">Члан 5.</p>
	<p>Сорта трава испитујe се на огледном пољу у складу са захтевом за признавање сорте у коме власник сорте, односно његов овлашћени заступник предлаже да се сорта трава, ради испитивања, разврста у одговарајућу групу трава према врсти. 
	</p>
	<p>Сорта трава разврстана на начин из става 1. овог члана, ради испитивања, сеје се у одређени оглед.</p>
	<p>Семе сорте трава за испитивање на огледном пољу доставља се нетретирано и здравствено исправно, a квалитет семена је у складу са одредбама прописа којим се уређује квалитет семена пољопривредног биља.</p>
	<p class="clan">Члан 6.</p>
	<p>Предусев на целој површини огледног поља на коме се врши испитивање сорте трава је иста култура.</p>
	<p>Сорта трава испитујe се на земљишту без депресија, добре структуре и плодности које је пре сетве испитано на присутност земљишних штеточина, а по потреби, изводи се и предсетвено третирање инсектицидима.</p>
	<p>Након сетве трава, засејана површина се поваља и залива како би се омогућило равномерније и брже ницање и добијањe одређеног склопа биљака. 
	</p>
	<p>Количине минералних ђубрива, време и начин њихове примене, као и остале агротехничке мере примењују се приликом испитивања сорте трава на огледном пољу тако да буду у складу са највишим нивоом технологије гајења трава.</p>
	<p class="clan">Члан 7.</p>
	<p>Сорте трава које се испитују сеју се на површини од 10m2, а чине је 10 редова од по 5m дужине уз размак између редова од 20cm, односно 12,5cm, у зависности од тога да ли има могућности за машинску сетву трава.</p>
	<p>Параметри који се примењују приликом испитивања сорти трава дати су у Табели – Елементи огледа.</p>
	<p>Табела – Елементи огледа</p>
	<table class="tabela-sa-borderom">
		<tbody>
			<tr>
				<td width="70%">
				<p>Дужина основне парцеле</p></td>
				<td width="30%">
				<p>5m</p></td>
			</tr>
			<tr>
				<td width="70%">
				<p>Ширина основне парцеле</p></td>
				<td width="30%">
				<p>2m</p></td>
			</tr>
			<tr>
				<td width="70%">
				<p>Површина основне парцеле</p></td>
				<td width="30%">
				<p>10m2</p></td>
			</tr>
			<tr>
				<td width="70%">
				<p>Размак између редова</p></td>
				<td width="30%">
				<p>20cm (12,5cm)</p></td>
			</tr>
			<tr>
				<td width="70%">
				<p>Број редова у парцели</p></td>
				<td width="30%">
				<p>10 (16)</p></td>
			</tr>
			<tr>
				<td width="70%">
				<p>Размак између понављања</p></td>
				<td width="30%">
				<p>1m</p></td>
			</tr>
			<tr>
				<td width="70%">
				<p>Размак између парцела унутар понављања</p></td>
				<td width="30%">
				<p>50cm</p></td>
			</tr>
		</tbody>
	</table>
	<p>На почетку и на крају сваког огледа сеју се два заштитна реда.</p>
	<p class="clan">Члан 8.</p>
	<p>У току вегетације сорте трава која се испитује евидентирају се следећи подаци:</p>
	<p>1) датум ницања (дан кад се појави комплетан ред);</p>
	<p>2) оцена ницања, 1–9 (1 – без никлих биљака, 3–25% никлих биљака, 5–50% никлих биљака, 7–75% никлих биљака и 9–100% никлих биљака);</p>
	<p>3) датум прве косидбе – почетак класања на висини 6–8cm (високе траве се косе свакe 4 недељe, а ниске сваких 6 недеља);</p>
	<p>4) брзина регенерације (14 дана након сваке косидбе измерити висину биљака у cm из једног понављања на 20 биљака по слободном избору);</p>
	<p>5) презимљавање, оцена 1–9 (1–100% оштећења, 3–75% оштећених биљака, 5–50% оштећених биљака, 7–25% оштећених биљака и 9 – без оштећених биљака);</p>
	<p>6) полегање, оцена 1–9 (1–100% полеглих биљака, 3–75% полеглих биљака, 5–50% полеглих биљака, 7–25% полеглих биљака и 9 – без полеглих биљака);</p>
	<p>7) висина биљака (cm), непосредно пред сваку косидбу у једном понављању на првих 20 биљака.</p>
	<p class="clan">Члан 9.</p>
	<p>У току испитивања сорте трава у огледном пољу у односу на стандардну сорту утврђује се степен присуства болести и штеточина, с тим што извођачи огледа сами евидентирају врсту и степен присуства болести.</p>
	<p>Оцењивање отпорности сорте трава која се испитује према болестима и штеточинама врши се по скали од 1 до 9, и то:</p>
	<p>1) оцена 1 – 100% оболелих биљака;</p>
	<p>2) оцена 3 – 75% оболелих биљака;</p>
	<p>3) оцена 5 – 50% оболелих биљака;</p>
	<p>4) оцена 7 – 25% оболелих биљака;</p>
	<p>5) оцена 9 – без оболелих биљака.</p>
	<p class="clan">Члан 10.</p>
	<p>У току производне године извођач огледа по косидби сваке сорте у огледном пољу мерењем утврђује:</p>
	<p>1) принос зелене масе (kg/парцела) за свако понављање по откосима;</p>
	<p>2) % суве материје из просечног узорка за сваку сорту, по откосима на основу које утврђујемо принос суве материје у (kg/парцела) за свако понављање.</p>
	<p>На основу података из става 1. овог члана израчунава се принос изражен у kg/парцели и kg/ha за све сорте у огледу.</p>
	<p class="italik">Испитивање у лабораторији</p>
	<p class="clan">Члан 11.</p>
	<p>Сорте трава испитују се у лабораторији тако што се испитује квалитет крме, односно утврђује садржај сирових протеина, сирове целулозе, суве материје, масти, пепела, БЕМ и влакана.</p>
	<p>Да би се квалитет крме из става 1. овог члана испитао у лабораторији узима се просечан узорак из свих понављања у микроогледу по откосима са једне локације.</p>
	<p>Просечан узорак се узима у другој години испитивања непосредно после косидбе, и то из покошене масе са сваке парцеле, односно са сваког понављања, по 1/2kg. 
	</p>
	<p class="italik">Подаци о резултатима испитивања</p>
	<p class="clan">Члан 12.</p>
	<p>Извођач огледа који испитује сорту трава на огледном пољу евидентира следеће податке: назив извођача огледа; име и презиме одговорног лица за извођење огледа; локалитет на коме се изводи оглед, тип земљишта и садржај храњивих материја у земљишту на коме се налази огледно поље; предусев; обављене агротехничке мере; податке из чл. 8. и 10. овог правилника, као и друге податке који утичу на принос испитиване сорте трава (оштећења од штеточина, природних непогода и др.).</p>
	<p>Извођач огледа који испитује сорту трава у лабораторији евидентира и податке из члана 11. став 1. овог правилника, као и назив извођача огледа, одговорно лице за извођење огледа и локалитет на коме се изводи оглед из члана 11. став 2. овог правилника. 
	</p>
	<p>Подаци из ст. 1. и 2. овог члана саставни су део годишњих и коначних резултата испитивања.</p>
	<p class="bold">3. Метода испитивања различитости, униформности, и стабилности сорте (DUS тест)</p>
	<p class="clan">Члан 13.</p>
	<p>Различитост, униформност и стабилност сорте трава испитује се методом одређеном техничким упутством за тестирање различитости, униформности и стабилности сорте трава.</p>
	<p class="bold">4. Завршна одредба</p>
	<p class="clan">Члан 14.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-18/2012-09</p>
	<p class="potpis" style="line-height: 150%; margin-top: 0">У Београду, 17. септембра 2012. године</p>
	<p class="potpis" style="line-height: 150%; margin-top: 0">Министар, </p>
	<p class="potpis" style="line-height: 150%; margin-top: 0">
	<span class="bold">Горан Кнежевић, </span>с.р.</p>


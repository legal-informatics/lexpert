

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 101а став 2. Закона о заштити животне средине (,,Службени гласник РСˮ, бр. 135/04, 36/09, 36/09 – др. закон, 72/09 – др. закон, 43/11 – одлука УС, 14/16, 76/18 и 95/18 – др. закон),</p>
			<p class="Basic-Paragraph">Министар заштите животне средине и министар пољопривреде, шумарства и водопривреде споразумно доносе</p>
			<p class="odluka-zakon">ПРАВИЛНИК</p>
			<p class="odluka-zakon">о условима заштите животне средине које морају да испуне корисници ИПАРД подстицаја</p>
			<p class="centar">"Службени гласник РС", број 26 од 5. априла 2019.</p>
			<p class="clan">Члан 1. </p>
			<p class="Basic-Paragraph">Овим правилником прописују се услови заштите животне средине које морају да испуне корисници који остварују право на ИПАРД подстицаје (у даљем тексту: корисник).</p>
			<p class="clan">Члан 2.</p>
			<p class="Basic-Paragraph">Корисник остварује право на исплату ИПАРД подстицаја ако поред услова прописаних посебним прописом испуњава и услове прописане овим правилником.</p>
			<p class="clan">Члан 3.</p>
			<p class="Basic-Paragraph">Корисник за чије активности и постројења се у складу са прописом о интегрисаном спречавању  и контроли загађивања животне средине издаје интегрисана дозвола остварује право на исплату ИПАРД подстицаја ако испуњава услове у складу са тим прописом.</p>
			<p class="Basic-Paragraph">Корисник за чији пројекат у складу са прописом о процени утицаја на животну средину постоји потреба процене утицаја на животну средину остварује право на исплату ИПАРД подстицаја ако испуњава услове у складу са тим прописом.</p>
			<p class="Basic-Paragraph">Корисник који не припада корисницима из ст. 1. и 2. овог члана остварује право на исплату ИПАРД подстицаја ако испуњава услове прописане чл. 4–8. овог правилника.</p>
			<p class="clan">Члан 4.</p>
			<p class="Basic-Paragraph">У области заштите од буке у животној средини корисник мора да обезбеди да машине, превозна средства, уређаји и опрема које употребљава буду у складу са техничким прописима који се односе на гранични ниво буке под одређеним условима употребе и да релевантни подаци о буци у условима употребе буду означени на производу у складу са посебним прописом.</p>
			<p class="clan">Члан 5.</p>
			<p class="Basic-Paragraph">У области заштите од отпадних вода корисник мора да поступа са отпадним водама на начин којим не утиче на квалитет реципијента.</p>
			<p class="clan">Члан 6.</p>
			<p class="Basic-Paragraph">У области заштите ваздуха корисник мора да обезбеди да загађујуће материје испушта у ваздух у складу са прописом у области заштите ваздуха и озонског омотача.</p>
			<p class="clan">Члан 7.</p>
			<p class="Basic-Paragraph">У области управљања опасним и неопасним отпадом корисник као произвођач отпада мора да поступа у складу са прописом о управљању отпадом.</p>
			<p class="clan">Члан 8.</p>
			<p class="Basic-Paragraph">У области заштите природе, у заштићеним подручјима и на подручју еколошке мреже корисник мора да спроводи мере заштите природе и своје радове и активности реализује у складу са прописом којим се уређује заштита природе.</p>
			<p class="clan">Члан 9.</p>
			<p class="Basic-Paragraph">Актом о испуњености услова доказује се да корисник из члана 3. став 3. овог правилника испуњава прописане услове у области заштите животне средине. </p>
			<p class="clan">Члан 10.</p>
			<p class="Basic-Paragraph">Овај правилник ступа на снагу наредног дана од дана објављивања у ,,Службеном гласнику Републике Србијеˮ.</p>
			<p class="potpis">Број 110-00-00114/2018-07</p>
			<p class="potpis">У Београду, 21. марта 2019. године</p>
			<p class="potpis">Министар заштите животне средине,</p>
			<p class="potpis"><span class="bold">Горан Триван, </span>с.р.</p>
			<p class="potpis">Министар пољопривреде,</p>
			<p class="potpis">шумарства и водопривреде,</p>
			<p class="potpis"><span class="bold">Бранислав Недимовић, </span>с.р.</p>
	</div>


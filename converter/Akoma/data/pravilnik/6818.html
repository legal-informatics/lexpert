

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 22. став 4. Закона о пресађивању људских органа („Службени гласник РС”, број 57/18), </p>
			<p class="Basic-Paragraph">Министар здравља доноси </p>
			<p class="odluka-zakon">ПРАВИЛНИК</p>
			<p class="odluka-zakon">о медицинским критеријумима, начину и условима за утврђивање смрти</p>
			<p class="centar">"Службени гласник РС", број 73 од 11. октобра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се медицински критеријуми, начин и услови за утврђивање смрти, као и састав и начин избора комисије здравствене установе која утврђује смрт лица по неуролошким критеријумима (у даљем тексту: Комисија).</p>
			<p class="clan">Члан 2.</p>
			<p class="Basic-Paragraph">Смрт лица, наступила је ако је на основу медицинских критеријума, са сигурношћу утврђен и потврђен  потпуни и коначни престанак мождане циркулације (у даљем тексту: мождана смрт).</p>
			<p class="clan">Члан 3.</p>
			<p class="Basic-Paragraph">Мождана смрт лица је наступила уколико је настао потпуни и неповратни губитак мождане циркулације, који подразумева иреверзибилни прекид или губитак функције великог и малог мозга, као и можданога стабла. Мождана смрт лица се утврђује на основу клиничког прегледа, а потврђује дијагностичким поступком у складу са овим правилником.</p>
			<p class="clan">Члан 4.</p>
			<p class="Basic-Paragraph">Медицински критеријуми за утврђивања мождане смрти су:</p>
			<p class="Basic-Paragraph">1) иреверзибилно – неповратно оштећење мозга;</p>
			<p class="Basic-Paragraph">2) познат узрок – етиологија, који је довео до оштећења мозга;</p>
			<p class="Basic-Paragraph">3) ако лице има клиничку слику апнеичне коме (нема спонтаних покрета дисања и има угашене рефлексе можданог стабла) и налази се на механичкој вентилацији.</p>
			<p class="clan">Члан 5.</p>
			<p class="Basic-Paragraph">Клинички преглед може да започне када су код лица утврђени критеријуми из члана 4. овог правилника и уколико су испуњени следећи услови:</p>
			<p class="Basic-Paragraph">1) узрок – етиологија иреверзибилног оштећења мозга документован је налазом компјутеризоване томографије (CT), (трауматска повреда мозга, спонтана интрацеребрална крварења, исхемијска лезија мозга, декомпензовани примарни мождани тумор, исхемијско-аноксично оштећење мозга и упале централног нервног система);</p>
			<p class="Basic-Paragraph">2) искључени су реверзибилни (повратни) узроци који могу да имитирају мождану смрт, а присутни су следећи знаци:</p>
			<p class="Basic-Paragraph">(1) хипотермија испод 35 °C (степени Целзијуса),</p>
			<p class="Basic-Paragraph">(2) хипотензија са систолним притиском испод 80 mmHg,</p>
			<p class="Basic-Paragraph">(3) метаболичка и ендокрина кома (хепатичка енцефалопатија, хиперосмоларна кома, претерминална уремија),</p>
			<p class="Basic-Paragraph">(4) тровање лековима из групе неуродепресива, антиепилептика или антихолинергика, односно алкохолом у дозама које могу утицати на стање свести,</p>
			<p class="Basic-Paragraph">(5) деловање мишићних релаксанаса, </p>
			<p class="Basic-Paragraph">(6) ендогена депресија централног нервног система (CNS). </p>
			<p class="clan">Члан 6.</p>
			<p class="Basic-Paragraph">Мождана смрт лица се утврђује на основу два узастопна клиничка прегледа. Између првог и другог клиничког прегледа треба да протекне најмање:</p>
			<p class="Basic-Paragraph">1) шест сати за малолетно лице старости преко 12 година живота и за пунолетно лице,</p>
			<p class="Basic-Paragraph">2) 12 сати за малолетно лице старости од две до 12 година живота,</p>
			<p class="Basic-Paragraph">3) 24 сата за малолетно лице старости од два месеца до две године живота.</p>
			<p class="clan">Члан 7.</p>
			<p class="Basic-Paragraph">Клиничким прегледом се утврђују критеријуми из члана 4. овог правилника на основу следећих клиничких знакова:</p>
			<p class="Basic-Paragraph">1) одсуство реакције зеница на светлост,</p>
			<p class="Basic-Paragraph">2) одсуство корнеалног рефлекса,</p>
			<p class="Basic-Paragraph">3) одсуство реакције на болни надражај у подручју инервације нерава н. тригеминуса,</p>
			<p class="Basic-Paragraph">4) одсуство окулоцефаличних рефлекса,</p>
			<p class="Basic-Paragraph">5) одсуство окуловестибуларних рефлекса,</p>
			<p class="Basic-Paragraph">6) одсуство фарингеалног рефлекса,</p>
			<p class="Basic-Paragraph">7) одсуство трахеалног рефлекса,</p>
			<p class="Basic-Paragraph">8) атонија мускулатуре (одсуство спонтаних мишићних покрета),</p>
			<p class="Basic-Paragraph">9) негативан атропински тест,</p>
			<p class="Basic-Paragraph">10) одсуство спонтаног дисања при апнеа тесту (Након преоксигенације (100% О2 кроз 15 минута – лице се одваја од респиратора и у ендотрахеални тубус се пласира катетер са кисеоником уз проток кисеоника од 6 l/min, те се чека пораст pCO2 у артеријској крви до 60 mmHg. Очекивани средњи пораст pCO2 у крви је 3 mmHg у минути, па се може израчунати потребно време од узимања првог узорка артеријске крви, односно почетне вредности pCO2 до пораста на 60 mmHg. Препоручена почетна вредност pCO2 је 40–45 mmHg). </p>
			<p class="Basic-Paragraph">Уколико се приликом извођења теста из става 1. тачка 10) овог члана потврди покушај спонтанога дисања, нису задовољени критеријуми за постављање дијагнозе мождане смрти.</p>
			<p class="Basic-Paragraph">Уколико приликом апнеа теста дође до пада периферне сатурације кисеоником испод 85%, до пада систолног притиска испод 60 mmHg и појаве малигних аритмија, тест треба прекинути.</p>
			<p class="Basic-Paragraph">Приликом апнеа теста могућа је појава спиналних рефлекса. Постојање спиналних рефлекса не искључује дефиницију мождане смрти.</p>
			<p class="Basic-Paragraph">Апнеа тест се не изводи приликом другог клиничког прегледа ако су код првог прегледа испуњени сви критеријуми за утврђивање мождане смрти.</p>
			<p class="clan">Члан 8.</p>
			<p class="Basic-Paragraph">Мождана смрт која је утврђена на основу два узастопна клиничка прегледа у складу са  чланом 7. овог правилника потврђује се једним од следећих дијагностичких поступака:</p>
			<p class="Basic-Paragraph">1) електроенцефалографија – EEG, потребна су два EEG снимка без мождане електричне активности у трајању од 30 минута, обављена у једнаким временским интервалима као и клинички преглед,</p>
			<p class="Basic-Paragraph">2) евоцирани мождани потенцијали,</p>
			<p class="Basic-Paragraph">3)  транскранијална Doppler сонографија,</p>
			<p class="Basic-Paragraph">4)  конвенционална церебрална панангиографија,</p>
			<p class="Basic-Paragraph">5) CT multislice контрастна панангиографија,</p>
			<p class="Basic-Paragraph">6) перфузиона радионуклеарна сцинтиграфија.</p>
			<p class="Basic-Paragraph">Технички стандарди за извођење транскранијалне Doppler сонографије дати су у Прилогу 1. који је одштампан уз овај правилник и чини његов саставни део.</p>
			<p class="Basic-Paragraph">Технички стандарди за извођење евоцираних можданих потенцијала дати су у Прилогу 2. који је одштампан уз овај правилник и чини његов саставни део.</p>
			<p class="Basic-Paragraph">Технички стандарди за извођење EEG-а дати су у Прилогу 3. који је одштампан уз овај правилник и чини његов саставни део.</p>
			<p class="Basic-Paragraph">Уколико дијагностичким поступком из става 1. овог члана није могуће извршити испитивање реакције зеница и рефлексе рожњаче због оштећења очију или претходно постојећих неуролошких оштећења, неопходно је утврдити одсуство интракранијалне циркулације крви.</p>
			<p class="clan">Члан 9.</p>
			<p class="Basic-Paragraph">Смрт лица по неуролошким критеријумима утврђује комисија здравствене установе која је састављена од најмање два члана, доктора медицине, одговарајућих специјалности, и то:</p>
			<p class="Basic-Paragraph">1) за малолетна лица старости до 12 година живота:</p>
			<p class="Basic-Paragraph">– доктор медицине специјалиста анестезиологије са реаниматологијом,</p>
			<p class="Basic-Paragraph">– доктор медицине специјалиста педијатрије (који је посебно обучен за рад у одељењу интензивног лечења педијатријских болесника),</p>
			<p class="Basic-Paragraph">– доктор медицине специјалиста неурологије;</p>
			<p class="Basic-Paragraph">2) за малолетно лице старости преко 12 година живота и за пунолетно лице:</p>
			<p class="Basic-Paragraph">– доктор медицине специјалиста анестезиологије са реаниматологијом,</p>
			<p class="Basic-Paragraph">– два доктора медицине специјалиста неурологије.</p>
			<p class="clan">Члан 10.</p>
			<p class="Basic-Paragraph">На основу првог и другог клиничког прегледа, као и током дијагностичког поступка за потврђивање мождане смрти, сваки члан комисије појединачно констатује мождану смрт лицa.</p>
			<p class="Basic-Paragraph">О поступку утврђивања и потврђивања мождане смрти, сачињава се записник.</p>
			<p class="Basic-Paragraph">У записник се уносе сви дијагностички поступци и констатације чланова Комисије током првог и другог клиничког прегледа, као и током дијагностичког поступка за потврђивање мождане смрти уколико су сви чланови комисије потврдили наступање мождане смрти и потписали записник.</p>
			<p class="Basic-Paragraph">Сматра се да је смрт лица наступила у моменту потписивања записника од стране свих чланова Комисије. Као време смрти лица узима се време потврђивања мождане смрти, односно потписивања обрасца „Записник о утврђивању мождане смрти” који је дат у Прилогу 4. који је одштампан уз овај правилник и чини његов саставни део.</p>
			<p class="Basic-Paragraph">Записник се сачињава у три примерка, од којих је један примерак за медицинску документацију, један за породицу лица код којег је потврђена смрт и један примерак за овлашћену здравствену установу у којој се врши узимање или пресађивање људских органа (центар за пресађивање људских органа).</p>
			<p class="clan">Члан 11.</p>
			<p class="Basic-Paragraph">Даном ступања на снагу овог правилника престаје да важи Правилник о медицинским критеријумима, начину и поступку утврђивања смрти лица чији се део тела може узети ради пресађивања органа („Службени гласник РСˮ, број 31/05).</p>
			<p class="clan">Члан 12.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">Број 110-00-00380/2019-21</p>
			<p class="potpis">У Београду, 20. септембра 2019. године</p>
			<p class="potpis">Министар,</p>
			<p class="potpis">др <span class="bold">Златибор Лончар, </span>с.р.</p>
			<p class="clan" style="text-align: right">Прилози</p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=429160&amp;regactid=429160" target="_blank">
			Прилог 1 - Технички стандарди за извођење транскранијалне doppler 
			сонографије у дијагностици мождане смрти</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=429160&amp;regactid=429160" target="_blank">
			Прилог 2 - Технички стандарди за извођење евоцираних можданих 
			потенцијала у дијагностици мождане смрти</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=429160&amp;regactid=429160" target="_blank">
			Прилог 3 - Технички стандарди за извођење EEG у дијагностици мождане 
			смрти</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog4.html&amp;doctype=reg&amp;abc=cba&amp;eli=true&amp;eliActId=429160&amp;regactid=429160" target="_blank">
			Прилог 4 - Записник о утврђивању мождане смрти</a></p>
			<p class="clan" style="text-align: left">&nbsp;</p>
	</div>


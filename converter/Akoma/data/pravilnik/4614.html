

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 109. став 2. Закона о накнадама за коришћење јавних добара („Службени гласник РС”, број 95/18), </p>
			<p class="Basic-Paragraph">Mинистар заштите животне средине доноси</p>
			<p class="odluka-zakon">ПРАВИЛНИК </p>
			<p class="odluka-zakon">о критеријумима за ослобођење од плаћања накнаде за коришћење заштићеног подручја</p>
			<p class="centar">"Службени гласник РС", број 34 од 17. маја 2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се критеријуми за ослобођење од плаћања накнаде корисника заштићеног подручја чије активности непосредно доприносе унапређењу стања, презентацији и промоцији вредности заштићеног подручја.</p>
			<p class="clan">Члан 2.</p>
			<p class="Basic-Paragraph">Критеријуми за ослобођење од плаћања накнаде су активности корисника заштићеног подручја које доприносе:</p>
			<p class="Basic-Paragraph">1) унапређењу стања, презентацији и промоцији вредности заштићеног подручја;</p>
			<p class="Basic-Paragraph">2) укупном очувању биолошке, геолошке и предеоне разноврсности и животне средине;</p>
			<p class="Basic-Paragraph">3) очувању културно-историјских вредности и традиције (фолклора, светковина, етнопроизвода и др.), подизању културног нивоа и демографској обнови;</p>
			<p class="Basic-Paragraph">4) ширењу образовно-васпитног и научног рада, јачању квалитета просветног рада и ширењу свести о потреби заштите.</p>
			<p class="clan">Члан 3.</p>
			<p class="Basic-Paragraph">Активности из члана 2. овог правилника су:</p>
			<p class="Basic-Paragraph">1) учешће у активним мерама заштите у сарадњи са управљачем заштићеног подручја;</p>
			<p class="Basic-Paragraph">2) активности на спровођењу противпожарних мера; </p>
			<p class="Basic-Paragraph">3) научно-стручна истраживања;</p>
			<p class="Basic-Paragraph">4) активности на одржавању чистоће и уредности заштићеног подручја;</p>
			<p class="Basic-Paragraph">5) снимање прилога који су у функцији промоције заштићеног подручја;</p>
			<p class="Basic-Paragraph">6) организовање манифестација које доприносе презентацији заштићеног подручја; </p>
			<p class="Basic-Paragraph">7) спровођење едукативних програма чији је основ заштита природе и заштићено подручје;</p>
			<p class="Basic-Paragraph">8) организовање образовних и истраживачких кампова, школа у природи које се тематски баве заштићеним подручјем; </p>
			<p class="Basic-Paragraph">9) друге активности за које управљач заштићеног подручја процени да позитивно утичу на унапређење стања заштићеног подручја, промоцију и презентацију.</p>
			<p class="clan">Члан 4.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-16/2019-04</p>
			<p class="potpis">У Београду, 11. априла 2019. године</p>
			<p class="potpis">Министар,</p>
			<p class="potpis"><span class="bold">Горан Триван, </span>с.р.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 17. став 4. Закона о извршењу кривичних санкција (,,Службени гласник РС”, бр. 55/14 и 35/19), </p>
			<p class="Basic-Paragraph">Министар правде доноси</p>
			<p class="odluka-zakon">ПРАВИЛНИК</p>
			<p class="odluka-zakon">о раду Центра за обуку и стручно оспособљавање Управе за извршење кривичних санкција и организовању и спровођењу обуке и стручног оспособљавања и усавршавања</p>
			<p class="centar">"Службени гласник РС", број 82 од 22. новембра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником уређује се рад Центра за обуку и стручно оспособљавање Управe за извршење кривичних санкција (у даљем тексту: Центар за обуку), као и организовање и спровођење обуке, стручног оспособљавања и усавршавања.</p>
			<p class="clan">Члан 2.</p>
			<p class="Basic-Paragraph">Центар за обуку спроводи програме обуке, стручног оспособљавања и усавршавања за: приправнике, запослене у служби за обезбеђење, остале запослене у Управи за извршење кривичних санкција (у даљем тексту: Управа) и запослене у другим државним органима, у складу са Законом о извршењу кривичних санкција (у даљем тексту: Закон).</p>
			<p class="Basic-Paragraph">Центар за обуку координира активности завода у спровођењу обуке и стручног оспособљавања осуђених лица, у складу са Законом.  </p>
			<p class="clan">Члан 3.</p>
			<p class="Basic-Paragraph">У циљу унапређења рада Центра за обуку и достизања вишег нивоа квалитета обуке, као и ради праћења савремених тенденција пенолошке праксе, Центар за обуку успоставља и одржава сарадњу са домаћим, страним и међународним институцијама, организацијама и удружењима, издаје публикације и обавља другу издавачку делатност, прикупља и обрађује податке у вези са обуком и стручним оспособљавањем, води одговарајуће евиденције и обавља друге послове у складу са прописима.</p>
			<p class="clan">Члан 4.</p>
			<p class="Basic-Paragraph">Програмске обуке (основне, стручне, континуиране, специјалистичке, допунске и друге), стручног оспособљавања и усавршавања и начин полагања испита запослених у Управи израђује наставно веће Центра за обуку, у складу са Законом.  </p>
			<p class="Basic-Paragraph"> Наставно веће Центра за обуку чине управник Центра за обуку, председник и заменик председника испитне комисије, представник Управе за извршење кривичних санкција, секретар испитне комисије, два предавача и три члана испитне комисије, у складу са Законом.</p>
			<p class="Basic-Paragraph">Предаваче у Центру за обуку, одређује директор Управе, у складу са Законом.</p>
			<p class="clan">Члан 5.</p>
			<p class="Basic-Paragraph">Образложени предлог потреба завода за извршење кривичних санкција (у даљем тексту: заводи) за обуку и стручно оспособљавање и усавршавање запослених у служби за обезбеђење и у другим службама доставља се Центру за обуку до краја јуна текуће године за наредну годину. </p>
			<p class="Basic-Paragraph">Управник Центра за обуку доставља директору Управе, на основу обједињених предлога потреба завода, предлог плана спровођења програма основне, стручне, континуиране, специјалистичке, допунске и осталих обука, као и стручног оспособљавања и усавршавања до краја јула текуће године за наредну годину.</p>
			<p class="Basic-Paragraph">План спровођења програма основне, стручне, континуиране, специјалистичке, допунске и осталих обука, као и стручног оспособљавања и усавршавања доноси директор Управе, на предлог управника Центра за обуку, у складу са Законом. </p>
			<p class="Basic-Paragraph">План из става 1. овог члана доноси се једном годишње.</p>
			<p class="clan">Члан 6.</p>
			<p class="Basic-Paragraph">Обука, стручно оспособљавање и усавршавање обављају се у Центру за обуку, а по потреби могу се организовати и ван Центра. </p>
			<p class="Basic-Paragraph">Центар за обуку обезбеђује одговарајући простор за извођење теоријске и практичне наставе, капацитете за смештај и исхрану полазника обуке, техничку опрему и наставна средства, школско и ватрено оружје, са одговарајућом муницијом и опремом, у складу са општим прописима.</p>
			<p class="Basic-Paragraph">Дневни распоред рада, по коме се спроводе дневне активности обавља се на начин који је одређен од стране управника Центра за обуку. </p>
			<p class="clan">Члан 7.</p>
			<p class="Basic-Paragraph">Одговарајућим простором за извођење обуке и стручног оспособљавања сматрају се: учионице за извођење теоријске наставе, спортска сала за извођење обуке из специјалног физичког образовања, терени и полигони за извођење практичне обуке у познавању и руковању ватреним оружјем.</p>
			<p class="Basic-Paragraph">Учионица из става 1. овог члана довољно је пространа за несметано извођење наставе, опремљена је одговарајућим намештајем, наставним средствима, помагалима и осталом опремом која обезбеђује реализацију програма обуке. </p>
			<p class="Basic-Paragraph">Спортска сала из става 1. овог члана опремљена је одговарајућом опремом и другим помагалима за извођење специјалне физичке обуке.</p>
			<p class="clan">Члан 8.</p>
			<p class="Basic-Paragraph">Спровођење обуке у познавању и руковању ватреним оружјем, реализује се у учионицама, на теренима и полигонима Центра за обуку.</p>
			<p class="Basic-Paragraph">Настава практичне употребе ватреног оружја (бојево гађање) изводи се на уређеним стрелиштима, која поседују одговарајућа одобрења издата од стране надлежних државних органа. </p>
			<p class="clan">Члан 9.</p>
			<p class="Basic-Paragraph">Центар за обуку у својим смештајним капацитетима и коришћењем капацитета завода обезбеђује смештај и исхрану полазника обуке.</p>
			<p class="clan">Члан 10.</p>
			<p class="Basic-Paragraph">Центар за обуку обавља своју делатност у складу са општим прописима из области безбедности и здравља на раду.</p>
			<p class="clan">Члан 11.</p>
			<p class="Basic-Paragraph">У извођењу програма обуке учествују запослени у Центру за обуку, предавачи, командир курса и инструктори из Управе.</p>
			<p class="Basic-Paragraph">Командир курса, кога је одредио директор Управе из редова запослених у Управи, учествује у обуци и стара се о спровођењу одредаба кућног реда Центра за обуку.</p>
			<p class="Basic-Paragraph">Предавач има стечено високо образовање на студијама другог степена (мастер академске студије, мастер струковне студије, специјалистичке академске студије), основним академским студијама у обиму од најмање 240 ЕСПБ бодова, односно на основним студијама у трајању од најмање четири године, у складу са Законом.</p>
			<p class="clan">Члан 12.</p>
			<p class="Basic-Paragraph">Трошкове смештаја, исхране и припреме и полагање испита сносе заводи из којих су упућени полазници обуке.</p>
			<p class="clan">Члан 13.</p>
			<p class="Basic-Paragraph">Трошкове превоза предавача, инструктора и командира курса до Центра за обуку, сносе заводи из којих су упућени, односно Управа за запослене који су упућени из организационе јединице у седишту Управе, а трошкове припреме и извођења наставе сноси Центар за обуку.</p>
			<p class="Basic-Paragraph">Предавачу, инструктору и командиру курса, који није запослен у Центру за обуку, исплаћује се дневница од стране Центра за обуку, у складу са прописом којим се уређују накнаде трошкова и отпремнина државних службеника и намештеника. </p>
			<p class="Basic-Paragraph">Предавачу и инструктору који није запослен у Центру за обуку, за припрему и реализацију наставе, исплаћује се накнада у складу са прописом којим се уређује стручно усавршавање државних службеника.</p>
			<p class="clan">Члан 14.</p>
			<p class="Basic-Paragraph">Члановима испитне комисије припада накнада за рад, у складу са Законом.</p>
			<p class="clan">Члан 15.</p>
			<p class="Basic-Paragraph">О положеном испиту издаје се уверење, а о завршеној основној,  континуираној, специјалистичкој, допунској или другој обуци, стручном оспособљавању и усавршавању  издаје се потврда, у складу са Законом. </p>
			<p class="clan">Члан 16.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику  Републике Србије”.</p>
			<p class="potpis">Број 110-00-3/2019-05</p>
			<p class="potpis">У Београду, 14. новембра 2019. године</p>
			<p class="potpis">Министар,</p>
			<p class="potpis"><span class="bold">Нела Кубуровић, </span>с.р.</p>
	</div>


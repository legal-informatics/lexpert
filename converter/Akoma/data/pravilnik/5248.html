


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 10. став 4. Закона о Централној евиденцији стварних власника („Службени гласник РС”, број 41/18), </p>
			<p class="Basic-Paragraph">Министар привреде доноси</p>
			<p class="odluka-zakon">ПРАВИЛНИК</p>
			<p class="odluka-zakon">o начину и условима електронске размене података између Агенције за привредне регистре, државних органа и Народне банке Србије ради спровођења евидентирања стварних власника</p>
			<p class="centar">"Службени гласник РС", број 94 од 7. децембра 
			2018.</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују начин и услови електронске размене података између Агенције за привредне регистре (у даљем тексту: Агенција), државних органа и Народне банке Србије (у даљем тексту: надлежни органи), ради спровођења евидентирања стварних власника правних лица и других субјеката регистрованих у Републици Србији из члана 2. став 1. Закона о Централној евиденцији стварних власника (у даљем тексту: Регистровани субјекти).</p>
			<p class="clan">Члан 2.</p>
			<p class="Basic-Paragraph">Електронска размена података између Агенције и надлежних органа врши се кроз протокол комуникације преко стандардних механизама веб сервиса Simple Object Access Protocol (SOAP).</p>
			<p class="Basic-Paragraph">Електронска размена података између Агенције и надлежних органа може се вршити и посредством заштићеног стандардног мрежног протокола File Transfer Protocol (FTP).</p>
			<p class="clan">Члан 3.</p>
			<p class="Basic-Paragraph">Основни формат електронске размене података је Extensible Markup Language 1.1 (XML).</p>
			<p class="Basic-Paragraph">Опис метода за упис и електронску размену података преко веб сервиса, укључујући и пратеће методе приступа шифарничким подацима је у форми WSDL 2.0 стандарда. </p>
			<p class="Basic-Paragraph">Опис података који се електронски размењују путем заштићеног FTP мрежног протокола је у форми XML Schema Definition (XSD).</p>
			<p class="clan">Члан 4.</p>
			<p class="Basic-Paragraph">Електронска размена података између Агенције и надлежних органа врши се 24 часа у току дана.</p>
			<p class="clan">Члан 5.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-135/2018-10</p>
			<p class="potpis">У Београду, 3. децембра 2018. године</p>
			<p class="potpis">Министар,</p>
			<p class="potpis"><span class="bold">Горан Кнежевић, </span>с.р.</p>
	</div>


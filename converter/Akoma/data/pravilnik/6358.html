


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: center;
	color: #008000;
}
</style>


	<div class="story">
				<div class="redakcijskipreciscentekst" style="font-size:0.750000187500047rem">
					Редакцијски пречишћен текст</div>
				<p class="broj">&nbsp;</p>
				<p class="broj">&nbsp;</p>
				<p>На основу члана 246. став 5. Закона о пловидби и лукама на унутрашњим водама („Службени гласник РС”, бр. 73/10 и 121/12),</p>
				<p>Министар грађевинарства, саобраћаја и инфраструктуре доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">o изгледу службене легитимације инспектора безбедности пловидбе</p>
				<p class="clan">"Службени гласник РС", број 129 од 27. 
				новембра 2014, <span title="Правилник о изгледу обрасца службене легитимације инспектора (Службени гласник РС, број 81/2015)">81 од 24. септембра 2015 - 
<span class="auto-style2">др. правилник</span></span></p>
				<p class="clan">&nbsp;</p>
				<p class="clan">Члан 1.</p>
				<p>Овим правилником прописује се изглед службене легитимације инспектора безбедности пловидбе (у даљем тексту: службена легитимација).</p>
				<p class="clan">Члан 2.</p>
				<p>Изглед службене легитимације дат је на Обрасцу – Службена легитимација инспектора безбедности пловидбе, који је одштампан уз овај правилник и чини његов саставни део.</p>
				<p class="clan">Члан 3.</p>
				<p>Службена легитимација је величине 65 x 95 mm и обложена је кожом црне боје.</p>
				<p>Предња страна службене легитимације садржи:</p>
				<p>1) у горњем делу на средини – Мали грб Републике Србије;</p>
				<p>2) испод грба, текст који гласи:</p>
				<p class="clan">„РЕПУБЛИКА СРБИЈА,<br>ЛЕГИТИМАЦИЈА ИНСПЕКТОРА БЕЗБЕДНОСТИ <br>ПЛОВИДБЕ”.</p>
				<p>Прва унутрашња страна службене легитимацијe инспектора садржи:</p>
				<p>1) на средини место за фотографију инспектора величине 35 x 25 mm, а испод фотографије налази се место означено за печат органа који је издао легитимацију „(М.П.)”;</p>
				<p>2) испод тога, на средини налази се место за уписивање имена и презимена инспектора, испод којег су уписане речи: „(име и презиме инспектора)”, а испод тога место за својеручни потпис инспектора испод којег је уписано „(својеручни потпис)”;</p>
				<p>3) испод тога, налази се место за уписивање јединственог матичног броја грађана испод којег су уписане речи: „(ЈМБГ)”.</p>
				<p>Друга унутрашња страна службене легитимација садржи:</p>
				<p>1) место за упис назива органа који издаје легитимацију испод којег је уписано „(назив органа који издаје легитимацију)”;</p>
				<p>2) испод тога, текст који гласи: „ОВЛАШЋЕЊА ИНСПЕКТОРА</p>
				<p>У вршењу инспекцијског надзора, инспектор има права, дужности и овлашћења прописана Законом о државној управи, Законом о пловидби и лукама на унутрашњим водама, Законом о поморској пловидби, законом којим се уређује државна припадност и упис пловила и законом којим се уређује превоз у пловидби”;</p>
				<p>3) испод тога, са леве стране, налази се место за упис регистарског броја поред којег је уписано: „Регистарски број”, са десне стране место за упис места издавања службене легитимације испод којег је уписано: „Mесто издавања”, изнад тога место за упис датума издавања службене легитимације поред којег је уписано: „Датум”, а испод тога на средини налази се место означено зa потпис овлашћеног лица испод којег је уписано „(потпис овлашћеног лица)”.</p>
				<p class="clan">Члан 4.</p>
				<p>Службене легитимације које су издате по прописима који су важили до дана ступања на снагу овог правилника важе до њихове замене.</p>
				<p class="clan">Члан 5.</p>
				<p>Даном ступања на снагу овог правилника престаје да важи Правилник о изгледу службене легитимације инспектора безбедности пловидбе („Службени гласник РС”, број 18/12).</p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00147/2014-18</p>
				<p class="potpis">У Београду, 17. новембра 2014. године,</p>
				<p class="potpis">Министар,</p>
				<p class="potpis">проф. др <span class="bold">Зорана Михајловић,</span> с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-bezbednost-p_opt.jpeg&amp;doctype=reg&amp;abc=cba&amp;eli=true&amp;eliActId=416345&amp;regactid=416345" alt="pravilnik-bezbednost-plovidbe.tif"></p>
	</div>


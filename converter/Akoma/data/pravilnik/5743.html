<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css"><div class="story">
<p class="broj"><span style="font-family: Verdana;"><span style="font-size: small;"><br>
</span></span></p>
<p><span style="font-family: Verdana;"><span style="font-size: small;">На основу члана 25. став 5. Закона о добробити животиња („Службени гласник РС”, број 41/09),</span></span></p>
<p><span style="font-family: Verdana;"><span style="font-size: small;">Министар пољопривреде, шумарства и водопривреде доноси</span></span></p>
<p><span style="font-family: Verdana;"><span style="font-size: small;"><br>
</span></span></p>
<p class="odluka-zakon"><span style="font-family: Verdana;"><span style="font-size: small;">ПРАВИЛНИК</span></span></p>
<p class="naslov"><span style="font-family: Verdana;"><span style="font-size: small;">о ближим условима које морају да испуњавају места за утовар, претовар и истовар животиња, места за одмор и контролне станице </span></span></p>
<div style="margin: 0cm 0cm 0rem; text-align: center; text-indent: 1.18333333333333rem;" align="center"><span style="font-size: small;"><span style="font-family: Verdana;">&nbsp;<span> „Службени гласник РС“, број 92 од 5. децембра 2010.</span>   </span></span><span style="font-size: small;"><br>
</span></div>
<p class="clan">&nbsp;</p>
<p class="clan"><span style="font-family: Verdana;"><span style="font-size: small;">Члан 1.</span></span></p>
<p><span style="font-family: Verdana;"><span style="font-size: small;">Овим правилником прописују се ближи услови које морају да испуњавају места за утовар, претовар и истовар животиња, места за одмор и контролне станице.</span></span></p>
<p class="clan"><span style="font-family: Verdana;"><span style="font-size: small;">Члан 2.</span></span></p>
<p><span style="font-family: Verdana;"><span style="font-size: small;">Поједини изрази употребљени у овом правилнику имају следеће значење:</span></span></p>
<p><span style="font-family: Verdana;"><span style="font-size: small;">1) контролна станица јесте објекат одобрен у складу са законом којим се уређује ветеринарство, у коме се врши истовар животиња, њихово храњење и напајање, у коме се животиње одмарају најмање 12 сати, односно у коме се врши утовар животиња;</span></span></p>
<p><span style="font-family: Verdana;"><span style="font-size: small;">2) место за одмор јесте било које место заустављања током превоза, које није место одредишта, укључујући и место у коме животиње мењају превозно средство са или без истовара.</span></span></p>
<p class="clan"><span style="font-family: Verdana;"><span style="font-size: small;">Члан 3.</span></span></p>
<p><span style="font-family: Verdana;"><span style="font-size: small;">Места на којима се врши утовар, претовар и истовар животињa, места за одмор и контролне станице морају да испуњавају следеће услове:</span></span></p>
<p><span style="font-family: Verdana;"><span style="font-size: small;">1) да су смештена, изграђена, конструисана и да се њима управља на начин да се обезбеде довољне биосигурносне мере у циљу спречавања ширења заразних болести на друга газдинства и између узастопних пошиљки животиња које кроз њих пролазе; </span></span></p>
<p><span style="font-family: Verdana;"><span style="font-size: small;">2) да простор за животиње својом величином одговара потребама смештаја планираног броја и врсте животиња;</span></span></p>
<p><span style="font-family: Verdana;"><span style="font-size: small;">3) да су изграђена на компактном и оцедитом терену, са ниским нивоом подземних вода, као и изван зона које могу бити угрожене поплавама или клизањем терена;</span></span></p>
<p><span style="font-family: Verdana;"><span style="font-size: small;">4) да су изграђена и опремљена тако да се чишћење и дезинфекција могу лако обављати;</span></span></p>
<p><span style="font-family: Verdana;"><span style="font-size: small;">5) да су изграђена од материјала који се лако пере, чисти и дезинфикује.</span></span></p>
<p class="clan"><span style="font-family: Verdana;"><span style="font-size: small;">Члан 4.</span></span></p>
<p><span style="font-family: Verdana;"><span style="font-size: small;">Поред услова из члана 3. овог правилника, контролна станица мора да испуњава и следеће услове:</span></span></p>
<p><span style="font-family: Verdana;"><span style="font-size: small;">1) да је снабдевена довољном количином заштитне одеће за лица која раде у контролној станици, односно за друга лица која улазе у контролну станицу;</span></span></p>
<p><span style="font-family: Verdana;"><span style="font-size: small;">2) да има обезбеђено уклањање простирке после сваког отпремања пошиљке животиња, а нова простирка да се унесе после чишћења и дезинфекције смештајног простора за животиње; </span></span></p>
<p><span style="font-family: Verdana;"><span style="font-size: small;">3) да има обезбеђен санитарни одмор објекта између две узастопне пошиљке животиња, у зависности од тога да ли животиње долазе из зоне, подручја или државе са истим здравственим статусом, тако да се после шест дана употребе, финалног чишћења и дезинфекције, а пре примања нове пошиљке животиња обезбеди одмор контролне станице у трајању од најмање 24 сата до допреме нове пошиљке животиња;</span></span></p>
<p><span style="font-family: Verdana;"><span style="font-size: small;">4) да се пре пријема животиња отпочне са чишћењем и дезинфекцијом у року од 24 сата после отпремања свих животиња које су претходно ту држане;</span></span></p>
<p><span style="font-family: Verdana;"><span style="font-size: small;">5) да има одговарајућу опрему за чишћење и дезинфекцију; </span></span></p>
<p><span style="font-family: Verdana;"><span style="font-size: small;">6) да се чисти, пере и дезинфикује пре и после сваке употребе;</span></span></p>
<p><span style="font-family: Verdana;"><span style="font-size: small;">7) да се на одговарајући начин складиште и одвозе отпадне материје, као и уклањају лешеви угинулих животиња, у складу са посебним прописом;</span></span></p>
<p><span style="font-family: Verdana;"><span style="font-size: small;">8) да је ограђена како би се спречио неконтролисани приступ људи и животиња;</span></span></p>
<p><span style="font-family: Verdana;"><span style="font-size: small;">9) да има обезбеђену одговарајућу бригу у погледу добробити животиња, као и ветеринарску помоћ у случају потребе;</span></span></p>
<p><span style="font-family: Verdana;"><span style="font-size: small;">10) да има обезбеђене залихе одговарајуће хране и воде у зависности од потреба поједине животињске врсте и у довољним количинама, како би се задовољиле телесне потребе током боравка у контролној станици и за очекивано трајање путовања до следеће контролне станице;</span></span></p>
<p><span style="font-family: Verdana;"><span style="font-size: small;">11) да има довољне залихе простирки које се постављају у свим просторијама у складу са потребама сваке врсте или категорије животиња смештених у контролној станици.</span></span></p>
<p class="clan"><span style="font-family: Verdana;"><span style="font-size: small;">Члан 5.</span></span></p>
<p><span style="font-family: Verdana;"><span style="font-size: small;">У контролну станицу животиње се смештају у групама у којима су првобитно допремљене и свака пошиљка животиња смешта се у одвојене објекте, врши се контрола кондиције и стања животиња по њиховом доласку, најмање једном на сваких дванаест сати током боравка, а лица која раде са животињама поступају у складу са законом којим се уређује добробит животиња.</span></span></p>
<p class="clan"><span style="font-family: Verdana;"><span style="font-size: small;">Члан 6.</span></span></p>
<p><span style="font-family: Verdana;"><span style="font-size: small;">Контролна станица мора да има следеће просторе, односно просторије:</span></span></p>
<p><span style="font-family: Verdana;"><span style="font-size: small;">1) за смештај, контролу и преглед животиња, а када је то потребно и за њихову исхрану и напајање;</span></span></p>
<p><span style="font-family: Verdana;"><span style="font-size: small;">2) за одвојен смештај оболелих и повређених животиња или животиња којима је неопходна посебна нега;</span></span></p>
<p><span style="font-family: Verdana;"><span style="font-size: small;">3) одвојене просторије за особље;</span></span></p>
<p><span style="font-family: Verdana;"><span style="font-size: small;">4) за складиштење хране; </span></span></p>
<p><span style="font-family: Verdana;"><span style="font-size: small;">5) за складиштење отпада, лешева животиња до њиховог уклањања у складу са посебним прописом;</span></span></p>
<p><span style="font-family: Verdana;"><span style="font-size: small;">6) за смештај опреме за чишћење и дезинфекцију.</span></span></p>
<p><span style="font-family: Verdana;"><span style="font-size: small;">Простор, односно просторија из става 1. тачка 4) овог члана мора да буде сува, заштићена од инсеката, птица, глодара и других штеточина.</span></span></p>
<p class="clan"><span style="font-family: Verdana;"><span style="font-size: small;">Члан 7.</span></span></p>
<p><span style="font-family: Verdana;"><span style="font-size: small;">Простор, односно просторија у контролној станици у којој се држе животиње мора да буде изграђена и одржавана тако да животиње не дођу у додир са било каквим оштрим или опасним предметима или оштећеним површинама које би могле довести до повреда животиња.</span></span></p>
<p><span style="font-family: Verdana;"><span style="font-size: small;">Простор, односно просторија из става 1. овог члана мора да:</span></span></p>
<p><span style="font-family: Verdana;"><span style="font-size: small;">1) има подове који на најмању могућу меру смањују ризик од клизања и повреда животиња;</span></span></p>
<p><span style="font-family: Verdana;"><span style="font-size: small;">2) је наткривена и да има одговарајућу пострану заштиту како би се животиње заштитиле од лоших временских прилика;</span></span></p>
<p><span style="font-family: Verdana;"><span style="font-size: small;">3) има обезбеђену одговарајућу дренажу отпадних вода која одговара капацитету објекта;</span></span></p>
<p><span style="font-family: Verdana;"><span style="font-size: small;">4) има обезбеђено природно и/или вештачко осветљење одговарајућег интензитета који је прилагођен потребама појединих врста животиња тако да омогућава неометан утовар, истовар, претовар, односно контролу свих животиња у контролној станици у исто време, а по потреби да има и резервно осветљење;</span></span></p>
<p><span style="font-family: Verdana;"><span style="font-size: small;">5) је одговарајуће величине тако да животиње имају довољно простора за лежање и несметано кретање до места за храњење и напајање.</span></span></p>
<p class="clan"><span style="font-family: Verdana;"><span style="font-size: small;">Члан 8.</span></span></p>
<p><span style="font-family: Verdana;"><span style="font-size: small;">Опрема за утовар и истовар животиња на месту за утовар, претовар и истовар и у контролној станици мора да има бочну заштиту, а њен под не може да буде клизав. </span></span></p>
<p><span style="font-family: Verdana;"><span style="font-size: small;">Утовар и истовар животиња обавља се помоћу фиксних или покретних рампи, односно дизалице, ако се животиње истоварају, односно утоварају у транспортне контејнере. </span></span></p>
<p><span style="font-family: Verdana;"><span style="font-size: small;">Фиксне рампе постављају се тако да животиње могу да се директно утоваре или истоваре из превозног средства.</span></span></p>
<p><span style="font-family: Verdana;"><span style="font-size: small;">Покретне рампе морају да буду од чврстог материјала који може да издржи тежину животиње која се утовара, односно истовара.</span></span></p>
<p><span style="font-family: Verdana;"><span style="font-size: small;">Рампе за утовар и истовар морају да имају најмањи могући нагиб, а размак или праг између пода возила и рампе или између рампе и подне површине за истовар мора да буде такав да се спречи повреда животиње.</span></span></p>
<p class="clan"><span style="font-family: Verdana;"><span style="font-size: small;">Члан 9.</span></span></p>
<p><span style="font-family: Verdana;"><span style="font-size: small;">Опрема за усмеравање животиња користи се искључиво у ту сврху.</span></span></p>
<p><span style="font-family: Verdana;"><span style="font-size: small;">За усмеравање говеда и одраслих свиња приликом утовара, истовара и претовара може да се користи електрични гонич на мишићима задњег дела тела одраслих животиња које одбијају да се помакну, у трајању од највише једне секунде са довољним временским размаком.</span></span></p>
<p class="clan"><span style="font-family: Verdana;"><span style="font-size: small;">Члан 10.</span></span></p>
<p><span style="font-family: Verdana;"><span style="font-size: small;">Појилице и хранилице у контролној станици и по потреби у местима за одмор морају да буду доступне свакој животињи и не могу да се користе у друге сврхе.</span></span></p>
<p class="clan"><span style="font-family: Verdana;"><span style="font-size: small;">Члан 11.</span></span></p>
<p><span style="font-family: Verdana;"><span style="font-size: small;">Овај правилник ступа на снагу осмог дана од дана објављивања у „Службеном гласнику Републике Србије”.</span></span></p>
<p class="potpis">&nbsp;</p>
<p class="potpis"><span style="font-family: Verdana;"><span style="font-size: small;">Број 110-00-00278/2010-09</span></span></p>
<p class="potpis"><span style="font-family: Verdana;"><span style="font-size: small;">У Београду, 25. новембра 2010. године</span></span></p>
<p class="potpis"><span style="font-family: Verdana;"><span style="font-size: small;">Министар,</span></span></p>
<p class="potpis"><span style="font-family: Verdana;"><span style="font-size: small;">др <span class="bold">Саша Драгин, </span>с.р.</span></span></p>
</div>
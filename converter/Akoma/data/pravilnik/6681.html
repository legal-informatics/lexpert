


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 168. став 11. Закона о спорту („Службени гласник РС”, број 10/16),</p>
				<p>Министар омладине и спорта доноси</p>
				<p class="odluka-zakon">ПРАВИЛНИК </p>
				<p class="odluka-zakon">о националним евиденцијама у области спорта</p>
				<p class="centar">"Службени гласник РС", број 24 од 17. марта 
				2017.</p>
				<p class="centar">&nbsp;</p>
				<p class="clan">Члан 1.</p>
				<p>Овим правилником прописује се садржај, начин вођења и начин и услови коришћења података из националних евиденција у области спорта.</p>
				<p>Садржај података о личности подразумева податке у смислу закона којим је уређена заштита података о личности.</p>
				<p class="clan">Члан 2.</p>
				<p>Завод за спорт и медицину спорта Републике Србије (у даљем тексту: Републички завод), у складу са Законом о спорту (у даљем тексту: Закон), води следеће националне евиденције:</p>
				<p>1) категорисаних и других спортиста такмичара;</p>
				<p>2) предузетника у спорту;</p>
				<p>3) организација у области спорта;</p>
				<p>4) спортских стручњака и стручњака у спорту;</p>
				<p>5) програма и пројеката којима се остварује општи интерес у области спорта и задовољавају потребе и интереси грађана у аутономној покрајини и јединици локалне самоуправе;</p>
				<p>6) спортских објеката;</p>
				<p>7) великих међународних спортских приредаба у Републици Србији;</p>
				<p>8) резултата спортиста и националних спортских репрезентација Републике Србије на великим међународним спортским такмичењима и националним спортским такмичењима;</p>
				<p>9) физичких спортских повреда и начина њиховог лечења врхунских спортиста и спортиста националних спортских репрезентација.</p>
				<p>У националним евиденцијама евидентирају се подаци из чл. 3–11 овог правилника и промене евидентираних података. </p>
				<p>Националне евиденције из става 1. овог члана трајно се чувају, у складу са законом.</p>
				<p class="clan">Члан 3.</p>
				<p>У националну евиденцију категорисаних и других спортиста такмичара уписују се следећи подаци:</p>
				<p>1) број уписа;</p>
				<p>2) име, презиме;</p>
				<p>3) пол;</p>
				<p>4) датум и место рођења;</p>
				<p>5) јединствени матични број грађана, адреса;</p>
				<p>6) спортски узраст (кадет, јуниор, млађи сениор, сениор, ветеран);</p>
				<p>7) ранг према националној категоризацији спортиста;</p>
				<p>8) члански статус у организацијама у области спорта;</p>
				<p>9) три најважнија постигнута спортска резултата;</p>
				<p>10) спортска грана и спортска дисциплина;</p>
				<p>11) прва спортска организација за коју је спортиста регистрован;</p>
				<p>12) стручна спрема, радни однос;</p>
				<p>13) ранг такмичења;</p>
				<p>14) национално спортско признање и друга спортска признања и награде;</p>
				<p>15) казне због повреде антидопинг правила;</p>
				<p>16) регистарски број такмичарске књижице и спортски савез који ју је издао;</p>
				<p>17) број наступа за националну спортску репрезентацију.</p>
				<p class="clan">Члан 4.</p>
				<p>У националну евиденцију предузетника у спорту уписују се следећи подаци:</p>
				<p>1) број уписа;</p>
				<p>2) идентификација предузетника:</p>
				<p>(1) име и презиме, односно назив (пун и скраћен),</p>
				<p>(2) седиште (општина, место, улица и број),</p>
				<p>(3) јединствени матични број грађана,</p>
				<p>(4) матични статистички број,</p>
				<p>(5) жиро рачун (број и код кога се води),</p>
				<p>(6) ПИБ број,</p>
				<p>(7) број телефона,</p>
				<p>(8) интернет презентација,</p>
				<p>(9) имејл адреса,</p>
				<p>(10) стручно, односно академско звање,</p>
				<p>(11) спортско звање;</p>
				<p>3) статус:</p>
				<p>(1) професионални спортиста,</p>
				<p>(2) предузетник који се бави обављањем спортске делатности,</p>
				<p>(3) упис у регистар (орган код кога је извршен упис, број регистра, број и датум решења о упису),</p>
				<p>(4) брисање из регистра (број и датум решења о брисању из надлежног регистра),</p>
				<p>(5) број дозволе за рад и од кога је издата;</p>
				<p>4) спортске активности и делатности:</p>
				<p>(1) спортске активности, </p>
				<p>(2) регистроване спортске делатности (назив и шифра делатности),</p>
				<p>(3) подручје делатности,</p>
				<p>(4) начин обављања спортских делатности (лично или преко ангажованих лица),</p>
				<p>(5) врста стручног рада у спорту,</p>
				<p>(6) такмичења у којима учествује (назив и ранг).</p>
				<p class="clan">Члан 5.</p>
				<p>У националну евиденцију организација у области спорта уписују се следећи подаци:</p>
				<p>1) број уписа;</p>
				<p>2) идентификација организације:</p>
				<p>(1) назив (пун и скраћен),</p>
				<p>(2) седиште (општина, место, улица и број),</p>
				<p>(3) грана спорта,</p>
				<p>(4) матични статистички број,</p>
				<p>(5) жиро рачун (број и код кога се води),</p>
				<p>(6) ПИБ број,</p>
				<p>(7) број телефона и факса,</p>
				<p>(8) интернет презентација,</p>
				<p>(9) имејл адреса;</p>
				<p>3) оснивање:</p>
				<p>(1) оснивачки акт (назив и ко га је донео),</p>
				<p>(2) датум оснивања,</p>
				<p>(3) оснивачи (име, презиме, матични број; назив, седиште и број под којим су уписани у надлежни регистар),</p>
				<p>(4) предвиђено време за које се организација оснива,</p>
				<p>(5) акционари, чланови друштва са ограниченом одговорношћу (име и презиме, јединствени матични број грађана; назив и седиште; појединачно учешће сваког акционара, односно члана друштва са ограниченом одговорношћу у приватном капиталу субјекта евидентирања);</p>
				<p>4) статус:</p>
				<p>(1) правни статус (спортско удружење, спортски савез, спортско друштво, спортска задужбина, спортска фондација, спортско привредно друштво, спортска установа, спортско јавно предузеће),</p>
				<p>(2) правна форма (спортска организација као удружење; спортска организација као привредно друштво; спортско друштво; стручно спортско удружење; остала спортска удружења и савези; општински, односно градски грански спортски савез, покрајински грански савез, национални грански савез; општински, односно градски спортски савез, покрајински спортски савез, национални спортски савез; међународни спортски савез; спортска фондација; спортска задужбина; друштво са ограниченом одговорношћу, отворено акционарско друштво, затворено акционарско друштво, командитно друштво, ортачко друштво, јавно предузеће, јавна установа),</p>
				<p>(3) упис у регистар (орган код кога је извршен упис, број регистра, број и датум решења о упису),</p>
				<p>(4) брисање из регистра (број и датум решења о брисању из надлежног регистра),</p>
				<p>(5) покретање поступка ликвидације и стечаја и име ликвидационог, односно стечајног управника,</p>
				<p>(6) статусне промене (организације које учествују у статусној промени, датум статусне промене, врста статусне промене),</p>
				<p>(7) испуњеност услова за обављање спортских активности (орган који је утврдио испуњеност услова броја, број и датум акта);</p>
				<p>5) активности и делатности:</p>
				<p>(1) спортске активности, односно дисциплине,</p>
				<p>(2) регистроване спортске и друге делатности (назив и шифра делатности),</p>
				<p>(3) такмичења у којима учествује (назив и ранг);</p>
				<p>6) удруживање (година удруживања, назив и седиште савеза):</p>
				<p>(1) удруживање у спортско друштво,</p>
				<p>(2) удруживање у општински, односно градски грански спортски савез,</p>
				<p>(3) удруживање у општински, односно градски спортски савез,</p>
				<p>(4) удруживање у покрајински грански спортски савез,</p>
				<p>(5) удруживање у покрајински спортски савез,</p>
				<p>(6) удруживање у национални спортски савез,</p>
				<p>(7) удруживање у међународни грански спортски савез,</p>
				<p>(8) удруживање у међународни спортски савез,</p>
				<p>(9) удруживање у Спортски савез Србије,</p>
				<p>(10) удруживање у Олимпијски комитет Србије;</p>
				<p>7) организациона структура: </p>
				<p>(1) са организационим јединицама (Мулти) или без организационих јединица (Уни),</p>
				<p>(2) организационе јединице које имају посебна овлашћења у правном промету и посебног заступника,</p>
				<p>(3) територијална организација;</p>
				<p>8) органи:</p>
				<p>(1) назив органа, број чланова, почетак мандата и дужина мандата,</p>
				<p>(2) лице овлашћено на заступање спортске организације (име, презиме, адреса, јединствени матични број грађана, функција),</p>
				<p>(3) председници органа (име, презиме, адреса, јединствени матични број грађана, функција);</p>
				<p>9) чланство и запослени:</p>
				<p>(1) структура чланова (редовни, придружени, почасни, заслужни, помажући и сл.),</p>
				<p>(2) укупан број чланова (непосредних и посредних чланова),</p>
				<p>(3) број чланова по категоријама (структури),</p>
				<p>(4) број чланова спортиста,</p>
				<p>(5) број чланова регистрованих спортиста такмичара,</p>
				<p>(6) број и структура категорисаних спортиста (укупно и према категоризацији),</p>
				<p>(7) структура чланова спортиста, посебно такмичара, према полу, узрасним и спортским активностима,</p>
				<p>(8) број професионалних спортиста (у радном односу, самосталних професионалних спортиста, др.),</p>
				<p>(9) број спортиста аматера под уговором,</p>
				<p>(10) број чланова спортских стручњака (укупно и према спортским звањима),</p>
				<p>(11) број чланова стручњака у спорту (укупно и према спортским звањима),</p>
				<p>(12) број спортских стручњака и стручњака у спорту који су у радном односу са организацијом,</p>
				<p>(13) подаци о спортским стручњацима који воде спортске тимове (име, презиме, пол; спортско звање; статус, односно начин ангажовања; време на које је ангажован; посао за који је ангажован),</p>
				<p>(14) број запослених лица (стално и привремено/повремено) и стручна спрема;</p>
				<p>10) спортски објекти и друге непокретности:</p>
				<p>(1) назив,</p>
				<p>(2) место и адреса,</p>
				<p>(3) правни статус (у власништву, право коришћења, право закупа, државина и др.),</p>
				<p>(4) укупна површина објекта и парцеле,</p>
				<p>(5) врсте вежбалишта, односно терена (објекта),</p>
				<p>(6) власнички удели,</p>
				<p>(7) грађевинска и употребна дозвола,</p>
				<p>(8) упис у лист непокретности или власнички лист (број листа непокретности или власничког лица, катастарска општина, катастарска парцела; неуписан);</p>
				<p>11) спортске награде и признања;</p>
				<p>12) спортске приредбе:</p>
				<p>(1) међународне спортске приредбе које је организација организовала (назив, ниво, узрасна категорија, датум и место одржавања, спортска грана, спортске дисциплине, број учесника, коначан пласман, спортисти и спортски стручњаци, чланови организације, који су учествовали у приредби и резултат који су постигли),</p>
				<p>(2) међународна спортска такмичења на којима је организација учествовала (назив, ниво, узрасна категорија, датум и место одржавања, спортска грана, спортске дисциплине, број учесника, коначан пласман, спортисти и спортски стручњаци, чланови организације, који су учествовали у приредби и резултат који су постигли);</p>
				<p>13) програми и пројекти које реализује: назив и трајање програма, односно пројекта који се финансира из буџета, број учесника, планирани приходи (посебно из буџета) и расходи, руководилац програма;</p>
				<p>14) стручно оспособљавање које организује: назив програма стручног оспособљавања, спортска звања за која се оспособљавање врши, подаци о дозволи за стручно оспособљавање, имена наставника и које предмете предају, дужина програма);</p>
				<p>15) приходи и расходи у претходној години: укупни приходи и расходи, приходи из јавних средстава, приходи од спонзора, изражени губици; </p>
				<p>16) организације којима је спортска организација оснивач: назив, седиште, матични и ПИБ број организације, удео у власништву;</p>
				<p>17) систем такмичења у надлежности савеза;</p>
				<p>18) најважнији постигнути спортски резултати (национални и међународни);</p>
				<p>19) датум доношења или измена и допуна статута (орган и датум усвајања);</p>
				<p>20) казне за прекршаје и привредне преступе у вези обављања делатности у последње три године;</p>
				<p>21) привремена забрана рада, односно обављања спортских активности и делатности изречена од стране спортског инспектора.</p>
				<p class="clan">Члан 6.</p>
				<p>У националну евиденцију спортских стручњака и стручњака у спорту уписују се следећи подаци:</p>
				<p>1) број уписа;</p>
				<p>2) име, презиме;</p>
				<p>3) пол;</p>
				<p>4) датум и место рођења;</p>
				<p>5) јединствени матични број грађана;</p>
				<p>6) адреса;</p>
				<p>7) стручна спрема и организација у којој је стручна спрема стечена;</p>
				<p>8) завршено стручно оспособљавање за бављење стручним радом у спорту;</p>
				<p>9) организација у области спорта у којој је ангажован и начин ангажовања;</p>
				<p>10) послови на које је ангажован у организацији у области спорта;</p>
				<p>11) спортско звање;</p>
				<p>12) дозвола за рад (број дозволе и од кога је издата);</p>
				<p>13) знање страних језика;</p>
				<p>14) три најбоља постигнута спортска резултата у бављењу стручним радом у спорту;</p>
				<p>15) спортске награде и признања;</p>
				<p>16) казне због повреде антидопинг правила.</p>
				<p class="clan">Члан 7.</p>
				<p>У националну евиденцију програма и пројеката којима се остварује општи интерес у области спорта и задовољавају потребе и интереси грађана у аутономној покрајини и јединици локалне самоуправе уписују се следећи подаци:</p>
				<p>1) број уписа;</p>
				<p>2) идентификација носиоца програма:</p>
				<p>(1) назив,</p>
				<p>(2) седиште (општина, место, улица и број),</p>
				<p>(3) матични статистички број,</p>
				<p>(4) жиро рачун (број и код кога се води),</p>
				<p>(5) ПИБ број,</p>
				<p>(6) број телефона,</p>
				<p>(7) интернет презентација,</p>
				<p>(8) имејл адреса,</p>
				<p>(9) име и презиме лица овлашћеног за заступање и функција,</p>
				<p>(10) број и датум решења о регистрацији,</p>
				<p>(11) грана спорта, односно област делатности;</p>
				<p>3) идентификација програма:</p>
				<p>(1) назив програма,</p>
				<p>(2) област општег интереса из члана 112. Закона, односно област потреба и интереса грађана из чл. 134. и 137. Закона,</p>
				<p>(3) врста програма (годишњи – посебни),</p>
				<p>(4) руководилац програма (име и презиме, пол, стручно/академско звање, адреса, телефон, имејл адреса),</p>
				<p>(5) назив органа који је одобрио програм,</p>
				<p>(6) број и датум решења о одобравању програма,</p>
				<p>(7) број и датум уговора о реализацији програма,</p>
				<p>(8) датум почетка и завршетка реализације програма,</p>
				<p>(9) време трајања програма,</p>
				<p>(10) планирани број учесника програма,</p>
				<p>(11) кратак опис програма,</p>
				<p>(12) датум подношења извештаја о реализацији програма,</p>
				<p>(13) подаци о оцени реализације програма;</p>
				<p>4) висина одобрених средстава:</p>
				<p>(1) из буџета Републике Србије,</p>
				<p>(2) из буџета аутономне покрајине,</p>
				<p>(3) из буџета општине/града,</p>
				<p>(4) међународних извора,</p>
				<p>(5) других извора.</p>
				<p class="clan">Члан 8.</p>
				<p>У националну евиденцију спортских објеката уписују се следећи подаци:</p>
				<p>1) број уписа;</p>
				<p>2) назив објекта;</p>
				<p>3) упис у земљишне књиге/катастар непокретности;</p>
				<p>4) адреса на којој се објекат налази;</p>
				<p>5) власник/корисник објекта;</p>
				<p>6) држалац објекта;</p>
				<p>7) подаци о употребној дозволи;</p>
				<p>8) врста објекта (сала, отворени терен, спортска хала, спортски центар, итд.);</p>
				<p>9) категорија објекта према Националној категоризацији спортских објеката;</p>
				<p>10) укупна површина објекта;</p>
				<p>11) вежбалишта (врста, намена, димензије у метрима);</p>
				<p>12) пратеће просторије (врста, број);</p>
				<p>13) гледалишта (вежбалиште за које је изграђено, укупно места за седење, укупно места за стајање);</p>
				<p>14) приступачност објекта особама са инвалидитетом (приступачан, делимично приступачан, неприступачан).</p>
				<p class="clan">Члан 9.</p>
				<p>У националну евиденцију великих међународних спортских приредаба у Републици Србији уписују се следећи подаци:</p>
				<p>1) број уписа;</p>
				<p>2) идентификација организатора приредбе:</p>
				<p>(1) назив,</p>
				<p>(2) седиште (општина, место, улица и број),</p>
				<p>(3) матични статистички број,</p>
				<p>(4) жиро рачун (број и код кога се води),</p>
				<p>(5) ПИБ број,</p>
				<p>(6) број телефона,</p>
				<p>(7) интернет презентација,</p>
				<p>(8) имејл адреса,</p>
				<p>(9) име и презиме лица овлашћеног за заступање и функција,</p>
				<p>(10) број и датум решења о регистрацији;</p>
				<p>3) идентификација спортске приредбе:</p>
				<p>(1) назив приредбе,</p>
				<p>(2) врста приредбе (члан 163. Закона),</p>
				<p>(3) грана спорта,</p>
				<p>(4) међународни спортски савез који је одобрио приредбу,</p>
				<p>(5) број и датум решења о одобравању кандидовања (Влада, односно министарство надлежно за спорт),</p>
				<p>(6) место и назив објекта где се приредба одржава,</p>
				<p>(7) датум почетка и завршетка приредбе,</p>
				<p>(8) број учесника, посебно по категоријама,</p>
				<p>(9) укупни приходи и расходи (по категоријама и изворима прихода),</p>
				<p>(10) резултати постигнути на приредби.</p>
				<p class="clan">Члан 10.</p>
				<p>У националну евиденцију резултата спортиста и националних спортских репрезентација Републике Србије на великим међународним спортским такмичењима и националним спортским такмичењима уписују се следећи подаци:</p>
				<p>1) број уписа;</p>
				<p>2) идентификација спортисте:</p>
				<p>(1) име, презиме, </p>
				<p>(2) пол, </p>
				<p>(3) датум и место рођења,</p>
				<p>(4) спортски узраст (кадет, јуниор, млађи сениор, сениор, ветеран),</p>
				<p>(5) спортска грана и спортска дисциплина,</p>
				<p>(6) назив и седиште спортске организације за коју се спортиста такмичио на националном спортском такмичењу;</p>
				<p>3) идентификација националне спортске репрезентације:</p>
				<p>(1) назив надлежног националног спортског савеза,</p>
				<p>(2) име и презиме и својство учесника националне спортске репрезентације пријављених на спортском такмичењу у складу са спортским правилима (спортисти, спортски стручњаци, спортски функционери);</p>
				<p>4) идентификација спортског такмичења:</p>
				<p>(1) назив такмичења,</p>
				<p>(2) датум одржавања,</p>
				<p>(3) укупан број учесника такмичења,</p>
				<p>(4) број учесника такмичења у категорији, односно дисциплини у којој је постигнут резултат,</p>
				<p>(5) назив организатора спортског такмичења,</p>
				<p>(6) назив надлежног међународног, односно националног спортског савеза;</p>
				<p>5) идентификација спортског резултата:</p>
				<p>(1) постигнути резултат,</p>
				<p>(2) освојена медаља, односно пласман.</p>
				<p class="clan">Члан 11.</p>
				<p>У националну евиденцију физичких спортских повреда и начина њиховог лечења врхунских спортиста и спортиста националних спортских репрезентација уписују се следећи подаци:</p>
				<p>1) број уписа;</p>
				<p>2) име и презиме спортисте;</p>
				<p>3) број под којим је спортиста уписан у националну евиденцију категорисаних и других спортиста такмичара;</p>
				<p>4) врста спортске повреде;</p>
				<p>5) време и место настанка повреде;</p>
				<p>6) ознака повреде према медицинској документацији у складу са законом;</p>
				<p>7) здравствена служба у којој је повреда лечена;</p>
				<p>8) коришћена медицинска средства за лечење;</p>
				<p>9) време трајања лечења.</p>
				<p class="clan">Члан 12.</p>
				<p>Националне евиденције воде се као национални спортски информационо-документациони систем применом електронских средстава за обраду и складиштење података, у складу са Законом.</p>
				<p>Спортски информационо-документациони систем из става 1. овог члана је свеобухватни скуп технолошке инфраструктуре (мрежне, софтверске и хардверске компоненте), организације, људи и поступака за прикупљање, смештање, обраду, чување, пренос, приказивање и коришћење података и информација.</p>
				<p>Вођење националних евиденција у области спорта обухвата прикупљање и обраду података предвиђених овим правилником.</p>
				<p>Уз националну евиденцију води се и збирка исправа коју чини скуп исправа на основу којих се врши упис или брисање података, односно документација која је поднета уз евиденциону пријаву за свако лице, односно објекат уписан у националну евиденцију.</p>
				<p>Спортски информационо-документациони систем из става 1. овог члана води се тако да:</p>
				<p>1) су обезбеђене благовремене, потпуне и тачне информације;</p>
				<p>2) је омогућено адекватно функционисање и управљање информационим системом;</p>
				<p>3) је успостављен процес управљања ризиком и безбедношћу информационог система.</p>
				<p>Приликом вођења националних евиденција и збирки исправа, односно документације из ст. 1. и 4. овог члана, остварује се заштита података о личности и приватности у складу са одредбама Закона и закона којим се уређује заштита података о личности. </p>
				<p class="clan">Члан 13.</p>
				<p>Упис у националну евиденције врши се на основу пријаве за упис у националну евиденцију, коју подносе организације у области спорта, предузетници у спорту, власници, односно корисници спортских објеката и самостални професионални спортисти, с тим да организације у области спорта подносе пријаву за упис података у одговарајућу националну евиденцију из члана 2. став 1. овог правилника како за себе тако и за спортисте, спортске стручњаке и стручњаке у спорту који у организацији обављају спортске активности и делатности.</p>
				<p>Под организацијом у области спорта из става 1. овог члана у погледу уписа у одговарајућу националну евиденцију из члана 2. став 1. овог правилника подразумева се:</p>
				<p>1) спортска организација за коју је спортиста регистрован − у односу на упис у националну евиденцију категорисаних и других спортиста такмичара и националну евиденцију физичких спортских повреда и начина њиховог лечења врхунских спортиста и спортиста националних спортских репрезентација;</p>
				<p>2) спортска организација за коју је спортски стручњак и стручњак у спорту регистрован, односно уговором ангажован – у односу на упис у националну евиденцију спортских стручњака и стручњака у спорту;</p>
				<p>3) спортско друштво, спортски савез, стручно спортско удружење и друга организација у области спорта у којој је спортски стручњак и стручњак у спорту ангажован – у односу на упис у националну евиденцију спортских стручњака и стручњака у спорту који нису истовремено регистровани за неку спортску организацију;</p>
				<p>4) организација у области спорта која је предлагач програма давања спортистима, спортским стручњацима и стручњацима у спорту стипендија за спортско усавршавање и доделе награда и признања за постигнуте спортске резултате и допринос развоју спорта – у односу на упис одобреног програма давања стипендија и доделе награде и признања у националну евиденцију програма и пројеката којима се остварује општи интерес у области спорта и задовољавају потребе и интереси грађана у аутономној покрајини и јединици локалне самоуправе;</p>
				<p>5) организација у области спорта која је носилац програма, односно пројекта − у односу на упис одобреног програма у националну евиденцију програма и пројеката којима се остварује општи интерес у области спорта и задовољавају потребе и интереси грађана у аутономној покрајини и јединици локалне самоуправе;</p>
				<p>6) организација у области спорта која је добила сагласност, у складу са Законом, за организацију велике међународне спортске приредбе у Републици Србији − у односу на упис у националну евиденцију великих међународних спортских приредаба у Републици Србији;</p>
				<p>7) надлежни национални грански спортски савез – у односу на упис у националну евиденцију резултата спортиста и националних спортских репрезентација Републике Србије на великим међународним спортским такмичењима и националним спортским такмичењима и националну евиденцију физичких спортских повреда и начина њиховог лечења врхунских спортиста и спортиста националних спортских репрезентација, када су у питању физичке спортске повреде спортиста националних спортских репрезентација који нису регистровани за неку домаћу спортску организацију;</p>
				<p>8) спортска организација, спортско друштво, територијални спортски савез, грански спортски савез, стручно спортско удружење и друга организација у области спорта – у односу на свој упис у националну евиденцију организација у области спорта.</p>
				<p>Пријава за упис у националну евиденцију из члана 2. став 1. овог правилника садржи податке који се евидентирају.</p>
				<p>Уз пријаву за упис у националну евиденцију прилаже се документација којом се потврђује веродостојност података који се уписују у складу са овим правилником.</p>
				<p>Организације и појединци у области спорта дужни су да поднесу пријаву за упис података у одговарајуће националне евиденције из члана 2. став 1. овог правилника најкасније до краја фебруара текуће године за претходну годину, у складу са Законом.</p>
				<p>Свака промена података који се воде у националној евиденцији мора се пријавити у року од 30 дана од настанка промене.</p>
				<p>Обрада података од стране Републичког завода у националним евиденцијама из члана 2. став 1. овог правилника о повредама спортисте и начину њиховог лечења и другим нарочито осетљивим подацима о личности, у складу са законом, условљена је писаним пристанком лица чији се подаци обрађују, који се прилаже уз пријаву за упис у националне евиденције.</p>
				<p class="clan">Члан 14.</p>
				<p>Брисање из националне евиденције врши се када Републички завод, по службеној дужности или по пријави овлашћеног лица, утврди да одређено лице или објекат више није део система спорта у Републици Србији, у складу са Законом.</p>
				<p class="clan">Члан 15.</p>
				<p>Даном ступања на снагу овог правилника престаје да важи Правилник о садржају и начину вођења матичних евиденција у области спорта („Службени гласник РС”, број 74/11).</p>
				<p class="clan">Члан 16.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-9/2017-03</p>
				<p class="potpis">У Београду, 6. марта 2017. године</p>
				<p class="potpis">Министар,</p>
				<p class="potpis"><span class="bold">Вања Удовичић, </span>с.р.</p>
	</div>


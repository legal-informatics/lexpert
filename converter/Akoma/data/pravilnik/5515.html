


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 56. Закона о заштити природе („Службени гласник РС”, бр. 36/09, 88/10 и 91/10 – исправка), члана 8. Уредбе о заштити споменика природе „Дунавски парк” („Службени гласник РС”, број 25/98) и члана 29. Статута Јавног комуналног предузећа „Градско зеленило”, Нови Сад, </p>
				<p>Управни одбор Јавног комуналног предузећа „Градско зеленило”, Нови Сад, на 15. седници, одржаној 21. јануара 2013. године, доноси</p>
				<p class="odluka-zakon">&nbsp;</p>
				<p class="naslov">ПРАВИЛНИК </p>
				<p class="naslov" style="margin-top: 0">о унутрашњем реду и чуварској служби Споменика природе „Дунавски парк”</p>
				<p class="clan" style="margin-top: 0">"Службени гласник РС", број 73 од 16. јула 
				2014.</p>
				<p class="naslov">&nbsp; &nbsp;</p>
				<p class="clan">I. ОСНОВНЕ ОДРЕДБЕ</p>
				<p class="clan">Члан 1.</p>
				<p>Овим правилником регулишу се унутрашњи ред, организација, начин рада и опрема чуварске службе и основна правила организације противпожарне заштите Споменика природе „Дунавски парк” (у даљем тексту: Дунавски парк), односно ближе прописују правила из члана 56. став 4. Закона о заштити природе (у даљем тексту: Закон) по којима се на подручју Дунавског парка спроводе режими заштите утврђени чланом 35. Закона и члана 4. Уредбе о заштити Споменика природе „Дунавски парк” (у даљем тексту: Уредба).</p>
				<p class="clan">Члан 2.</p>
				<p>Одредбе овог правилника односе се на кориснике заштићеног подручја у смислу члана 4. тачка 37. Закона (у даљем тексту: Корисник), односно власнике земљишта и других непокретности, правна лица, предузетнике, физичка лица или друге субјекте који коришћењем непокретности, природних вредности и добара и на други начин обављају делатност или врше послове на подручју Дунавског парка, као и на посетиоце Дунавског парка.</p>
				<p>Посетилац Дунавског парка је лице које из туристичких, културних, научних, образовних, рекреативних потреба и разлога борави у Дунавском парку (у даљем тексту: Посетилац).</p>
				<p class="clan">Члан 3.</p>
				<p>Управљање Дунавским парком Уредбом је поверено Јавном комуналном предузећу „Градско зеленило”, Нови Сад (у даљем тексту: Предузеће).</p>
				<p class="clan">Члан 4.</p>
				<p>Корисници и Посетиоци су дужни да се придржавају одредаба овог правилника, упутстава са информационих табли и других ознака, као и упутстава или налога чувара Дунавског парка и других овлашћених лица Предузећа.</p>
				<p>У планирању и предузимању радова и активности на подручју Дунавског парка, Корисници и Посетиоци дужни су да поштују Закон, Уредбу и План управљања Дунавског парка.</p>
				<p class="clan">Члан 5.</p>
				<p>За коришћење Дунавског парка и услуга Предузећа, Корисник и Посетилац плаћају накнаду Предузећу, сходно члану 70. Закона.</p>
				<p>Висину, начин обрачуна и наплате накнаде Предузеће прописује посебним актом, уз сагласност надлежног министарства (у даљем тексту: Министарство).</p>
				<p class="clan">Члан 6.</p>
				<p>Унутрашњи ред Дунавског парка Предузеће обезбеђује организовањем чуварске службе, сарадњом са јавним предузећима и другим привредним субјектима, установама и удружењима грађана, као и сарадњом са органима државне управе и локалне самоуправе.</p>
				<p class="clan">II. КРЕТАЊЕ И БОРАВАК ПОСЕТИЛАЦА</p>
				<p class="clan">Члан 7.</p>
				<p>Улазак у Дунавски парк је слободан и без ограничења.</p>
				<p>Улазак у Дунавски парк моторним возилом је ограничен. На подручју Дунавског парка забрањен је улазак моторних возила, осим возила службе одржавања парка, возила хитних служби (хитна помоћ, ватрогасци, полиција) и возила са одобрењем Предузећа.</p>
				<p>На улазима у Дунавски парк на којима је могућ улазак моторним возилима видно је обележено ограничење уласка истих.</p>
				<p class="clan">Члан 8.</p>
				<p>Кретање, заустављање и паркирање моторних возила која имају дозволу за улазак у парк се врши под надзором чувара.</p>
				<p>Када се ради о хитној интервенцији у случају пожара, елементарне непогоде или незгоде, одобрење или пратња из става 1. овог члана не мора се прибавити односно обезбедити, већ се те активности пријављују Предузећу.</p>
				<p class="clan">Члан 9.</p>
				<p>На подручју Дунавског парка није дозвољено извођење паса без повоца и корпе.</p>
				<p class="clan">Члан 10.</p>
				<p>Правна лица која своју делатност обављају на простору Дунавског парка дужни су да допусте приступ и пролаз чуварима и другим овлашћеним лицима Предузећа у вршењу службених радњи, као и лицима која са одобрењем Предузећа обављају истраживачке и друге активности у Дунавском парку.</p>
				<p>Забрањено је спречавање или ометање чувара и других овлашћених лица у вршењу радњи и активности из става 1. овог члана.</p>
				<p class="clan">III. ЗАШТИТА ПРИРОДНИХ ВРЕДНОСТИ</p>
				<p class="clan">Члан 11.</p>
				<p>Корисници и посетиоци дужни су да примењују мере заштите природних вредности у складу са Законом, Уредбом и овим правилником, меродавним законима и прописима донетим на основу тих закона.</p>
				<p class="clan">Члан 12.</p>
				<p>На подручју Дунавског парка забрањено је непланско сечење, вађење и ломљење дрвећа и шибља, уништавање цветњака, ружичњака и травњака.</p>
				<p class="clan">Члан 13.</p>
				<p>Забрањено је оштећивати и уништавати предмете и објекте који имају културно-историјску вредност, односно својство или статус евидентираног или утврђеног културног добра.</p>
				<p>Предузеће ће на видан и погодан начин обележити објекте са културно-историјским вредностима на подручју Дунавског парка.</p>
				<p class="clan">Члан 14.</p>
				<p>На подручју Дунавског парка забрањује се:</p>
				<p>– промена намене површина,</p>
				<p>– извођење инвестиционих радова и активности које не би биле у функцији заштите и унапређења парка,</p>
				<p>– сеча и ломљење дрвећа и шибља, уништавање цветњака, ружичњака и травњака, </p>
				<p>– камповање, логоровање и ложење ватре, као ни организовање масовних активности на травњацима и другим деловима парка. </p>
				<p>У складу са чланом 57. Закона, за радове и активности односно пројекте са могућим значајним утицајем на животну средину спроводи се поступак процене утицаја на животну средину или се без израде студије процене утицаја поступа по акту о условима и мерама заштите природе који издаје Покрајински завод за заштиту природе (у даљем тексту: Завод).</p>
				<p>Носилац пројекта је дужан да планиране радове и активности из става 2. овог члана писмено пријави Предузећу.</p>
				<p class="clan">Члан 15.</p>
				<p>На подручју Дунавског парка није дозвољена употреба хемијских средстава, осим оних која се користе за заштиту и прихрањивање биља. </p>
				<p class="clan">IV. СПОРТ, РЕКРЕАЦИЈА, КУЛТУРНА ДЕШАВАЊА И ТУРИЗАМ</p>
				<p class="clan">Члан 16.</p>
				<p>На подручју Дунавског парка могу се организовати активности рекреације, организовати промоција, одржавати позоришне представе, филмске пројекције и друга културна дешавања уколико се тим активностима не оштећују или угрожавају природне вредности и квалитет животне средине.</p>
				<p>За активности из става 1. овог члана организатор прибавља одобрење Предузећа и плаћа накнаду у складу са посебним актом који доноси Предузеће.</p>
				<p>За планиране активности код којих се основано претпоставља могућност утицаја на природне вредности Дунавског парка и квалитет животне средине организатор, на основу обавештења Предузећа прибавља услове заштите природе које издаје Завод.</p>
				<p>На подручју Дунавског парка забрањено је организовање спортских такмичења, осим на за то уређеним теренима.</p>
				<p class="clan">Члан 17.</p>
				<p>На подручју Дунавског парка правна и физичка лица могу обављати делатност туризма и угоститељства, односно организовати туристичку посету и пружати услуге исхране и пића у складу са Законом о туризму („Службени гласник РС”, бр. 36/09 и 88/10) и прописима донетим на основу тог закона, Закона, Уредбе и овим правилником.</p>
				<p class="clan">Члан 18.</p>
				<p>Туристичке групе и појединци могу слободно обилазити подручје Дунавског парка, из образовних, рекреативних и општекултурних разлога и потреба.</p>
				<p>Предузеће може за заинтересоване туристичке групе организовати обилазак Дунавског парка.</p>
				<p>Намераване посете односно обилазак из става 2. овог члана пријављују се Предузећу најмање 24 часа раније.</p>
				<p>Предузеће ће израдити и донети програм презентације Дунавског парка којим ће ближе одредити начин посећивања, истовремени број посетилаца и друга питања од значаја за разгледање Дунавског парка и упознавање његових вредности.</p>
				<p class="clan">Члан 19.</p>
				<p>За обављање делатности туризма и угоститељства из члана 17. и за услуге Предузећа из члана 18. овог правилника плаћа се накнада у складу са посебним актом Предузећа.</p>
				<p class="clan">V. ИЗГРАДЊА ОБЈЕКАТА И УРЕЂЕЊЕ ПРОСТОРА</p>
				<p class="clan">Члан 20.</p>
				<p>Извођење инвестиционих радова и активности врши се у складу са Законом о планирању и изградњи („Службени гласник РС”, бр. 72/09 и 81/09), прописима донетим на основу тог закона, донетим урбанистичким плановима, Законом, Уредбом и овим правилником.</p>
				<p class="clan">Члан 21.</p>
				<p>Планиране радове на извођењу инвестиционих радова и активности, носилац радова односно инвеститор (у даљем тексту: Инвеститор) дужан је да писмено пријави Предузећу, сходно члану 57. став 5. Закона.</p>
				<p>Пријава из става 1. овог члана садржи основне податке о Инвеститору, врсти и обиму планираних радова, локацији и власништву над непокретностима.</p>
				<p>Предузеће ће у року не дужем од 15 дана од подношења пријаве доставити Инвеститору писано обавештење о томе да ли су радови Законом и Уредбом дозвољени, са упутством шта даље треба да ради како би прибавио акт о условима заштите природе, локацијску и грађевинску дозволу.</p>
				<p>Предузеће ће од Инвеститора тражити допуну пријаве уколико се на основу предочених података не може пружити меродавно и квалификовано обавештење.</p>
				<p>Инвеститор је дужан да један примерак пријаве почетка грађења објекта из члана 148. Закона о планирању и изградњи достави Предузећу. Уз пријаву, у којој наводи планирану динамику радова, Инвеститор прилаже акт о условима заштите и грађевинску дозволу.</p>
				<p>За мање монтажне објекте привременог карактера на земљишту у јавној својини из члана 146. Закона о планирању и изградњи (киосци, летње и зимске баште, тезге и други покретни мобилијар, надстрешнице, спомен обележја и др.) чије постављање и уклањање обезбеђује локална самоуправа, потребна је сагласност Предузећа.</p>
				<p>Забрањено је радове на изградњи објеката и уређењу простора изводити односно обављати без пријаве из става 5. овог члана, а монтажне објекте из става 6. постављати без сагласности Предузећа.</p>
				<p class="clan">VI. ОДРЖАВАЊЕ ЧИСТОЋЕ И УПРАВЉАЊЕ ОТПАДОМ</p>
				<p class="clan">Члан 22.</p>
				<p>Одржавање чистоће и управљање отпадом на подручју Дунавског парка врши се у складу са Законом о управљању отпадом („Службени гласник РС”, бр. 36/09 и 88/10), прописима донетим на основу тог закона, другим законима и прописима који се односе на отпадне материје, Уредбом и овим правилником.</p>
				<p class="clan">Члан 23.</p>
				<p>Свако је дужан да сакупља и одлаже отпатке које ствара, на местима која су посебно уређена односно опремљена и према потреби, обележена за те намене.</p>
				<p>Предузеће је поставио одговарајућу опрему, односно канте за привремено одлагање чврстих отпадака на местима која су предмет посете Дунавског парка и организовао њихово пражњење.</p>
				<p>Предузеће је кроз сарадњу са комуналном службом локалне самоуправе у области одржавања чистоће организовао постављање и редовно пражњење контејнера за смеће.</p>
				<p class="clan">Члан 24.</p>
				<p>Власници и корисници непокретности дужни су да их одржавају у чистим и у уредном стању.</p>
				<p class="clan">VII. ОБЕЛЕЖАВАЊЕ И ПОСТАВЉАЊЕ ОЗНАКА, ФОТОГРАФИСАЊЕ И СНИМАЊЕ ФИЛМОВА</p>
				<p class="clan">Члан 25.</p>
				<p>Предузеће у року утврђеном Уредбом и на начин прописан одговарајућим подзаконским актом обележава Дунавски парк као заштићено подручје таблама прописаног изгледа и садржаја које поставља на уласцима у Дунавски парк.</p>
				<p>Предузеће поставља табле односно друге ознаке са информацијама о правилима унутрашњег реда.</p>
				<p>Предузеће поставља и друге табле и ознаке од значаја за спровођење режима заштите и презентацију вредности Дунавског парка, као што су панои, билборди и др.</p>
				<p>Забрањено је оштећивање или уништавање и уклањање табли и натписа на таблама и других ознака из овог члана, као и њихово заклањање односно маскирање другим објектима.</p>
				<p class="clan">Члан 26.</p>
				<p>На подручју Дунавског парка није допуштено постављање информативних табли са називима правних и физичких лица и рекламних и других паноа без одобрења Предузећа.</p>
				<p>За постављање и држање табли и паноа из става 1. овог члана Предузеће може наплатити накнаду у складу са посебним актом.</p>
				<p class="clan">Члан 27.</p>
				<p>Фотографисање и снимање тонских и видео записа и филмова на подручју Дунавског парка дозвољено је.</p>
				<p>За радње из става 1. овог члана које се врше у комерцијалне сврхе потребно је прибавити сагласност Предузећа и за њих се плаћа накнада на основу посебног акта који доноси Предузеће.</p>
				<p>Ради прибављања сагласности из става 2. овог члана, организатор снимања односно заинтересовано лице пријављује планиране активности снимања Предузећу које је дужно да сагласност изда у року не дужем од 15 дана.</p>
				<p>За активност фотографисања и снимања заинтересовано лице ће према потреби и обавештењу Предузећа прибавити акт о условима заштите природе које издаје Покрајински завод за заштиту природе.</p>
				<p>Предузеће може привремено или трајно ускратити сагласност уколико је индикован значајан неповољан утицај на природне вредности.</p>
				<p>Физичко или правно лице које обавља или за чији рачун се обавља снимање фотографија, тонских и видеозаписа и филмова који се публикују односно приказују јавности, осим играних филмова, дужно је да један примерак снимљеног материјала достави Предузећу.</p>
				<p class="clan">VIII. ИСТРАЖИВАЧКИ И ОБРАЗОВНИ РАД</p>
				<p class="clan">Члан 28.</p>
				<p>На подручју Дунавског парка могу се вршити научна и примењена истраживања и образовне активности у природи у складу са законима и прописима који уређују област научних и примењених истраживања о образовања и овим правилником.</p>
				<p>Истраживања и образовне активности из става 1. овог члана допуштено је обављати на начин да се не изазову значајне неповољне промене или униште природне вредности као и да се не загади животна средина.</p>
				<p class="clan">Члан 29.</p>
				<p>За истраживања која могу имати утицај на вредности и обележја Дунавског парка и за која је у смислу члана 57. ст. 3. и 4. Закона неопходно прибавити акт о условима заштите природе, носилац истраживања прибавља сагласност Предузећа.</p>
				<p>Да би прибавио сагласност из става 1. овог члана, носилац истраживања пријављује Предузећу планиране истраживачке радове и активности.</p>
				<p>Пријава истраживања садржи меродавне податке о врсти, циљу, садржају, локацији, времену трајања, методама, средствима, опреми и алатима, руководиоцу и учесницима истраживања. У пријави се могу навести и услуге односно помоћ која се тражи од Предузећа.</p>
				<p>Уз пријаву истраживања прилаже се акт о условима заштите природе.</p>
				<p>Уз пријаву истраживања, за чије извођење је прописана обавеза прибављања дозволе, прилаже се и дозвола надлежног министарства у складу са Законом.</p>
				<p>Сагласност из става 1. овог члана, коју предузеће издаје у року не дужем од 7 дана од дана пријема пријаве, садржи упутство о примени услова и мера заштите природе и правила унутрашњег реда, посебне услове, ако их има, у вези места, времена и начина извођења радова, обезбеђења пратње чувара или другог лица, као и могућност и услове пружања тражених услуга. </p>
				<p>Забрањено је истраживања из става 1. овог члана започети или изводити без прибављене сагласности Предузећа.</p>
				<p class="clan">Члан 30.</p>
				<p>Предузеће може у поступку издавања сагласности одредити друго време од оног које је наведено у пријави ако оцени да постоји ризик по природне вредности, безбедност и здравље људи, о чему обавештава подносиоца пријаве пре издавања сагласности.</p>
				<p>Предузеће из разлога наведених у ставу 1. овог члана или непоштовања прописаних услова може писмено наложити прекид истраживачких радова и активности.</p>
				<p class="clan">Члан 31.</p>
				<p>О истраживањима у области шумарства, пољопривреде и педологије, хидрологије, климатологије и метеорологије, животне средине, туризма, саобраћаја, енергетике, просторног и урбанистичког планирања, демографије, културних добара и у другим областима за која се по правилу не прибавља сагласност Предузећа, потребно је да носилац истраживања благовремено писмено обавести Предузећа.</p>
				<p>Обавештење садржи исту врсту података као и пријава истраживања.</p>
				<p>Предузеће ће одмах, а најкасније у року од два дана пружити писмени одговор подносиоцу обавештења да је упознат са планираним истраживањима, могућностима пружања тражених услуга и помоћи, дати препоруке у вези поштовања правила унутрашњег реда и упутити подносиоца обавештења на евентуалну обавезу прибављање акта о условима заштите природе.</p>
				<p>Забрањено је истраживања из става 1. овог члана започети или изводити уколико се о њима не обавести Предузеће.</p>
				<p class="clan">Члан 32.</p>
				<p>Образовне активности на подручју Дунавског парка, као што су школа у природи, теренска настава и семинари и стручне екскурзије потребно је благовремено писмено пријавити Предузећу.</p>
				<p>Активности из става 1. овог члана не могу започети пре него што Предузеће потврди пријем пријаве тих активности. Пријава намераваних образовних активности мора садржати релевантне податке о врсти, циљу, садржају, времену трајања, организатору и броју учесника. У пријави се могу навести и услуге односно помоћ која се очекује од Предузећа.</p>
				<p>Предузеће ће одмах, а најкасније у року од два дана писмено потврдити пријем пријаве образовних активности и обавестити подносиоца пријаве о посебним условима заштите природе и животне средине приликом обављања активности, ако их има, као и о могућностима и условима пружања тражених услуга или помоћи.</p>
				<p class="clan">Члан 33.</p>
				<p>У року од 15 дана по завршетку теренских истраживачких радова и образовних активности, носилац истраживања односно организатор образовних активности дужан је да Предузећу достави кратак извештај о току и главним резултатима спроведених истраживања и образовних активности.</p>
				<p>О завршетку елабората односно публиковању резултата о извршеним истраживањима носилац истраживања дужан ја да обавести Предузеће у року од 15 дана као и да тај елаборат или публиковани рад достави Предузећу.</p>
				<p>Ономе ко благовремено не поднесе извештај из става 1. односно не достави обавештење и елаборат или рад из става 2. овог члана, Предузеће може ускратити сагласност за наредна истраживања односно обавештење и услуге за обављање образовних активности.</p>
				<p class="clan">IX. ЧУВАРСКА СЛУЖБА</p>
				<p class="clan">Члан 34.</p>
				<p>Спровођење правила унутрашњег реда и непосредни надзор на подручју Дунавског парка врши чуварска служба.</p>
				<p>Чуварска служба Дунавског парка је организована у склопу службе обезбеђења Предузећа.</p>
				<p>Координацију послова чувара врши Координатор обезбеђења.</p>
				<p>Послове чуварске службе, у својству лица са законским овлашћењима и обавезама, непосредно обављају Чувари, Координатор.</p>
				<p>Чувар је за свој посао непосредно одговоран Координатору обезбеђења, Координатор обезбеђења је одговоран свом непосредном руководиоцу, који је одговоран Директору предузећа.</p>
				<p>Број чувара утврђује директор Предузећа Правилником о организацији и систематизацији послова. Врста и обим конкретних послова које Чувар обавља утврђује се уговором о раду или другим појединачним актом, у складу са законом.</p>
				<p class="clan">Члан 35.</p>
				<p>За време службе, Чувар носи службену одећу на којој је знак Дунавског парка, знак заштите природе и знак Предузећа.</p>
				<p>До доношења акта из члана 110. став 8. Закона којим надлежни министар (у даљем тексту: Министар) прописује јединствену униформу чувара националних паркова и заштићених подручја проглашених актом Владе, чувар ће носити униформу Предузећа.</p>
				<p class="clan">Члан 36.</p>
				<p>Чувар поседује службену легитимацију којом доказује идентитет, статус службеног лица и овлашћења у складу са законом о заштити природе.</p>
				<p>Чувар је дужан да у вршењу одговарајућих службених радњи претходно покаже службену легитимацију.</p>
				<p>Службену легитимацију чувару издаје Предузеће на обрасцу који прописује Министар.</p>
				<p>О издатим легитимацијама Предузеће води евиденцију.</p>
				<p>Чувар који је престао да врши чуварску службу, дужан је да службену легитимацију у року од 3 дана од дана престанка службе врати Предузећу, коју ће Предузеће одмах поништити и ту чињеницу унети у евиденцију из става 4. овог члана.</p>
				<p>У случају губитка или нестанка службене легитимације чувар је дужан да о овоме одмах обавести Предузеће.</p>
				<p>Изгубљена или нестала легитимација оглашава се неважећом у „Службеном гласнику Републике Србије” и брише из евиденције о издатим легитимацијама, а чувару се издаје нова легитимација.</p>
				<p class="clan">Члан 37.</p>
				<p>Рад чуварске службе организује се на терену тако што чувар врши непосредан надзор и контролише спровођење правила унутрашњег реда у Дунавском парку.</p>
				<p>Чувар је одговаран за унутрашњи ред у Дунавском парку за време трајања свог дежурства.</p>
				<p>Чувар свакодневно врши обилазак Дунавског парка у целости. Чувар има право и обавезу да изврши потребну службену радњу на подручју Дунавског парка.</p>
				<p>Рад чувара повремено и по потреби организује се у пару или са више чувара истовремено, кроз рад у сменама или дежурства.</p>
				<p class="clan">Члан 38.</p>
				<p>У вршењу чуварске службе, дужност Чувара је да:</p>
				<p>1) прати односно надгледа кретање и активности посетилаца и других корисника, посебно:</p>
				<p>– градњу, реконструкцију и доградњу објеката, транспорт грађевинског материјала и друге радове који се у складу са законом сматрају изградњом објеката,</p>
				<p>– употребу моторних возила, </p>
				<p>– постављање монтажних и привремених објеката, </p>
				<p>– организацију и одвијање организованих активности у парку,</p>
				<p>– одлагање отпада;</p>
				<p>2) прати стање биљних врста и других вредности Дунавског парка и води евиденцију о њима;</p>
				<p>3) пружа помоћ и сарађује са локалним становништвом и другим носиоцима стварних права на непокретностима у циљу заштите природе, решавању имовинско-правних односа и накнади штете услед ускраћивања или ограничавања права коришћења и примене мера заштите;</p>
				<p>4) пружа податке, помоћ и услуге посетиоцима при обиласку и разгледању Дунавског парка;</p>
				<p>5) прати и пружа друге потребне услуге организаторима и учесницима научних и других истраживања и образовних активности;</p>
				<p>7) сарађује са надлежним инспектором и обавештава о стварима из његове надлежности;</p>
				<p>8) сарађује се органом унутрашњих послова и према указаној потреби тражи његову помоћ;</p>
				<p>9) саставља записник, обавештава Координатора обезбеђења и обавља друге овде неспоменуте послове, у складу са законом и актом Предузећа;</p>
				<p>10) обавештава други надлежни орган о извршењу забрањених односно противправних радњи које су регулисане прописима из надлежности тог органа и о њиховим извршиоцима уколико су познати.</p>
				<p class="clan">Члан 39.</p>
				<p>Када Чувар утврди или основано претпостави да је Посетилац, односно Корисник заштићеног подручја учинио радњу супротно правилима унутрашњег реда или мерама заштите природе прописаним у складу са законом, овлашћен је да:</p>
				<p>1) легитимише лице затечено у вршењу недозвољених радњи, а лице затечено без личних исправа чији му идентитет није познат, приведе надлежном органу унутрашњих послова; </p>
				<p>2) затражи да му лице предочи/покаже сагласност, дозволу, одобрење, пријаву радова, или други документ којим доказује статус Корисника и неко од права у вези радова и активности које обавља;</p>
				<p>3) изврши преглед свих врста возила и товара; </p>
				<p>4) изврши сваки преглед, осим станова и других просторија за чији је преглед потребан судски налог, а посебно преглед:</p>
				<p>– пртљага и личних ствари,</p>
				<p>– алата и средстава за сакупљање биљака и животиња;</p>
				<p>5) привремено одузме предмете и средства којима је извршен прекршај или кривично дело и предмете који су настали или прибављени извршењем таквог дела, укључујући делове и примерке живог и неживог света, као и да ове предмете, без одлагања, преда Предузећу ради чувања;</p>
				<p>6) затражи успостављање претходног стања, односно нареди мере за спречавање и уклањање штетних последица, а посебно:</p>
				<p>– привремено забрани радове и активности које се обављају без прописаних сагласности или одобрења, као што су научна и друга истраживања, образовне и спортске активности и сл.,</p>
				<p>– забрани на лицу места радове и активности које се обављају противно одредбама овог правилника и правилима противпожарне заштите,</p>
				<p class="clan">Члан 40.</p>
				<p>Када утврди радњу учињену супротно правилима унутрашњег реда или мерама заштите природе прописаним у складу са законом, чувар саставља записник.</p>
				<p>Садржај записника или опис који се уноси у записник је саопштавање оног што је затечено, нађено, утврђено или на други начин прибављено и констатовано.</p>
				<p>У садржај се обавезно уносе:</p>
				<p>– подаци о извршиоцима радње, а ако је извршилац непознат то се констатује уз основану претпоставку о могућем извршиоцу;</p>
				<p>– начин и време извршења радње, средства и алати којима је радња извршена;</p>
				<p>– подаци о сведоцима и другим расположивим доказима ако постоје;</p>
				<p>– настала штета, документована што прецизнијим подацима и по могућству фотографијом;</p>
				<p>– подаци о одузетим предметима и средствима из тачке 5. претходног члана.</p>
				<p>Записник је састављен у оноликом броју примерака колико захтева конкретна ситуација, а ако је контроли присутна нека друга заинтересована страна, један примерак записника уручује се и њој.</p>
				<p>Предузеће ће прописати образац записника из овог члана. </p>
				<p class="clan">Члан 41.</p>
				<p>О привремено одузетим предметима из члана 39. тачка 5. Чувар издаје потврду са тачним подацима о врсти и количини.</p>
				<p>Предузеће обезбеђује услове за одржавање и чување привремено одузетих предмета док се случај не реши.</p>
				<p>О привремено одузетим предметима Предузеће води евиденцију са подацима о врсти, количини, разлогу привременог одузимања, лицу коме су предмети привремено одузети и чувару који је предмете привремено одузео.</p>
				<p class="clan">Члан 42.</p>
				<p>Чувар у вршењу службе поступа стручно, ауторитативно и одговорно, у складу са овлашћењима која има, водећи посебно рачуна о угледу Предузећа.</p>
				<p>Чувар води дневник, односно евиденцију дневних активности, чији садржај прописује Предузеће.</p>
				<p class="clan">Члан 43.</p>
				<p>Чувар полаже стручни испит у складу са програмом који прописује Министар.</p>
				<p>Предузеће сам организује или на други начин обезбеђује обуку, стручно усавршавање и проверу знања и вештина Чувара.</p>
				<p class="clan">Члан 44.</p>
				<p>Чувар је опремљен и радном одећом, средствима везе и превоза, потребним апаратима и инструментима и алатом, у складу са посебним актом Предузећа.</p>
				<p class="clan">Члан 45.</p>
				<p>На основу записника и обавештења Чувара о учињеној забрањеној односно противправној радњи, Предузеће сходно стеченим околностима, врсти дела и статусу починиоца подноси одговарајућу пријаву или захтев за покретање прекршајног поступка.</p>
				<p class="clan">X. ПРОТИВПОЖАРНА ЗАШТИТА</p>
				<p class="clan">Члан 46.</p>
				<p>На подручју Дунавског парка планирају се и спроводе мере заштите од пожара у складу са Законом о заштити од пожара („Службени гласник РС”, број 111/09), и прописима донетим на основу тог закона, планом управљања Дунавског парка и плановима заштите од пожара.</p>
				<p>Предузеће доноси план заштите од пожара за подручје Дунавског парка сходно члану 47. Закона о заштити од пожара и одредбама Уредбе о разврставању објеката, делатности и земљишта у категорије угрожености од пожара („Службени гласник РС”, број 76/10).</p>
				<p>Планом и програмом управљања Дунавског парка утврђују се приоритетни односно годишњи оперативни задаци противпожарне заштите.</p>
				<p>Предузеће ће на погодан начин објавити односно јавно истакнути изводе из планова заштите од пожара, са основним правилима противпожарне заштите и поставити одговарајуће ознаке на терену. </p>
				<p class="clan">XI. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 47.</p>
				<p>Надзор над применом овог правилника врши Министарство. </p>
				<p class="clan">Члан 48.</p>
				<p>Предузеће ће најкасније у року од шест месеци од дана ступања на снагу овог правилника донети акта предвиђена овим правилником.</p>
				<p class="clan">Члан 49.</p>
				<p>Предузеће ће извод из овог правилника, са основним правилима унутрашњег реда и забрањеним радњама/активностима истакнути на погодан и видан начин у Дунавском парку и ставити га на увид Посетиоцима и Корисницима.</p>
				<p class="clan">Члан 50.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, уз претходно прибављену сагласност Министарства.</p>
				<p>&nbsp; &nbsp;</p>
				<p class="potpis">Број 01-415/5</p>
				<p class="auto-style1">У Новом Саду, 21. јануара 2013. године</p>
				<p class="auto-style1">Председник Управног одбора,</p>
				<p class="auto-style1"><span class="bold">Стеван Радонић, </span>с.<span class="krajzakdela">р.</span></p>
	</div>


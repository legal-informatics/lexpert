


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 111. став 6. Закона о ветеринарству („Службени гласник РС”, бр. 91/05, 30/10 и 93/12),</p>
	<p>Министар пољопривреде, шумарства и водопривреде доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о условима за производњу, начину и поступку за декларисање, стављање у промет и начину употребе медициниране хране за животиње</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 46 од 24. маја 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="bold">1. Уводне одредбе</p>
	<p class="clan">Члан 1.</p>
	<p>Овим правилником ближе се прописују услови за производњу медициниране хране за животиње, начин и поступак за декларисање, стављање у промет и начин употребе медициниране хране за животиње.</p>
	<p class="clan">Члан 2.</p>
	<p>Поједини изрази употребљени у овом правилнику имају следеће значење:</p>
	<p>1) дистрибутер је правно лице или предузетник који је уписан у одговарајући регистар у складу са законом којим се уређује ветеринарство за промет ветеринарских лекова, односно медициниране хране за животиње;</p>
	<p>2) корисник је правно лице, предузетник, односно физичко лице које је одговорно за директно храњење животиња медицинираном храном за животиње; 
	</p>
	<p>3) медицинирана храна за животиње је храна за животиње која представља било коју мешавину ветеринарског лека који има фармацеутски облик премикса за медицинирану храну за животиње и хране за животиње која је припремљена за стављање у промет, а која је као таква намењена за исхрану животиња због лековитог и превентивног својства или другог својства које имају ветеринарски лекови;</p>
	<p>4) одобрени премикс је посебан фармацеутски облик ветеринарског лека, произведен тако да искључиво служи за производњу медициниране хране за животиње који има дозволу за лек издату у складу са законом којим се уређују лекови и медицинска средства;</p>
	<p>5) рецепт за одобрени премикс је документ посебног облика и садржине, у складу са законом којим се уређују лекови и медицинска средства, који издаје ветеринар само за животиње које лично лечи.</p>
	<p class="bold">2. Услови за производњу медициниране хране за животиње</p>
	<p class="clan">Члан 3.</p>
	<p>У производњи медициниране хране за животиње (у даљем тексту: медицинирана храна) користе се само одобрени премикси.</p>
	<p class="clan">Члан 4.</p>
	<p>Медицинирана храна производи се у објектима за производњу и промет хране за животиње који испуњавају следеће услове:</p>
	<p>1) да су одобрени од стране министарства надлежног за послове ветеринарства за производњу медициниране хране;</p>
	<p>2) да испуњавају услове у погледу примењеног система анализе ризика и критичних контролних тачака, као и хигијене хране за животиње у свим фазама производње, прераде и промета, осим у примарној производњи и пословима у вези са примарном производњом, у складу са прописом којим се уређују општи и посебни услови хигијене хране за животиње;</p>
	<p>3) да су техничко-технолошки опремљени за производњу медициниране хране и имају одговарајуће капацитете за складиштење.</p>
	<p class="clan">Члан 5.</p>
	<p>У производњи медициниране хране обезбеђује се да: </p>
	<p>1) храна за животиње која се користи у производњи медициниране хране чини хомогену и стабилну мешавину са одобреним премиксом; 
	</p>
	<p>2) се одобрен премикс користи на начин и под условима утврђеним приликом његовог одобравања, а нарочито да:</p>
	<p>(1) не постоји могућност непожељног међусобног дејства између ветеринарских лекова, адитива и других састојака у медицинираној храни,</p>
	<p>(2) је медицинирана храна употребљива најдуже до истека рока предвиђеног за премикс који је коришћен за производњу медициниране хране и који је потврђен студијом стабилности,</p>
	<p>(3) храна за животиње намењена за производњу медициниране хране не садржи исти антибиотик, односно исти кокцидиостатик или други ветеринарски лек који се користи као активна супстанца у одобреном премиксу;</p>
	<p>3) је дневна доза ветеринарског лека садржана у количини хране за животиње која одговара најмање половини дневног оброка животиње која се лечи, а у случају преживара најмање половини дневне потребе за неминералном допунском храном за животиње;</p>
	<p>4) просторије и опрема која се користи у читавом производном процесу буду у складу са принципима добре хигијенске и добре произвођачке праксе; 
	</p>
	<p>5) процесом производње стручно руководи лице које има одговарајуће образовање и искуство у производњи готових смеша; 
	</p>
	<p>6) произведена медицинирана храна буде редовно контролисана, укључујући и одговарајуће лабораторијске тестове хомогености у поступку самоконтроле, под надзором и уз периодичне службене контроле, да би се обезбедило да медицинирана храна испуњава услове у погледу хомогености, стабилности и рока употребе; 
	</p>
	<p>7) се у објекту у коме се производи медицинирана храна води и чува евиденција о производњи медициниране хране која садржи податке о врсти и количини одобрених премикса и употребљене хране за животиње, податке о медицинираној храни који се односе на врсту и количину произведене, ускладиштене и отпремљене медициниране хране, као и податке о дистрибутеру медициниране хране, а по потреби, и податке о власнику, односно држаоцу животиње за чије је лечење намењена медицинирана храна и ветеринару, односно ветеринарској организацији која је издала рецепт за одобрени премикс за медицинирану храну;</p>
	<p>8) се одобрени премикси складиште и чувају у одвојеним закључаним просторијама, а медицинирана храна чува и складишти у одвојеним закључаним просторијама, или у просторијама са херметички затвореним паковањима или контејнерима који су посебно обликовани за складиштење и чување таквих производа. 
	</p>
	<p>Подаци из става 1. тачка 7) овог члана достављају се министарству надлежном за послове ветеринарства периодично на тромесечном нивоу, до 15. у месецу за претходно тромесечје.</p>
	<p class="bold">3. Начин и поступак за декларисање и стављање у промет медициниране хране 
	</p>
	<p class="clan">Члан 6.</p>
	<p>Декларисање медициниране хране је поступак на основу кога се, имајући у виду услове прописане овим правилником, уносе подаци у декларацију.</p>
	<p class="clan">Члан 7.</p>
	<p>У декларацију медициниране хране уносе се подаци у складу са прописом којим се уређују општи и посебни услови хигијене хране за животиње који се односе на смешу, подаци који се односе на назив одобреног премикса или активне супстанце и њихову концентрацију, као и подаци о каренци и упутство за употребу. 
	</p>
	<p>Поред података из става 1. овог члана, у декларацију се уносе речи: „МЕДИЦИНИРАНА ХРАНА ЗА ЖИВОТИЊЕ”.</p>
	<p>Када се за стављање у промет медициниране хране користе контејнери, односно цистерне, они се означавају речима из става 2. овог члана, а податке из декларације садржи документација која прати пошиљку.</p>
	<p class="clan">Члан 8.</p>
	<p>Медицинирана храна ставља се у промет у запечаћеним паковањима или контејнерима, односно цистернама, који су запечаћени на начин да се приликом отварања паковање, затварач или печат оштете тако да их није могуће поново употребити.</p>
	<p>Када се за стављање у промет медициниране хране користе контејнери, односно цистерне превозник обезбеђује њихово чишћење после сваке употребе како би се онемогућила контаминација или унакрсна контаминација и о обављеном чишћењу води евиденцију.</p>
	<p class="clan">Члан 9. </p>
	<p>Медицинирану храну у промет ставља произвођач или дистрибутер који испуњава услове прописане овим правилником који се односе на вођење евиденције, складиштење, превоз и издавање медициране хране.</p>
	<p>Медицинирана храна ставља се у промет, односно издаје или доставља кориснику на основу рецепта за одобрени премикс, који се издаје у складу са прописом којим се уређују лекови и медицинска средства. 
	</p>
	<p>Произвођач или дистрибутер ставља у промет, односно издаје или доставља кориснику медицинирану храну која је упакована и припремљена за директну употребу.</p>
	<p>За лечење животиња чије је месо, односно производи намењено за исхрану људи, медицинирана храна за животиње се издаје: 
	</p>
	<p>1) у количини која је рецептом за одобрени премикс одређена за лечење животиње; 
	</p>
	<p>2) у количини која није већа од месечних потреба животиња за чије је лечење медицинирана храна намењена. 
	</p>
	<p class="bold">4. Начин употребе медициниране хране </p>
	<p class="clan">Члан 10.</p>
	<p>Медицинирана храна употребљава се за лечење животиња у зависности од врсте и категорије животиња на начин да се обезбеди:</p>
	<p>1) да је употреба одобреног премикса у медицинираној храни стручно оправдана;</p>
	<p>2) да употреба одобреног премикса у медицинираној храни одговара претходним поступцима лечења;</p>
	<p>3) да нема контраиндикација ни међусобног деловања између активних супстанци лека код употребе више различитих лекова;</p>
	<p>4) да медицинирана храна и храна за животиње која се већ употребљава за исхрану животиња не садржи исте антибиотике или исте кокцидиостатике као активне супстанце. 
	</p>
	<p class="clan">Члан 11.</p>
	<p>Када се медицинирана храна употребљава за лечење животиња које улазе у ланац исхране људи, у промет се стављају производи који потичу од тих животиња после истека периода каренце и који су безбедни за исхрану људи, у складу са законом којим се уређује безбедност хране. 
	</p>
	<p class="bold">5. Завршна одредба</p>
	<p class="clan">Члан 12.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00065/2013-09</p>
	<p class="potpis" style="line-height: 150%; margin-top: 0">У Београду, 21. маја 2013. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Горан Кнежевић, </span>с.р.</p>


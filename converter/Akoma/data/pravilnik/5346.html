

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 54. став 6. Закона о путевима (,,Службени гласник РСˮ, бр. 41/18 и 95/18 – др. закон), </p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК </p>
			<p class="odluka-zakon">о начину обављања ванредног превоза</p>
			<p class="centar">"Службени гласник РС", број 6 од 1. фебруара 2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се начин и услови под којим возила, односно скупови возила, којима се обавља ванредни превоз могу учествовати у саобраћају на путу. </p>
			<p class="Basic-Paragraph">Одредбе овог правилника не примењују се на ванредни превоз који обављају возила или скуп возила, која су у власништву или у закупу, Војске Србије, Полиције, јединице цивилне заштите и ватрогасно-спасилачке јединице када се ванредни превоз обавља у сврху извршавања задатака тих служби и под њиховим надзором.</p>
			<p class="clan">Члан 2.</p>
			<p class="Basic-Paragraph">Поједини изрази у смислу овог правилника имају следеће значење:</p>
			<p class="Basic-Paragraph">1) ,,конвојˮ је организована група од најмање два возила или скупа возила која обављају ванредни превоз под пратњом;</p>
			<p class="Basic-Paragraph">2) ,,возило за пратњуˮ је возило регистровано на територији Републике Србије које се користи за пратњу возила која обављају ванредни превоз и која су обележена на начин прописан овим правилником.</p>
			<p class="clan">Члан 3.</p>
			<p class="Basic-Paragraph">За време обављања ванредног превоза у возилу којим се превоз обавља или у возилу за пратњу налази се дозвола коју је издао управљач пута.</p>
			<p class="Basic-Paragraph">Дозвола за ванредни превоз се издаје на име власника, односно корисника возила.</p>
			<p class="clan">Члан 4.</p>
			<p class="Basic-Paragraph">Ванредни превоз се не обавља у периоду од 15 сати до 24 сата петком и од 00 сати до 24 сата недељом, на дан уочи државног празника и последњег дана државног празника.</p>
			<p class="clan">Члан 5.</p>
			<p class="Basic-Paragraph">У случају када се ванредни превоз обавља на државним путевима I реда, максималан број возила у конвоју може бити три. </p>
			<p class="Basic-Paragraph">У случају када се ванредни превоз обавља на осталим јавним путевима, максималан број возила у конвоју може бити два.</p>
			<p class="clan">Члан 6.</p>
			<p class="Basic-Paragraph">У случају изненадно насталих промена на утврђеној релацији превоза или других разлога који би угрозили безбедност одвијања саобраћаја или оштетили пут, ванредни превоз се не може обављати.</p>
			<p class="clan">Члан 7.</p>
			<p class="Basic-Paragraph">Ванредни превоз може се обављати:</p>
			<p class="Basic-Paragraph">1) без пратње,</p>
			<p class="Basic-Paragraph">2) уз пратњу возила за пратњу,</p>
			<p class="Basic-Paragraph">3) уз пратњу возила за пратњу и возила министарства надлежног за унутрашње послове (у даљем тексту: Министарство).</p>
			<p class="clan">Члан 8.</p>
			<p class="Basic-Paragraph">Ванредни превоз обавља се без пратње ако возило или скуп возила којим се обавља ванредни превоз, са или без терета, не прелази:</p>
			<p class="Basic-Paragraph">1) ширину од 3 m; </p>
			<p class="Basic-Paragraph">2) дужину од 25 m на државним путевима I реда – ауто-путу, односно од 21 m на осталим државним путевима I реда, државним путевима II реда, општинским путевима и улицама; </p>
			<p class="Basic-Paragraph">3) висину од 4,3 m; </p>
			<p class="Basic-Paragraph">4) укупну масу од 80 t на државним путевима I реда – ауто-путу, односно 60 t на осталим државним путевима I реда, државним путевима II реда, општинским путевима и улицама. </p>
			<p class="Basic-Paragraph">Изузетно од става 1. овог члана, на захтев власника, односно корисника возила, ванредни превоз се може обавити и уз пратњу.</p>
			<p class="clan">Члан 9.</p>
			<p class="Basic-Paragraph">Ванредни превоз на државним путевима I реда – ауто-путу обавља се уз пратњу једног возила за пратњу, ако возило или скуп возила којим се обавља ванредни превоз, са или без терета, има најмање једну од следећих карактеристика: </p>
			<p class="Basic-Paragraph">1) ширину од 3 m до 4 m; </p>
			<p class="Basic-Paragraph">2) дужину од 25 m до 30 m; </p>
			<p class="Basic-Paragraph">3) висину од 4,3 m до 4,5 m; </p>
			<p class="Basic-Paragraph">4) укупну масу од 80 t до 100 t. </p>
			<p class="Basic-Paragraph">Ванредни превоз на осталим државним путевима I реда, државним путевима II реда, општинским путевима и улицама обавља се уз пратњу једног возила за пратњу, ако возило или скуп возила којим се обавља ванредни превоз, са или без терета, испуњава најмање један од следећих услова: </p>
			<p class="Basic-Paragraph">1) ширину од 3 m до 3,5 m; </p>
			<p class="Basic-Paragraph">2) дужину од 21 m до 25 m; </p>
			<p class="Basic-Paragraph">3) висину од 4,3 m до 4,5 m; </p>
			<p class="Basic-Paragraph">4) укупну масу од 60 t до 80 t. </p>
			<p class="clan">Члан 10.</p>
			<p class="Basic-Paragraph">На државним путевима I реда – ауто-путу, возило за пратњу налази се иза возила или скупа возила којим се обавља ванредни превоз. </p>
			<p class="Basic-Paragraph">На осталим државним путевима I реда, државним путевима II реда, општинским путевима и улицама, возило за пратњу налази се испред возила или скупа возила којим се обавља ванредни превоз. </p>
			<p class="clan">Члан 11.</p>
			<p class="Basic-Paragraph">Ванредни превоз обавља се уз пратњу једног возила за пратњу и уз пратњу једног возила Министарства ако возило или скуп возила којим се обавља ванредни превоз, са или без терета, испуњава најмање један од следећих услова:</p>
			<p class="Basic-Paragraph">1) ширину од 4 m до 5 m, на државним путевима I реда – ауто-путу, или ширину од 3,5 m до 5 m, на осталим државним путевима I реда, државним путевима II реда, општинским путевима и улицама, као и када ширина возила или скупа возила којим се обавља ванредни превоз, са или без терета прелази ширину коловозне траке; </p>
			<p class="Basic-Paragraph">2) дужину од 30 m, на државним путевима I реда – ауто-путу, или дужину од 25 m, на осталим државним путевима I реда, државним путевима II реда, општинским путевима и улицама; </p>
			<p class="Basic-Paragraph">3) укупну масу од 100 t до 120 t на државним путевима, односно од 80 t до 120 t на општинским путевима и улицама. </p>
			<p class="Basic-Paragraph">Ванредни превоз обавља се уз пратњу једног возила за пратњу и уз пратњу два возила Министарства ако возило или скуп возила којим се обавља ванредни превоз, са или без терета, испуњава најмање један од следећих услова:</p>
			<p class="Basic-Paragraph">1) ширину од 5 m до 7 m; </p>
			<p class="Basic-Paragraph">2) укупну масу од 120 t до 200 t. </p>
			<p class="Basic-Paragraph">Ванредни превоз обавља се уз пратњу возила за пратњу и уз пратњу више возила Министарства ако возило или скуп возила којим се обавља ванредни превоз, са или без терета, испуњава најмање један од следећих услова:</p>
			<p class="Basic-Paragraph">1) ширину већу од 7 m; </p>
			<p class="Basic-Paragraph">2) укупну масу преко 200 t; </p>
			<p class="Basic-Paragraph">3) висина већу од 4,5 m ако то захтевају поједини параметри и конфигурација терена. </p>
			<p class="Basic-Paragraph">Министарство одређује број својих возила у пратњи конвоја у случају када такав ванредни превоз захтева пратњу возила Министарства.</p>
			<p class="clan">Члан 12.</p>
			<p class="Basic-Paragraph">Подносилац захтева, најкасније 24 сата пре отпочињања превоза односно 72 сата уколико се планира да се превоз обави понедељком, писменим путем обавештава Полицијску управу са чијег подручја отпочиње ванредни превоз о времену започињања ванредног превоза ако се ванредни превоз обавља уз пратњу возила Министарства.</p>
			<p class="Basic-Paragraph">Ако подносилац захтева одустане од захтеване пратње, писменим путем о томе обавештава Полицијску управу са чијег подручја отпочиње ванредни превоз, најкасније 24 сата пре планираног поласка.</p>
			<p class="Basic-Paragraph">Подносилац захтева најкасније у петак до 15 сати, обавештава Полицијску управу са чијег подручја отпочиње ванредни превоз о времену започињања ванредног превоза ако се ванредни превоз обавља суботом, недељом или понедељком, уз пратњу возила Министарства.</p>
			<p class="Basic-Paragraph">Министарство ће благовремено и без одлагања обезбедити потребну пратњу од стране возила Министарства.</p>
			<p class="Basic-Paragraph">Управљач пута, у року не краћем од 48 сати пре отпочињања превоза односно не краћем од 96 сати уколико се планира да се превоз обави понедељком, доставља Министарству захтев за сагласност за превоз.</p>
			<p class="clan">Члан 13.</p>
			<p class="Basic-Paragraph">Ако због ванредног превоза настане колона возила, возач возила пратње, односно возач возила које обавља ванредни превоз на првом безбедном месту обезбеђује пролазак колоне возила.</p>
			<p class="Basic-Paragraph">Ако за време обављања ванредног превоза дође до квара на возилу или скупу возила којим се обавља ванредни превоз, возач возила које обавља ванредни превоз или возач возила пратње, уклања возило или скуп возила са пута, а ако то није могуће, одмах обавештава саобраћајну полицију ради осигуравања безбедног одвијања саобраћаја.</p>
			<p class="clan">Члан 14.</p>
			<p class="Basic-Paragraph">Возило или скуп возила којим се обавља ванредни превоз на предњој и задњој страни возила означава се најмање једним ротационим или трепћућим светлом жуте боје.</p>
			<p class="Basic-Paragraph">Возило за пратњу, возило или скуп возила којим се обавља ванредни превоз опрема се бежичним телекомуникационим уређајима, који омогућавају комуникацију између возача возила за пратњу и возача возила или скупа возила којим се обавља ванредни превоз.</p>
			<p class="Basic-Paragraph">Возило за пратњу означава се најмање једним ротационим или трепћућим светлом жуте боје.</p>
			<p class="clan">Члан 15.</p>
			<p class="Basic-Paragraph">Возило или скуп возила којим се обавља ванредни превоз, са или без терета, на предњој и задњој страни возила или скупа возила или терета означава се ознаком ,,ванредни превозˮ.</p>
			<p class="Basic-Paragraph">Возило за пратњу подносиоца захтева означава се ознаком ,,ванредни превозˮ, која је видљива са предње и задње стране.</p>
			<p class="Basic-Paragraph">Ознака ,,ванредни превозˮ је облика правоугаоника, израђује се на чврстој подлози од ретрорефлектујућег материјала, класе III са флуоресцентним својством, жуте је боје, а натпис ,,ванредни превозˮ је црне боје. </p>
			<p class="Basic-Paragraph">Ознака ,,ванредни превозˮ која се поставља на возило или скуп возила којим се обавља ванредни превоз, са или без терета, је дужине од најмање 60 cm и ширине од најмање 15 cm. </p>
			<p class="Basic-Paragraph">Ознака ,,ванредни превозˮ која се поставља на возило за пратњу подносиоца захтева је дужине од најмање 25 cm и ширине од најмање 10 cm. </p>
			<p class="Basic-Paragraph">Уколико возило или скуп возила којим се обавља ванредни превоз, са или без терета, прелази прописану ширину возила оно се означава на бочним странама возила габаритним светлима и запречним таблама у складу са стандардом SRPS Z.S2.855. </p>
			<p class="clan">Члан 16.</p>
			<p class="Basic-Paragraph">Даном ступања на снагу овог правилника престаје да важи Правилник о начину обављања ванредног превоза (,,Службени гласник РС”, број 90/14). </p>
			<p class="clan">Члан 17.</p>
			<p class="Basic-Paragraph">Овај правилник ступа на снагу осмог дана од дана објављивања у ,,Службеном гласнику Републике Србије”.</p>
			<p class="potpis">Број 110-00-00230/2018-03 </p>
			<p class="potpis">У Београду, 18. јануара 2019. године </p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р. </p>
	</div>


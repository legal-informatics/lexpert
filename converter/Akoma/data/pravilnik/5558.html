

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 56. став 16. Закона о управљању отпадом („Службени гласник РС”, бр. 36/09, 88/10, 14/16 и 95/18 – др. закон),</p>
			<p class="Basic-Paragraph">Министар здравља и министар заштите животне средине, споразумно доносе</p>
			<p class="odluka-zakon">ПРАВИЛНИК</p>
			<p class="odluka-zakon">o управљању медицинским отпадом</p>
			<p class="centar">"Службени гласник РС", број 48 од 5. јула 2019.</p>
			<p class="clan">I. УВОДНЕ ОДРЕДБЕ</p>
			<p class="clan">Члан 1.</p>
			<p class="Basic-Paragraph">Овим правилником ближе се уређује начин и поступак управљања медицинским отпадом, као и садржина плана управљања медицинским отпадом из установа у којима се обавља здравствена заштита људи.</p>
			<p class="Basic-Paragraph">Одредбе овог правилника не примењују се на управљање радиоактивним медицинским отпадом, укључујући и радиофармацеутике, као и другим врстама медицинског отпада, чије је управљање уређено посебним прописима.</p>
			<p class="clan">Члан 2.</p>
			<p class="Basic-Paragraph">Изрази употребљени у овом правилнику имају следеће значење:</p>
			<p class="Basic-Paragraph">1) патоанатомски отпад јесте медицински отпад који укључује ткива, органе, делове тела, људске фетусе, кесе са крвљу и крвним дериватима;</p>
			<p class="Basic-Paragraph">2) оштри предмети јесу медицински отпад који укључује предмете или материјале који могу изазвати посекотине или убодне ране, без обзира да ли су били у контакту са пацијентом или инфективним материјалом;</p>
			<p class="Basic-Paragraph">3) отпад загађен крвљу и телесним течностима јесте медицински отпад који је загађен људском крвљу, секретима и другим излучевинама (екскретима);</p>
			<p class="Basic-Paragraph">4) инфективни отпад јесте медицински отпад који, због патогености и броја микроорганизама, представља ризик по здравље људи, као што су: културе и материјал из лабораторија који садрже инфективне агенсе; опрема, материјал и прибор који је био у контакту са крвљу, дериватима крви, осталим телесним течностима, излучевинама од клинички потврђених инфицираних пацијената, укључујући хируршке захвате и обдукције; отпад из одељења за патологију и изолацију инфективних пацијената; отпад од дијализе, инфузије и сличних захвата, укључујући сав прибор и материјал за једнократну употребу; заразни отпад који је био у додиру са инфицираним пацијентима, као и инфективан отпад из медицинских лабораторија;</p>
			<p class="Basic-Paragraph">5) произвођач медицинског отпада јесте свако правно лице или предузетник који се бави делатношћу заштите здравља људи и осталим активностима у којима настаје медицински отпад (у даљем тексту: произвођач медицинског отпада);</p>
			<p class="Basic-Paragraph">6) власник медицинског отпада јесте произвођач медицинског отпада, лице које учествује у промету отпада, као и непосредни или посредни држалац отпада или правно лице, предузетник или физичко лице које поседује медицински отпад;</p>
			<p class="Basic-Paragraph">7) физичко-хемијски поступци третмана медицинског отпада обухватају поступке којима се смањују опасне карактеристике отпада;</p>
			<p class="Basic-Paragraph">8) поступци третмана инфективног отпада јесу поступци стерилизацијe паром под притиском, стерилизације и дезинфекције паром са дезинфекционим средством, суве стерилизације и остали поступци третмана инфективног медицинског отпада, чији резултат је безбедан ниво стерилности у складу са посебним прописом; </p>
			<p class="Basic-Paragraph">9) стерилизација паром или аутоклавирање јесте физички поступак третмана који подразумева термичку обраду под строго контролисаним оперативним условима (притисак, температура, засићеност водене паре, време трајања и др.) чији резултат је безбедан ниво стерилности, у складу са посебним прописима;</p>
			<p class="Basic-Paragraph">10) термички третман јесте инсинерација и ко-инсенерација (су-спаљивање) и друге технологије у складу са најбоље доступним техникама за третман медицинског отпада, као што су каталитичка деполимеризација, пиролиза, гасификација, сагоревање у плазми и др.;</p>
			<p class="Basic-Paragraph">11) остали поступци третмана медицинског отпада јесу све остале признате методе којима се постиже смањење запремине и/или уклањање опасних својстава медицинског отпада;</p>
			<p class="Basic-Paragraph">12) објекти у којима се обавља здравствена заштита јесу здравствене установе, други облици здравствене службе, друга правна лица, односно установе у којима се обавља здравствена заштита у складу са законом, као и са њима повезане медицинске, образовне и научноистраживачке делатности;</p>
			<p class="Basic-Paragraph">13) хемијски отпад из објеката у којима се обавља здравствена заштита, а који је преостао од спроведених поступака лечења и здравствене неге, јесте медицински отпад који има опасне карактеристике, а нарочито токсичност, корозивност, запаљивост, експлозивност и др., а не представљају и нису резултат било каквог поступка у производњи лекова;</p>
			<p class="Basic-Paragraph">14) отпадне боце под притиском из објеката у којима се обавља здравствена заштита, а који је преостао од спроведених поступака лечења и здравствене неге, јесу медицински отпад од пуне или празне боце који садрже инертне гасове под притиском помешане са антибиотицима, дезинфицијенсима, инсектицидима који се примењују као аеросоли, а које при излагању високим температурама могу да експлодирају;</p>
			<p class="Basic-Paragraph">15) отпад са високим садржајем тешких метала из објеката у којима се обавља здравствена заштита, а који је преостао од спроведених поступака лечења и здравствене неге, представља медицински отпад са високо токсичним својствима и захтева посебан третман (на пример остаци амалгама из стоматолошких ординација, разбијени термометри и манометри који садрже живу, одбачене батерије са тешким металима и др.).</p>
			<p class="clan">II. САДРЖИНА ПЛАНА УПРАВЉАЊА МЕДИЦИНСКИМ ОТПАДОМ ИЗ УСТАНОВА У КОЈИМА СЕ ОБАВЉА ЗДРАВСТВЕНА ЗАШТИТА ЉУДИ</p>
			<p class="bold">План управљања медицинским отпадом</p>
			<p class="clan">Члан 3.</p>
			<p class="Basic-Paragraph">План управљања медицинским отпадом (у даљем тексту: план) доноси се у складу са законом којим се уређује управљање отпадом. </p>
			<p class="Basic-Paragraph">План управљања медицинским отпадом садржи нарочито:</p>
			<p class="Basic-Paragraph">1) податке о врсти, количини и пореклу отпада који се ствара;</p>
			<p class="Basic-Paragraph">2) токове кретања медицинског отпада унутар здравствене установе у којој настаје;</p>
			<p class="Basic-Paragraph">3) могућности за превенцију стварања неопасног и опасног медицинског отпада;</p>
			<p class="Basic-Paragraph">4) број, обавезе и одговорности особља ангажованог у поступку управљања медицинским отпадом, у складу са прописима којима се уређује управљање отпадом и прописима из области безбедности и здравља на раду;</p>
			<p class="Basic-Paragraph">5) оперативне процедуре управљања медицинским отпадом према месту настанка;</p>
			<p class="Basic-Paragraph">6) распоред кеса и контејнера за сакупљање медицинског отпада;</p>
			<p class="Basic-Paragraph">7) класификација и испитивање отпада у складу са посебним прописом;</p>
			<p class="Basic-Paragraph">8)  разврставање и сакупљање отпада на месту настанка, паковање, обележавање, привремено складиштење и транспорт унутар здравствене установе;</p>
			<p class="Basic-Paragraph">9) врсте третмана отпада;</p>
			<p class="Basic-Paragraph">10) вођење и чување документације и евиденције, у складу са посебним прописима;</p>
			<p class="Basic-Paragraph">11) мере превенције од повреда оштрим предметима и настанка инфекције;</p>
			<p class="Basic-Paragraph">12) мере заштите здравља и безбедности радника ангажованих у поступку управљања медицинским отпадом (опремљеност личном заштитном опремом, у складу са прописима којима се уређује безбедност и здравље на раду);</p>
			<p class="Basic-Paragraph">13) мере заштите од пожара и експлозија;</p>
			<p class="Basic-Paragraph">14) услове заштите животне средине утврђене у складу са посебним прописима;</p>
			<p class="Basic-Paragraph">15) начин поступања у случају удеса;</p>
			<p class="Basic-Paragraph">16) програм обуке особља за управљање медицинским отпадом;</p>
			<p class="Basic-Paragraph">17) процена трошкова управљања медицинским отпадом на годишњем нивоу.</p>
			<p class="Basic-Paragraph">План из става 1. овог члана ажурира се на три године, а по потреби и чешће, посебно у случају промена садржине плана, промене врсте и количине отпада, као и у случају промене у организационој структури здравствене установе. </p>
			<p class="clan">III. НАЧИН И ПОСТУПАК УПРАВЉАЊА МЕДИЦИНСКИМ ОТПАДОМ</p>
			<p class="bold">Управљање медицинским отпадом </p>
			<p class="clan">Члан 4.</p>
			<p class="Basic-Paragraph">Управљање медицинским отпадом јесте спровођење прописаних мера за поступање са медицинским отпадом у оквиру сакупљања, разврставања, паковања, обележавања, складиштења, транспорта и третмана, односно поновног искоришћења и одлагања медицинског отпада.</p>
			<p class="Basic-Paragraph">На месту настанка медицинског отпада обезбеђује се смањење количине и/или опасних карактеристика медицинског отпада, односно смањење опасних  карактеристика живих вакцина и слично.</p>
			<p class="Basic-Paragraph">Управљање отпадом који је настао обављањем кућног лечења и осталих сличних активности у којима настаје медицински отпад врши се у складу са законом којим се уређује управљање отпадом.</p>
			<p class="bold">Сакупљање и разврставање медицинског отпада на месту настанка</p>
			<p class="clan">Члан 5.</p>
			<p class="Basic-Paragraph">Медицински отпад сакупља се и разврстава на месту настанка и пакује се у одговарајућу амбалажу прилагођену његовим својствима, количини, начину привременог складиштења, транспорта и третмана.</p>
			<p class="Basic-Paragraph">Медицински отпад из става 1. овог члана разврстава се у складу са прописом којим се уређују категорије, испитивање и класификација отпада.</p>
			<p class="Basic-Paragraph">Опасан медицински отпад класификује се према пореклу, карактеристикама и саставу који га чини опасним.</p>
			<p class="Basic-Paragraph">Са неопасним медицинским отпадом који је већ измешан са опасним медицинским отпадом поступа се као са опасним отпадом.</p>
			<p class="Basic-Paragraph">Ако се опасан медицински отпад састоји од више врста отпада, његова класификација се врши у складу са посебним прописом којим се уређују категорије, испитивање и класификација отпада.</p>
			<p class="Basic-Paragraph">На месту разврставања опасног медицинског отпада поставља се упутство, према интерним процедурама здравствене установе, намењено особљу које сакупља и разврстава отпад, у складу са прописoм којим се уређује категоризација, испитивање и класификација отпада. </p>
			<p class="Basic-Paragraph">Оштри предмети се сакупљају одвојено од осталог медицинског отпада.</p>
			<p class="Basic-Paragraph">При управљању оштрим предметима предузимају се мере превенције од повреда и инфекција до којих може доћи у току руковања овом врстом медицинског отпада и са њима се поступа као са инфективним отпадом.</p>
			<p class="Basic-Paragraph">Инфективни отпад, као и цитотоксични и цитостатички отпад се сакупља на начин који спречава директан контакт са особљем које рукује отпадом и не сме се препакивати на месту настанка.</p>
			<p class="bold">Паковање медицинског отпада</p>
			<p class="clan">Члан 6.</p>
			<p class="Basic-Paragraph">Разврстани медицински отпад пакује се у складу са прописом којим се уређује начин складиштења, паковања и обележавања опасног отпада.</p>
			<p class="Basic-Paragraph">Посебно, за одређене врсте медицинског отпада, паковање се врши и на следећи начин:</p>
			<p class="Basic-Paragraph">1) комунални (кућни) отпад – у кесе црне боје;</p>
			<p class="Basic-Paragraph">2) оштри предмети – у контејнере жуте боје;</p>
			<p class="Basic-Paragraph">3) патоанатомски отпад – у кесе браон боје;</p>
			<p class="Basic-Paragraph">4) инфективни отпад – у кесе или контејнере жуте боје;</p>
			<p class="Basic-Paragraph">5) отпад загађен крвљу и телесним течностима – у дупле кесе или контејнере жуте боје.</p>
			<p class="Basic-Paragraph">Кесе и контејнери из става 1. тач. 2) и 4) овог члана пуне се највише до&nbsp;¾, после чега се затварају и истовремено замењују новом амбалажом.</p>
			<p class="Basic-Paragraph">Једном затворене кесе не могу се поново отварати.</p>
			<p class="Basic-Paragraph">Медицински отпад у течном стању пакује се у непропусну амбалажу која онемогућава изливање садржаја и која треба да буде чврсто затворена.</p>
			<p class="Basic-Paragraph">Кесе и контејнери из става 1. овог члана, сачињени су од материјала отпорног на физичке, хемијске, биолошке и друге особине отпада упакованог у њима, као и на дејство физичких и хемијских агенаса спољне средине, тако да се при руковању на начин прописан законом којим се уређује управљање отпадом, спречава њихово оштећење и угрожавање здравља људи и животне средине. </p>
			<p class="Basic-Paragraph">Кесе и контејнери за паковање медицинског отпада постављају се на месту настанка отпада.</p>
			<p class="Basic-Paragraph">Хемијски отпад из објеката у којима се обавља здравствена заштита, а који је преостао од спроведених поступака лечења и здравствене неге, отпад са високим садржајем тешких метала, као и цитотоксични и цитостатички отпад, као и оштри предмети који су контаминирани цитотоксичним лековима, који потичу из здравствених установа пакује се у складу са прописом који уређује начин складиштења, паковања и обележавања опасног отпада.</p>
			<p class="Basic-Paragraph">Отпадне боце под притиском из објеката у којима се обавља здравствена заштита, а који је преостао од спроведених поступака лечења и здравствене неге, морају да се деактивирају пре транспорта отпада.</p>
			<p class="Basic-Paragraph">Опасан медицински отпад, пре транспорта се пакује и обележава, на начин који обезбеђује сигурност по здравље људи и животну средину, у складу са прописом којим се уређује складиштење, паковање и обележавање опасног отпада и прописом којим се уређује транспорт опасне робе.</p>
			<p class="bold">Обележавање и означавање медицинског отпада</p>
			<p class="clan">Члан 7.</p>
			<p class="Basic-Paragraph">На амбалажу у којој је упакован разврстан медицински отпад стављају се налепнице у писаном облику о опасности медицинског отпада димензије најмање 50 mm x 75 mm, које садрже следеће:</p>
			<p class="Basic-Paragraph">1) симбол за означавање отпада;</p>
			<p class="Basic-Paragraph">2) датум настанка отпада;</p>
			<p class="Basic-Paragraph">3) индексни број и назив врсте отпада према Каталогу отпада;</p>
			<p class="Basic-Paragraph">4) место настанка отпада (назив произвођача медицинског отпада);</p>
			<p class="Basic-Paragraph">5) количина отпада (у моменту преузимања);</p>
			<p class="Basic-Paragraph">6) име лица које попуњава налепнице.</p>
			<p class="Basic-Paragraph">Налепница из става 1. овог члана, садржи симбол у складу са потврђеним међународним споразумима, прописима о превозу опасне робе и овим правилником и дата је у Прилогу – Обележавање и означавање медицинског отпада, који је одштампан уз овај правилник и чини његов саставни део.</p>
			<p class="bold">Транспорт медицинског отпада унутар установа у којима се обавља здравствена заштита људи </p>
			<p class="clan">Члан 8.</p>
			<p class="Basic-Paragraph">Транспорт медицинског отпада унутар установа у којима се обавља здравствена заштита људи, врши се опремом за транспорт отпада која се користи искључиво за ту намену, која је:</p>
			<p class="Basic-Paragraph">1) лака за утовар и истовар;</p>
			<p class="Basic-Paragraph">2) лака за чишћење и одржавање;</p>
			<p class="Basic-Paragraph">3) без оштрих ивица, са глатким, непропусним и непромочивим површинама.</p>
			<p class="Basic-Paragraph">Транспорт инфективног медицинског отпада који је разврстан и обележен, до простора за привремено складиштење отпада на месту настанка отпада врши се по потреби, а најмање једном дневно за произвођаче отпада који производе више од 0,5 kg инфективног медицинског отпада на дан.</p>
			<p class="Basic-Paragraph">Опрема за транспорт инфективног медицинског отпада обележава се симболом за инфективни медицинског отпад, датим у прилогу – Обележавање и означавање медицинског отпада.</p>
			<p class="Basic-Paragraph">Транспорт инфективног медицинског отпада врши се према јасно утврђеним и обележеним рутама, одвојеним од простора у коме се одвијају уобичајене здравствене активности.</p>
			<p class="Basic-Paragraph">Изузетно од става 4. овог члана, у случају када не постоји могућност јасног утврђивања и обележавања рута, транспорт инфективног медицинског отпада унутар објекта се врши у време када се не одвијају уобичајене здравствене активности, промене смене, време оброка и посета или су те активности сведене на минимум.</p>
			<p class="Basic-Paragraph">Опрема за транспорт из става 1. овог члана чисти се и дезинфикује по потреби, а најмање једном дневно.</p>
			<p class="bold">Привремено складиштење медицинског отпада на локацији произвођача отпада, односно на месту настанка</p>
			<p class="clan">Члан 9.</p>
			<p class="Basic-Paragraph">Пре транспорта, третмана или преузимања свих врста медицинског отпада од стране оператера, отпад се може и привремено складиштити на локацији произвођача отпада, односно на месту настанка.</p>
			<p class="Basic-Paragraph">Локација произвођача отпада намењена привременом складиштењу медицинског отпада из става 1. овог члана, састоји се од ограђеног и одвојеног простора, просторије или објекта предвиђеног само за ту намену, који је:</p>
			<p class="Basic-Paragraph">1) одговарајуће величине у односу на количину произведеног отпада и учесталост његовог сакупљања и одношења;</p>
			<p class="Basic-Paragraph">2) са обезбеђеним доводом и одводом воде за потребе чишћења и одржавања;</p>
			<p class="Basic-Paragraph">3) са јасно и видљиво означеним натписом о намени простора, забрани уласка неовлашћеним лицима, као и упозорењем о могућности угрожавања здравља људи;</p>
			<p class="Basic-Paragraph">4) изграђен тако да има непропусне и отпорне подне површине, као и глатке зидне површине које се лако чисте и дезинфикују;</p>
			<p class="Basic-Paragraph">5) лако доступан особљу здравствене службе задуженом за управљање отпадом;</p>
			<p class="Basic-Paragraph">6) закључан, чиме се спречава приступ неовлашћеним лицима;</p>
			<p class="Basic-Paragraph">7) лако доступан опреми за сакупљање отпада унутар здравствене службе и возилима за транспорт отпада;</p>
			<p class="Basic-Paragraph">8) недоступан животињама и другим преносиоцима инфективних агенаса;</p>
			<p class="Basic-Paragraph">9) добро осветљен и са обезбеђеном природном или вештачком вентилацијом;</p>
			<p class="Basic-Paragraph">10) са обезбеђеном заштитом од атмосферских утицаја;</p>
			<p class="Basic-Paragraph">11) довољно удаљен од складишта свеже хране и места за припрему хране, путева пацијената и посетилаца;</p>
			<p class="Basic-Paragraph">12) са обезбеђеном противпожарном заштитом у складу са посебним прописима.</p>
			<p class="Basic-Paragraph">Место за привремено складиштење инфективног отпада на локацији произвођача отпада, односно на месту његовог настанка, дезинфикује се најмање једном недељно, а по потреби и чешће.</p>
			<p class="Basic-Paragraph">Произвођачи отпада који производе мање од 0,5 kg медицинског отпада на дневном нивоу, а немају одвојен и ограђен простор за привремено складиштење отпада, дужни су да обезбеде секундарну посуду, следећих карактеристика:</p>
			<p class="Basic-Paragraph">1) израђену од материјала који обезбеђује непропустљивост са заштитним поклопцем;</p>
			<p class="Basic-Paragraph">2) обележену у складу са овим правилником.</p>
			<p class="Basic-Paragraph">Инфективни отпад, као и цитотоксични и цитостатички отпад се привремено складишти на локацији произвођача отпада, односно на месту његовог настанка на начин који спречава директан контакт са особљем које рукује отпадом, при чему током складиштења није дозвољено његово препакивање.</p>
			<p class="bold">Складиштење медицинског отпада</p>
			<p class="clan">Члан 10.</p>
			<p class="Basic-Paragraph">Медицински отпад, у постројењу у коме се обавља делатност складиштења и/или третмана отпада, складишти се на начин прописан овим правилником, прописом којим се уређује складиштење, паковање и обележавање опасног отпада и законом којим се уређује управљање отпадом.</p>
			<p class="bold">Начин чувања складиштеног инфективног медицинског отпада до третмана</p>
			<p class="clan">Члан 11.</p>
			<p class="Basic-Paragraph">Инфективни медицински отпад, на локацији произвођача отпада, односно на месту настанка, као и у постројењу у коме се обавља делатност складиштења и/или третмана отпада, чува се на температурама:</p>
			<p class="Basic-Paragraph">1) до +8 °C најдуже седам дана;</p>
			<p class="Basic-Paragraph">2) од +8 °C до +15 °C најдуже пет дана;</p>
			<p class="Basic-Paragraph">3) изнад +15 °C најдуже 72 сата.</p>
			<p class="Basic-Paragraph">Простор за складиштење инфективног отпада из става 1. овог члана, закључава се и видно обележава у складу са прописом којим се уређује складиштење, паковање и обележавање опасног отпада и овим правилником и користи се само за ту намену.</p>
			<p class="Basic-Paragraph">Изузетно, од става 1. овог члана, произвођач инфективног медицинског отпада који производи мање од 0,5 kg отпада на дневном нивоу, наведени отпад привремено складишти ван радног простора у оквиру којег пружа услуге здравствене заштите и остале делатности у којима настаје медицински отпад, у оквиру истог објекта, а најдуже до 15 дана од дана његовог настанка, на температури до +15 °C.</p>
			<p class="bold">Начин чувања складиштеног патоанатомског отпада до третмана</p>
			<p class="clan">Члан 12.</p>
			<p class="Basic-Paragraph">Патоанатомски отпад на локацији произвођача отпада, односно на месту настанка, као и у постројењу у коме се обавља делатност складиштења и/или третмана отпада, чува се у расхладним коморама на стандардним температурама замрзавања.</p>
			<p class="Basic-Paragraph">Простор за складиштење патоанатомског отпада, из става 1. овог члана закључава се и видно обележава у складу са прописом којим се уређује складиштење, паковање и обележавање опасног отпада и овим правилником и користи се само за ту намену.</p>
			<p class="bold">Транспорт медицинског отпада од произвођача медицинског отпада до постројења за складиштење и/или третман отпада</p>
			<p class="clan">Члан 13.</p>
			<p class="Basic-Paragraph">Сакупљање и транспорт медицинског отпада, разврстаног, упакованог и обележеног у складу са овим правилником од произвођача медицинског отпада који не врши третман сопственог отпада, до оператера постројења за складиштење и/или третман отпада, врши се возилима намењеним за транспорт медицинског отпада, у складу са прописима којима се уређује управљање отпадом и прописима којима се уређује транспорт опасне робе.</p>
			<p class="Basic-Paragraph">Медицински отпад предаје се лицу које има дозволу за сакупљање и транспорт медицинског отпада, ако произвођач медицинског отпада не поседује сопствено возило за транспорт медицинског отпада.</p>
			<p class="Basic-Paragraph">Лице које има дозволу за сакупљање и транспорт медицинског отпада, предаје сакупљени отпад оператеру постројења за складиштење и/или третман отпада који има дозволу за складиштење и/или третман, у складу са законом који уређује управљање отпадом.</p>
			<p class="Basic-Paragraph">Сакупљање и транспорт медицинског отпада, насталог при обављању кућне неге и при пружању прве помоћи, може се вршити и возилима здравствених служби које врше наведене делатности, до простора у коме се отпад привремено складишти на месту настанка, у оквиру исте установе, уколико је:</p>
			<p class="Basic-Paragraph">1) количина отпада која се превози мања од 5 kg;</p>
			<p class="Basic-Paragraph">2) медицински отпад упакован у складу са одредбама овог правилника, у примарну, а потом и секундарну амбалажу;</p>
			<p class="Basic-Paragraph">3) смештен у превозни простор одвојен од возача и сапутника.</p>
			<p class="Basic-Paragraph">Медицински отпад до постројења за третман, односно постројења у коме се обавља делатност складиштења медицинског отпада, на територији Републике Србије, транспортује се у специјализованом возилом за ту намену.</p>
			<p class="Basic-Paragraph">У возилу из става 5. овог члана, транспортује се искључиво медицински отпад.</p>
			<p class="Basic-Paragraph">Возила из става 1. овог члана за транспорт медицинског отпада редовно се чисте и дезинфикују.</p>
			<p class="Basic-Paragraph">Инфективни медицински отпад као и цитотоксични и цитостатички отпад се транспортује на начин који спречава директан контакт са особљем које рукује тим отпадом.</p>
			<p class="bold">Третман медицинског отпада</p>
			<p class="clan">Члан 14.</p>
			<p class="Basic-Paragraph">Третман медицинског отпада врши произвођач отпада самостално или преко оператера, у складу са дозволом издатом од стране надлежног органа, према закону којим се уређује управљање отпадом и другим прописима.</p>
			<p class="Basic-Paragraph">Опасан медицински отпад, за чији третман на еколошки прихватљив и ефикасан начин нема техничких могућности и постројења у Републици Србији, извози се ради третмана, у складу са прописима којимa се уређује управљање отпадом и прекогранично кретање отпада.</p>
			<p class="bold">Термички третман медицинског отпада поступком инсинерације и ко-инсинерације</p>
			<p class="clan">Члан 15.</p>
			<p class="Basic-Paragraph">Термички третман медицинског отпада инсинерацијом или ко-инсинерацијом обавља се у постројењима предвиђеним за ту намену, под условима прописаним дозволом, у складу са законом којим се уређује управљање отпадом, прописом којим се уређују граничне вредности емисија загађујућих материја у ваздух, воду и земљиште, посебним прописом којим се уређује термички третман отпада и прописом који се уређује интегрисано спречавање и контрола загађивања животне средине.</p>
			<p class="Basic-Paragraph">Термички третман медицинског отпада, као што су каталитичка деполимеризација, пиролиза, гасификација, сагоревање у плазми и др. врши се у складу са најбоље доступним техникама за третман медицинског отпада.</p>
			<p class="Basic-Paragraph">Инсинерација или ко-инсинерација медицинског отпада из става 1. овог члана, обавља се под прописаним условима, да би се обезбедио највећи могући степен уништења органских загађујућих материја, укључујући и диоксине, у складу са посебним прописом којим се уређује термички третман отпада и прописом који се уређује интегрисано спречавање и контрола загађивања животне средине.</p>
			<p class="Basic-Paragraph">Са отпадом, насталим после поступка инсинерације или ко-инсинерације, као и отпадом насталим после поступка каталитичке деполимеризације, пиролизе, гасификације, сагоревања у плазми и др. поступа се у складу са прописом којим се уређује категорија, испитивање и класификација отпада, прописом којим се уређује одлагање отпада на депоније и законом којим се уређује управљање отпадом.</p>
			<p class="bold">Термички третман медицинског отпада поступком дезинфекције/стерилизације</p>
			<p class="clan">Члан 16.</p>
			<p class="Basic-Paragraph">Оператер који врши третман инфективног отпада поступком дезинфекције/стерилизације, има обавезу да изврши испитивање отпада после третмана, у складу са правилима струке, у складу са прописом којим се уређује категорија, испитивање и класификација отпада, како би се утврдило да је третманом отпад постао неопасан.</p>
			<p class="Basic-Paragraph">Контрола ефикасност третмана инфективног отпада врши се приликом сваког третмана физичко-хемијским индикаторима. </p>
			<p class="Basic-Paragraph">Микробиолошка контрола ефикасности третмана врши се тест-организмима, у складу са правилима струке и произвођачком спецификацијом уређаја за третман.</p>
			<p class="Basic-Paragraph">Са отпадом насталим у поступку дезинфекције/стерилизације, поступа се у складу са у складу са прописом којим се уређује категорија, испитивање и класификација отпад, прописом којим се уређује одлагање отпада на депоније и законом којим се уређује управљање отпадом.</p>
			<p class="bold">Третман инфективног отпада и оштрих предмета</p>
			<p class="clan">Члан 17.</p>
			<p class="Basic-Paragraph">Третман инфективног отпада и оштрих предмета врши се поступцима инсинерације, ко-инсенерације и другим поступцима термичког третмана у постројењима намењеним за термички третман отпада, у складу са најбољим доступним техникама, као што су каталитичка деполимеризација, пиролиза, гасификација, сагоревање у плазми и др. </p>
			<p class="Basic-Paragraph">Третман инфективног отпада и оштрих предмета врши се и методама дезинфекције/стерилизације у аутоклавима, односно стерилизаторима, млевењем односно дробљењем у дробилицама и осталим признатим методама којима се постиже уклањање опасних својстава, смањење запремине и непрепознатљивост отпада.</p>
			<p class="Basic-Paragraph">Простор у коме се врши дезинфекција/стерилизација отпада из става 2. овог члана мора да испуњава услове утврђене прописом којим се уређују општи санитарни услови.</p>
			<p class="Basic-Paragraph">Са отпадом насталим после третмана инфективног отпада и оштрих предмета, који је третманом постао неопасан и непрепознатљив, поступа са у складу са прописом којим се уређује категорија, испитивање и класификација отпад, прописом којим се уређује одлагање отпада на депоније и законом којим се уређује управљање отпадом.</p>
			<p class="bold">Третман отпада загађеног крвљу и телесним течностима</p>
			<p class="clan">Члан 18.</p>
			<p class="Basic-Paragraph">Отпад загађен крвљу и телесним течностима третира се инсенерацијом у постројењима намењеним за термички третман комуналног отпада или у другим постројењима за термички третман отпада из чл. 14. и 15. овог правилника, у складу са дозволом издатом од стране надлежног органа.</p>
			<p class="bold">Третман патоанатомског отпада</p>
			<p class="clan">Члан 19.</p>
			<p class="Basic-Paragraph">Третман патоанатомског отпада врши се у постројењима намењеним за термички третман патоанатомског отпада, односно кремирањем или закопавањем на гробљима, на посебном за то одређеном простору/парцели, у складу са посебним прописом којим се уређује област сахрањивања и гробаља.</p>
			<p class="Basic-Paragraph">Кесе са крвљу, крвним дериватима и телесним течностима, третирају се поступком инсенерације и ко-инсенерације, и/или дезинфекције/стерилизације, у складу са одредбама овог правилника.</p>
			<p class="Basic-Paragraph">Крв и крвни деривати који су током дијагностичких испитивања помешани са хемикалијама, класификују се као хемијски отпад и са истим се поступа као са хемијским отпадом.</p>
			<p class="bold">Третман хемијског отпада из објеката у којима се обавља здравствена заштита</p>
			<p class="clan">Члан 20.</p>
			<p class="Basic-Paragraph">Хемијски отпад из објеката у којима се обавља здравствена заштита, а који је преостао од спроведених поступака лечења и здравствене неге, третира се физичко-хемијским поступцима или инсинерацијом у постројењима која имају дозволу за третман опасног отпада у складу са законом којим се уређује управљање отпадом и посебним прописима.</p>
			<p class="bold">Третман отпада са високим садржајем тешких метала и отпадних боца под притиском</p>
			<p class="clan">Члан 21.</p>
			<p class="Basic-Paragraph">Отпад са високим садржајем тешких метала, као и отпадне боце под притиском из објеката у којима се обавља здравствена заштита, а који је преостао од спроведених поступака лечења и здравствене неге, не могу да се третирају инсинерацијом.</p>
			<p class="Basic-Paragraph">Отпад са високим садржајем тешких метала третира се физичко-хемијским поступцима у постројењима која имају дозволу за третман у складу са законом којим се уређује управљање отпадом.</p>
			<p class="Basic-Paragraph">Отпадне боце под притиском из објеката у којима се обавља здравствена заштита, а који је преостао од спроведених поступака лечења и здравствене неге, морају да се деактивирају пре третмана, у складу са посебним прописима.</p>
			<p class="clan">IV. ПРЕЛАЗНA И ЗАВРШНA ОДРЕДБА</p>
			<p class="clan">Члан 22.</p>
			<p class="Basic-Paragraph">Даном ступања на снагу овог правилника престаје да важи Правилник о управљању медицинским отпадом („Службени гласник РС”, број 78/10), осим одредаба које се односе на управљање фармацеутским отпадом.</p>
			<p class="clan">Члан 23.</p>
			<p class="Basic-Paragraph">Овај правилник ступа на снагу осмог дана од објављивања у „Службеном гласнику Републике Србије”.</p>
			<p class="potpis">Број 110-00-0031/2018-06</p>
			<p class="potpis">У Београду, 3. јула 2019. године</p>
			<p class="potpis">Министар заштите животне средине,</p>
			<p class="potpis"><span class="bold">Горан Триван, </span>с.р.</p>
			<p class="potpis">Број 110-00-00220/2018-06</p>
			<p class="potpis">У Београду, 3. јула 2019. године</p>
			<p class="potpis">Министар здравља,</p>
			<p class="potpis"><span class="bold">Златибор Лончар, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Opasnost_Page_1.png&amp;doctype=reg&amp;abc=cba&amp;eli=true&amp;eliActId=428696&amp;regactid=428696" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Opasnost_Page_2.png&amp;doctype=reg&amp;abc=cba&amp;eli=true&amp;eliActId=428696&amp;regactid=428696" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Opasnost_Page_3.png&amp;doctype=reg&amp;abc=cba&amp;eli=true&amp;eliActId=428696&amp;regactid=428696" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Opasnost_Page_4.png&amp;doctype=reg&amp;abc=cba&amp;eli=true&amp;eliActId=428696&amp;regactid=428696" alt=""></p>
	</div>


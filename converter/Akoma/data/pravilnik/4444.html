


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: left;
}
.auto-style2 {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 252. став 5. Закона о извршењу и обезбеђењу („Службени гласник РС”, бр. 31/11, 99/11 – др. закон, 109/13 – УС, 55/14 и 139/20), по прибављеној сагласности министра правде, </p>
				<p>Скупштина Коморе извршитеља доноси</p>
				<p>&nbsp;</p>
				<p class="odluka-zakon">ПРАВИЛНИК </p>
				<p class="naslov">о садржини и начину подношења захтева извршног повериоца Комори извршитеља за одређивање надлежног извршитеља, садржини одговора Коморе извршитеља и начину достављања одговора Коморе извршитеља извршном повериоцу </p>
				<p class="naslov"><span style="font-weight: 400">"Службени 
				гласник РС", број 7 од 23. јануара 2015.</span></p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником уређује се садржина и начин подношења захтева извршног повериоца за одређивање надлежног извршитеља коме ће се поднети предлог за извршење на основу веродостојне исправе из члана 252. став 1. Закона о извршењу и обезбеђењу, садржина одговора и начин достављања одговора Коморе извршитеља извршном повериоцу. </p>
				<p class="clan">Члан 2.</p>
				<p>Речи и изрази употребљени у овом правилнику имају следеће значење:</p>
				<p>– „извршни поверилац” је физичко или правно лице које обавља комуналну или сличну делатност, а чије се потраживање остварује у поступку извршења,</p>
				<p>– „висина потраживања” представља износ главног дуга,</p>
				<p>– „.xls формат” јесте фајл екстензија подобна за рад у више апликативних софтвера који подржавају њено креирање, мењање, отварање и чување.</p>
				<p class="clan">Члан 3.</p>
				<p>Пре подношења предлога за извршење надлежном извршитељу, извршни поверилац је у обавези да Комори извршитеља упути захтев за одређивање извршитеља коме ће бити поднет предлог за извршење на основу веродостојне исправе.</p>
				<p>Захтев из става 1. овог члана се подноси у електронској форми, у .xls формату на обрасцу 1 који је одштампан уз овај правилник и чини његов саставни део. </p>
				<p>Образац 1 у општем делу садржи податке повериоца и то: пун назив, седиште, МБР, ПИБ (огранак, пословна јединица) као и укупан број предлога за извршење по предметном захтеву.</p>
				<p>Образац 1 у посебном делу садржи: референтни број, датум, висину потраживања, име, односно назив дужника, адресу, поштански број, место, општину, назнаку да ли се ради о правном лицу, односно предузетнику или физичком лицу, као и МБР и ПИБ правног лица односно предузетника.</p>
				<p class="clan">Члан 4.</p>
				<p>Комора извршитеља је дужна да одговори на захтев извршног повериоца у складу са Законом о извршењу и обезбеђењу. </p>
				<p>Уколико је број предлога за извршење наведених у захтеву извршног повериоца мањи од броја извршитеља надлежних за поступање, одређивање извршитеља по првом следећем захтеву извршног повериоца започеће од првог наредног извршитеља уписаног у Именик извршитеља после извршитеља који је последњи одређен. </p>
				<p class="clan">Члан 5.</p>
				<p>Након одређивања извршитеља, Комора извршитеља ће о томе обавестити извршног повериоца електронским путем на обрасцу 2 који је одштампан уз овај правилник и чини његов саставни део.</p>
				<p>Образац садржи све податке из обрасца 1, као и регистрациони број предмета у Комори извршитеља, име и презиме извршитеља, број легитимације извршитеља и датум одређивања извршитеља као и укупан број предмета извршног повериоца за који је одређен. </p>
				<p>Комора извршитеља образац 2 из става 1. овог члана доставља и извршитељима који су одређени да поступају по предлозима за извршење. </p>
				<p>На интернет страници Коморе извршитеља, сви извршитељи имаће приступ посебном одељку где ће моћи да изврше увид у сваки захтев повериоца, као и одговор Коморе извршитеља.</p>
				<p class="clan">Члан 6.</p>
				<p>У року од три дана од дана пријема предлога за извршење, односно у року од осам дана од дана пријема обавештења из члана 5. овог Правилника, извршитељ обавештава Комору извршитеља о примљеним предлозима, односно о предлозима који нису поднети, и то електронским путем на обрасцу 3 који је одштампан уз овај правилник и чини његов састави део. </p>
				<p>Образац 3 садржи све податке из обрасца 2, за предлоге за извршење које је извршитељ примио, као и број предмета који се води код извршитеља и датум пријема предлога за извршење. </p>
				<p>Поред ознака оних предлога за извршење које није примио, а одређен је за поступање, извршитељ у образац 3. уноси назнаку да предлог није примљен.</p>
				<p>Извршитељ који је одређен за поступање, а није примио предлоге за извршење, приликом првог наредног поступка одређивања извршитеља имаће предност, на тај начин што ће прво њему бити додељен онај број предлога за извршење који у претходној расподели није примио, након чега ће се приступити одређивању извршитеља по азбучном реду, у складу са Законом о извршењу чланом 4. овог правилника.</p>
				<p>Комора извршитеља ће упоређивати податке које извршитељи достављају у обрасцу 3 са подацима којима располаже Комора и утврђивати евентуалне неправилности у раду извршитеља, а посебно поступање извршитеља супротно члану 252. Закона о извршењу и обезбеђењу.</p>
				<p class="clan">Члан 7.</p>
				<p>Послове поступања по захтевима извршних поверилаца и послове праћења одређивања извршитеља обавља стручна служба Коморе извршитеља, у складу са општим актима Коморе извршитеља.</p>
				<p>Контролу над обављањем послова наведеним у ставу 1. овог члана врши председник Коморе извршитеља. </p>
				<p>О спровођењу поступка одређивања извршитеља прописаним Законом о извршењу и обезбеђењу и овим правилником, председник Коморе извршитеља доставља извештај Извршном одбору и Надзорни одбору Коморе извршитеља.</p>
				<p>Извештај из става 4. овог члана доставља четири пута годишње за сваки квартал и то до 5. дана у месецу за претходни квартал.</p>
				<p>За уредно и редовно поступање по захтевима извршних поверилаца, као и за праћење поступка одређивања извршитеља одговорни су председник Коморе извршитеља и Извршни одбор Коморе извршитеља. </p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">У Београду, 26. децембра 2014. године</p>
				<p class="potpis" style="margin-top: 0">Председник Скупштине,</p>
				<p class="potpis" style="margin-top: 0"><span class="bold">Светлана Деврња,</span> с.р. </p>
				<p class="potpis" style="margin-top: 0">&nbsp;</p>
				<p class="auto-style1" style="margin-top: 0">
				<a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=419868&amp;regactid=419868" target="_blank">
				<span class="auto-style2">Образац 1</span></a></p>
				<p class="auto-style1" style="margin-top: 0">
				<a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=419868&amp;regactid=419868" target="_blank">
				<span class="auto-style2">Образац 2</span></a></p>
				<p class="auto-style1" style="margin-top: 0">
				<a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=419868&amp;regactid=419868" target="_blank">
				<span class="auto-style2">Образац 3</span></a></p>
	</div>


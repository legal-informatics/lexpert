


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
	text-align: right;
}
	.auto-style5 {
	font-weight: bold;
	text-align: center;
	margin: 22px 0 8px 0;
	text-decoration: underline;
}
	</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 16. став 3, члана 86. став 1, члана 87. став 5, члана 96, члана 97. став 2, члана 194. став 2, члана 198. став 4, члана 199. став 5, члана 239, члана 249. став 1. и члана 265. Закона о ваздушном саобраћају („Службени гласник РС”, бр. 73/10, 57/11, 93/12, 45/15 и 66/15 – др. закон),</p>
				<p>Директор Директората цивилног ваздухопловства Републике Србије доноси</p>
				<p class="odluka-zakon">ПРАВИЛНИК</p>
				<p class="odluka-zakon">о условима за обављање ваздушног саобраћаја</p>
				<p class="auto-style1">"Службени гласник РС", бр. 9 од 2. 
				фебруара 2018, 56 од 18. јула 2018, 12 од 22. фебруара 2019.</p>
				<p class="clan">Члан 1.</p>
				<p>Овим правилником се ближе одређују: услови под којима се издаје, мења, суспендује или ставља ван снаге сертификат ваздухопловног оператера и образац сертификата; услови под којима се успоставља и користи систем управљања безбедношћу ваздухопловног оператера; услови под којима се издаје претходна сагласност на закључење уговора о закупу ваздухоплова; начин вршења прегледа страних ваздухоплова на платформи приликом слетања на аеродроме у Републици Србији; мере које је овлашћен да предузме вођа ваздухоплова како би се одржала безбедност лета и обезбеђивање ваздухоплова; врсте посебних делатности у ваздушном саобраћају које се обављају уз накнаду, појам и врсте посебних делатности високог ризика, ближи услови и начин обављања тих делатности, услови под којима се издаје, мења, суспендује или ставља ван снаге потврда о испуњавању услова за обављање тих делатности, као и изглед и садржај те потврде; услови које мора да испуни оператер ваздухоплова који обавља некомерцијално летење; садржај изјаве којом оператер ваздухоплова који обавља некомерцијално летење потврђује да је одговарајуће оспособљен и да располаже средствима за извршавање одговорности у вези са коришћењем ваздухоплова, начин спровођења провере испуњености услова за обављање јавног авио-превоза, посебних делатности у ваздушном саобраћају, као и некомерцијалног летења сложеним моторним ваздухопловом.</p>
				<p>Овим правилником се ближе одређују број чланова и састав посаде ваздухоплова, као и услови у погледу радног времена, времена летења, трајања летачке дужности, одмора и слободних дана чланова посаде авиона у јавном авио-превозу, изузев авио-такси превоза, хитног медицинског превоза и летења ваздухопловом којим управља један пилот.</p>
				<p> Oдредбе овог правилника примењују се на обављање делатности авионима, хеликоптерима, балонима и једрилицама на које се примењује Уредба Европског парламента и Савета (ЕЗ) бр. 216/2008 од 20. фебруара 2008. године о основним правилима у области цивилнoг ваздухопловства и оснивању Европске агенције за безбедност ваздушног саобраћаја.</p>
				<p class="clan">Члан 2.</p>
				<p>Поједини изрази који се користе у овом правилнику имају следеће значење:</p>
				<p>1) <span class="italik">Агенција</span> је Европска агенција за безбедност ваздушног саобраћаја (<span class="italik">European Aviation Safety Agency</span>);</p>
				<p>2)<span class="italik"> ECAA спoразум</span> je Мултилатерални споразум између Европске заједнице и њених држава чланица, Републике Албаније, Босне и Херцеговине, Републике Бугарске, Републике Хрватске, Бивше Југословенске Републике Македоније, Републике Исланд, Републике Црне Горе, Краљевине Норвешке, Румуније, Републике Србије и Мисије привремене управе Уједињених нација на Косову (у складу са Резолуцијом Савета безбедности УН 1244 од 10. јуна 1999) о успостављању Заједничког европског ваздухопловног подручја;</p>
				<p class="v2-clan-left-2">2а) <span class="italik">листа 
				одступања од конфигурације</span> је листа коју је, уз одобрење 
				државе пројекта, установила организација одговорна за пројекат 
				типа, у којој су наведени делови одређеног типа ваздухоплова 
				који могу да недостају на почетку лета, као и оперативна 
				ограничења и корекције перформанси, ако је то потребно;</p>
				<p>3) <span class="italik">надлежна власт</span> је Директорат цивилног ваздухопловства Републике Србије (у даљем тексту: Директорат);</p>
				<p>4) <span class="italik">Одлука Ц (2009) 7633 </span>је Одлука Комисије Ц (2009) 7633 од 14. октобра 2009. године којом се Аустрија, Уједињено Краљевство и Малта овлашћују да издају сертификат ваздухопловног оператера одступајући од Уредбе Савета (ЕЕЗ) бр. 3922/1991 о усклађивању техничких прописа и управних поступака у области цивилног ваздухопловства; </p>
				<p>5) <span class="italik">Упутство 2003/42/ЕЗ</span> је Упутство 2003/42/ЕЗ Европског парламента и Савета од 13. јуна 2003. године о пријављивању догађаја у цивилном ваздухопловству. Ово упутство је у Републици Србији примењено Правилником о пријављивању догађаја у цивилном ваздухопловству („Службени гласник РС”, бр. 54/12 и 86/16);</p>
				<p>6) <span class="italik">Уредба бр. 216/2008</span> је Уредба Европског парламента и Савета (ЕЗ) бр. 216/2008 од 20. фебруара 2008. године о основним правилима у области цивилнoг ваздухопловства и оснивању Европске агенције за безбедност ваздушног саобраћаја, којом се укидају Упутство Савета 91/670/EEЗ, Уредба (ЕЗ) бр. 1592/2002 и Упутство 2004/36/ЕЗ. Ова уредба je у Републици Србији примењена Правилником о основним правилима у области цивилног ваздухопловства и надлежностима Европске агенције за безбедност ваздушног саобраћаја („Службени гласник РС”, бр. 23/12 и 104/17); </p>
				<p>7) <span class="italik">Уредба бр. 1321/2007</span> је Уредба Комисије (ЕЗ) бр. 1321/2007 од 12. новембра 2007. године којом се утврђују правила за извршење о укључивању података о догађајима у цивилном ваздухопловству који се размењују сагласно Упутству 2003/42/ЕЗ Европског парламента и Савета у централну базу података. Ова уредба је у Републици Србији примењена Правилником о пријављивању догађаја у цивилном ваздухопловству („Службени гласник РС”, бр. 54/12 и 86/16);</p>
				<p>8) <span class="italik">Уредба бр. 1330/2007</span> је Уредба Комисије (ЕЗ) бр. 1330/2007 од 24. септембра 2007. године којом се утврђују правила за извршење о прослеђивању података заинтересованим странама о догађајима у цивилном ваздухопловству из члана 7. става 2. Упутства 2003/42/ЕЗ Европског парламента и Савета. Ова уредба је у Републици Србији примењена Правилником о пријављивању догађаја у цивилном ваздухопловству („Службени гласник РС”, бр. 54/12 и 86/16);</p>
				<p>9) <span class="italik">Уредба бр. 1178/2011 </span>је Уредба Комисије (ЕУ) бр. 1178/2011 од 3. новембра 2011. године која ближе прописује техничке захтеве и управне процедуре за летачко особље у складу са Основном уредбом Европског парламента и Савета (ЕЗ) бр. 216/2008. Ова уредба је у Републици Србији примењена Правилником о летачком особљу („Службени гласник РС”, бр. 33/13 и 61/15); </p>
				<p>10) <span class="italik">Уредба бр. 2111/2005</span> је Уредба Европског парламента и Савета (ЕЗ) бр. 2111/2005 од 14. децембра 2005. године о успостављању листе Заједнице која се односи на авио-превозиоце којима је забрањено летење у Заједници, о обавештавању путника у ваздушном саобраћају о идентитету стварних авио-превозилаца и којом се укида члан 9. Упутства 2004/36/ЕЗ. Ова уредба је у Републици Србији примењена Правилником о безбедносном прегледу страних ваздухоплова на платформи аеродрома („Службени гласник РС”, број 2/11);</p>
				<p class="v2-clan-left-1">11) <span class="italik">Уредба 
				Комисије (ЕУ) бр. 748/2012 </span>је Уредба Комисије (ЕУ) бр. 
				748/2012 од 3. августа 2012. године којом се утврђују правила за 
				извршење за сертификацију ваздухоплова и са њима повезаних 
				производа, делова и уређаја у области пловидбености и заштите 
				животне средине, као и за одобравање организација за производњу 
				и организација за пројектовање. Ова уредба је у Републици Србији 
				примењена Правилником о сертификацији ваздухоплова и других 
				ваздухопловних производа, делова и уређаја и о издавању дозвола 
				за обављање ваздухопловно-техничке делатности организацијама за 
				производњу и пројектовање („Службени гласник РС”, број 5/18);</p>
				<p>12) <span class="italik">Уредба (ЕУ) бр. 996/2010 </span>је Уредба Европског парламента и Савета (ЕУ) бр. 996/2010 од 20. октобра 2010. године која се односи на истраживање и превенцију удеса и незгода у цивилном ваздухопловству. Ова уредба је у Републици Србији примењена Законом о истраживању несрећа у ваздушном, железничком и водном саобраћају („Службени гласник РС”, број 66/15);</p>
				<p>13) <span class="italik">Уредба (ЕЗ) бр. 1107/2006</span> је Уредба Европског парламента и Савета (ЕЗ) бр. 1107/2006 од 5. јула 2006. године о правима лица са инвалидитетом и лица са смањеном покретљивошћу у авио-превозу. Ова уредба је у Републици Србији примењена Законом о облигационим и основама својинско-правних односа у ваздушном саобраћају („Службени гласник РС”, бр. 87/11 и 66/15). </p>
				<p>Остали изрази који се користе у овом правилнику имају значења која су наведена у Прилогу 1. овог правилника.</p>
				<p>Појам „Заједница”, „прописи Заједнице”, „држава чланица”, „Уговор” или „оператер из ЕУ” који се користe у овом правилнику тумаче се сагласно тачкама 2. и 3. Анекса II <span class="italik">ECAA </span>споразума и одговарајућим одредбама Лисабонског уговора којим се мења и допуњује Уговор о Европској унији и Уговор о оснивању Европске заједнице.</p>
				<p><span class="hide-change">*Службени гласник РС, број 56/2018</span></p>
				<p><span class="hide-change">**Службени гласник РС, број 12/2019</span></p>
				<p class="clan">Члан 3.</p>
				<p>Услови под којима се издаје, мења, суспендује или ставља ван снаге сертификат ваздухопловног оператера и образац сертификата, услови под којима се успоставља и користи систем управљања безбедношћу ваздухопловног оператера, услови под којима се издаје претходна сагласност на закључење уговора о закупу ваздухоплова, начин вршења прегледа страних ваздухоплова на платформи приликом слетања на аеродроме у Републици Србији, мере које је овлашћен да предузме вођа ваздухоплова како би се одржала безбедност лета и обезбеђивање ваздухоплова, врсте посебних делатности у ваздушном саобраћају које се обављају уз накнаду, појам посебних делатности високог ризика, ближи услови и начин обављања посебних делатности, услови под којима се издаје, мења, суспендује или ставља ван снаге потврда о испуњавању услова за обављање посебних делатности, као и изглед и садржај те потврде, услови које мора да испуни оператер ваздухоплова који обавља некомерцијално летење, садржај изјаве којом оператер ваздухоплова који обавља некомерцијално летење потврђује да је одговарајуће оспособљен и да располаже средствима за извршавање одговорности у вези са коришћењем ваздухоплова, начин спровођења провере испуњености услова за обављање јавног авио-превоза и некомерцијалног летења, број чланова и састав посаде ваздухоплова, као и услови у погледу радног времена, времена летења, трајања летачке дужности, одмора и слободних дана чланова посаде авиона у јавном авио-превозу, изузев авио-такси превоза, хитног медицинског превоза и летења ваздухопловом којим управља један пилот, садржани су у Прилогу 1, који је одштампан уз овај правилник и чини његов саставни део.</p>
				<p>Прилогом 1. овог правилника се у домаће законодавство преузима Уредба Комисије (ЕУ) бр. 965/2012 од 5. октобра 2012. године о утврђивању техничких захтева и административних процедура који се односе на делатности у ваздушном саобраћају у складу са Уредбом Европског парламента и Савета (ЕЗ) бр. 216/2008, измењена и допуњена следећим уредбама:</p>
				<p>1) Уредбом Комисије (ЕУ) бр. 800/2013 од 14. августа 2013. године, којом се мења и допуњује Уредба (ЕУ) бр. 965/2012 о утврђивању техничких захтева и административних процедура који се односе на делатности у ваздушном саобраћају у складу са Уредбом Европског парламента и Савета (ЕЗ) бр. 216/2008;</p>
				<p>2) Уредбом Комисије (ЕУ) бр. 71/2014 од 27. јануара 2014. године којом се мења и допуњује Уредба (ЕУ) бр. 965/2012 о утврђивању техничких захтева и административних процедура који се односе на делатности у ваздушном саобраћају у складу са Уредбом Европског парламента и Савета (ЕЗ) бр. 216/2008;</p>
				<p>3) Уредбом Комисије (ЕУ) бр. 83/2014 од 29. јануара 2014. године којом се мења и допуњује Уредба (ЕУ) бр. 965/2012 о утврђивању техничких захтева и административних процедура који се односе на делатности у ваздушном саобраћају у складу са Уредбом Европског парламента и Савета (ЕЗ) бр. 216/2008;</p>
				<p>4) Уредбом Комисије (ЕУ) бр. 379/2014 од 7. априла 2014. године којом се мења и допуњује Уредба (ЕУ) бр. 965/2012 о утврђивању техничких захтева и административних процедура који се односе на делатности у ваздушном саобраћају у складу са Уредбом Европског парламента и Савета (ЕЗ) бр. 216/2008;</p>
				<p>5) Уредбом Комисије (EУ) бр. 2015/140 од 29. јануара 2015. године којом се мења и допуњује Уредба (ЕУ) бр. 965/2012 у погледу неометане пилотске кабине и којом се врше исправке те уредбе;</p>
				<p>6) Чланом 4. Уредбе Комисије (ЕУ) бр. 2015/640 од 23. априла 2015. године о додатним спецификацијама за пловидбеност за одређену врсту делатности и којом се мења и допуњује Уредба (ЕУ) бр. 965/2012;</p>
				<p>7) Уредбом Комисије (ЕУ) бр. 2015/1329 од 31. јула 2015. 
				године којом се мења и допуњује Уредба (ЕУ) бр. 965/2012 у 
				погледу делатности које авио-превозиоци Уније обављају 
				ваздухопловом који је регистрован у трећим земљама<span class="v2-clan-left-1">;</span></p>
				<p class="v2-clan-left-1">8) Уредбом Комисије (EУ) број 
				2015/2338 од 11. децембра 2015. године којом се мења и допуњује 
				Уредба (EУ) број 965/2012 у погледу захтева који се односе на 
				уређаје за снимање параметара лета, уређаје за подводно лоцирање 
				и системе за праћење ваздухоплова;</p>
				<p class="v2-clan-left-1">9) Уредбом Комисије (EУ) број 
				2016/1199 од 22. јула 2016. године којом се мења и допуњује 
				Уредба (EУ) број 965/2012 у погледу оперативних одобрења 
				навигацијe заснованe на могућностима ваздухоплова
				<span class="italik">(PBN), </span>сертификације и надзора над 
				пружаоцима услуга пружања података и летова хеликоптера изнад 
				воде и којом се врше исправке те уредбе; </p>
				<p class="v2-clan-left-1">10) Уредбом Комисије (EУ) број 
				2017/363 од 1. марта 2017. године којом се мења и допуњује 
				Уредба (EУ) број 965/2012 у погледу посебних одобрења за летове 
				једномоторних авиона на турбински погон ноћу или у 
				инструменталним метеоролошким условима и у погледу захтева за 
				одобравање обуке о опасном терету која се односи на посебне 
				делатности уз накнаду, некомерцијалне летове сложених моторних 
				ваздухоплова и посебне делатности које се обављају без накнаде 
				сложеним моторним ваздухопловима.</p>
				<p class="v2-clan-left-1">Уз одредбе Прилога 1. овог правилника 
				примењују се и:</p>
				<p class="v2-clan-left-1">1) Допунски услови за примену Уредбе 
				(EУ) број 965/2012 у Републици Србији који су дати у Прилогу 2, 
				који је одштампан уз овај правилник и чини његов саставни део;</p>
				<p class="v2-clan-left-1">2) прихватљиви начини усаглашавања (<span class="italik">Acceptable 
				Means of Compliance (AMC)</span>) које је утврдила Европска 
				агенција за безбедност ваздушног саобраћаја <span class="italik">
				(ЕАSA)</span> и који су објављени на њеним интернет страницама;</p>
				<p class="v2-clan-left-1">3) алтернативни начини усаглашавања 
				чију је примену Директорат одобрио у складу са одредбама овог 
				правилника.</p>
				<p>Листа посебних делатности у ваздушном саобраћају које се сматрају посебним делатностима високог ризика објављује се на интернет страници Директората.</p>
				<p><span class="hide-change">*Службени гласник РС, број 12/2019</span></p>
				<p class="clan">Члан 4.</p>
				<p>Одговорна лица која је оператер одредио у складу са ORO.AOC.135 став а) или ORO.SPO.100 став а), морају да испуњавају следеће услове:</p>
				<p>1) да имају практично искуство и стручност у примени ваздухопловних безбедносних стандарда у области за коју се ангажују;</p>
				<p>2) да имају свеобухватно знање о ваздухопловним прописима који се тичу безбедности, као и о одговарајућим процедурама које су са тим прописима повезане;</p>
				<p>3) да познају оперативне спецификације имаоца сертификата ваздухопловног оператера, односно овлашћења која су садржана у потврди о испуњавању услова за обављање посебних делатности;</p>
				<p>4) да познају садржај одговарајућих делова оперативног приручника оператера;</p>
				<p>5) да су упознати са функционисањем система управљања, пожељно у области ваздухопловства;</p>
				<p>6) да имају искуство у обављању руководећих послова, по могућности у организацијама које су упоредиве са организацијом оператера; и</p>
				<p>7) да имају пет година радног искуства, од чега најмање две године на одговарајућем радном месту код неког од ваздухопловних субјеката. </p>
				<p>Поред општих услова из става 1. овог члана, одговорна лица морају да испуне и следеће посебне услове, у зависности од области за чије управљање и надзор су именована: </p>
				<p>1) лице које је одговорно за летачку делатност мора да поседује или да је поседовало дозволу летачког особља са уписаним овлашћењем, која одговара врсти делатности коју обавља оператер. У случају да дозвола летачког особља или одговарајуће овлашћење нису важећи у тренутку именовања, неопходно је да његов заменик поседује одговарајућу важећу дозволу са уписаним овлашћењем; </p>
				<p>2) лице које је одговорно за обуку посаде или његов заменик мора да има важећи сертификат инструктора летења на типу или класи ваздухоплова које оператер користи за обављање делатности, као и да има темељно знање о систему обуке летачког, кабинског или другог особља оператера;</p>
				<p>3) лице које је одговорно за земаљску делатност мора да поседује темељно знање о начину организовања и обављања земаљске делатности оператера;</p>
				<p>4) лице које је одговорно за континуирану пловидбеност мора да поседује одговарајуће знање и искуство у погледу обезбеђивања континуиране пловидбености ваздухоплова, у складу са прописом којим се регулише обезбеђивање континуиране пловидбености.</p>
				<p class="clan">Члан 5.</p>
				<p>Оператери који обављају јавни авио-превоз, посебне делатности у ваздушном саобраћају и некомерцијално летење сложеним моторним ваздухопловом дужни су да редовно обавештавају Директорат о плановима спровођења обука и провера летачког, кабинског и другог оперативног особља, који се односе на наредни календарски месец.</p>
				<p class="clan">Члан 6.</p>
				<p>Сертификати ваздухопловних оператера који су важећи на дан ступања на снагу овог правилника остају на снази и након ступања на снагу овог правилника.</p>
				<p>Изјаве оператера ваздухоплова који обављају некомерцијално летење сложеним моторним ваздухопловом, које су дате у складу са чланом 6. ст. 2. и 3. Правилника о обављању јавног авио-превоза и некомерцијалног летења („Службени гласник РС”, број 55/16), остају на снази и након ступања на снагу овог правилника.</p>
				<p>Оператери ваздухоплова на које се примењује Уредба 216/2008, који обављају посебне делатности у ваздушном саобраћају уз накнаду на основу потврде о оспособљености за пружање услуга из ваздуха издате на основу Правилника о пружању услуга из ваздуха и превозу за сопствене потребе („Службени гласник РС”, број 19/11), а који намеравају да и даље обављају наведене делатности, дужни су да Директорату поднесу изјаву о оспособљености за обављање посебних делатности у ваздушном саобраћају уз накнаду, а ако обављају посебне делатности високог ризика дужни су да поднесу захтев за издавање потврде о испуњавању услова за обављање посебних делатности високог ризика. </p>
				<p>Потврде о оспособљености за вршење услуга из ваздуха које су на основу Правилника о пружању услуга из ваздуха и превозу за сопствене потребе („Службени гласник РС”, број 19/11) издате оператерима ваздухоплова на које се примењује Уредба 216/2008, престају да важе подношењем изјаве или доношењем одлуке о захтеву из става 3. овог члана, а најкасније по истеку рока од осам месеци од дана ступања на снагу овог правилника.</p>
				<p class="clan">Члан 7.</p>
				<p>Одредбе ORO.AOC.110 став д) тач. 1) и 2) и ORO.SPO.100 став ц) тачка 2) подтач. i) и (ii) Анекса III Уредбе Комисије (ЕУ) бр. 965/2012 примењују се од приступања Републике Србије Европској унији или од испуњења услова прописаних за други транзициони период предвиђен <span class="italik">ЕСАА</span> споразумом, у зависности од тога шта наступи раније.</p>
				<p>Ступањем на снагу овог правилника одредбе Правилника о пружању услуга из ваздуха и превозу за сопствене потребе („Службени гласник РС”, број 19/11) настављају да се примењују на обављање посебних делатности у ваздушном саобраћају и некомерцијалног летења ваздухопловима на које се не примењује Уредба (ЕЗ) бр. 216/2008 до доношења посебног прописа. </p>
				<p>У погледу времена летења, трајања летачке дужности, одмора и слободних дана чланова посаде авиона којима се обавља авио-такси превоз, хитан медицински превоз или којима управља један пилот, као и у погледу времена летења, трајања летачке дужности, одмора и слободних дана чланова посаде хеликоптера, примењују се и даље одговарајуће одредбе Правилника о организацији радног времена чланова посаде цивилног ваздухоплова („Службени гласник РС”, бр. 101/08, 16/09, 93/09 и 14/10).</p>
				<p class="clan">Члан 8.</p>
				<p>Даном ступања на снагу овог правилника престају да важе:</p>
				<p>1) Правилник о условима и поступку издавања уверења о оспособљености за обављање јавног авио-транспорта („Службени гласник РС”, бр. 33/08, 39/09, 14/10 и 54/12 – др. пропис); </p>
				<p>2) чланови 11. и 12. Правилника о организацији радног времена чланова посаде цивилног ваздухоплова („Службени гласник РС”, бр. 101/08, 16/09, 93/09 и 14/10);</p>
				<p>3) Правилник о условима за издавање, измену, суспензију или стављање ван снаге потврде о оспособљености за обављање јавног авио-превоза балоном („Службени гласник РС”, број 32/11);</p>
				<p>4) Правилник о обављању јавног авио-превоза и некомерцијалног летења („Службени гласник РС”, број 55/16).</p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 5/1-01-0001/2018-0001</p>
				<p class="potpis">У Београду, 15. јануара 2018. године</p>
				<p class="potpis">Директор,</p>
				<p class="potpis"><span class="bold">Мирјана Чизмаров, </span>с.р.</p>
				<p class="bold">ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" 
				ПРАВИЛНИКА</p>
				<p class="auto-style1"><em>Правилник о изменама и допунама 
				Правилника о условима за обављање ваздушног саобраћаја: 
				"Службени гласник РС", број 12/2019-73</em></p>
				<p class="clan"><strong>Члан 28.</strong></p>
				<p class="Basic-Paragraph"><strong>Оператери ваздухоплова дужни 
				су да се ускладе са одредбама овог правилника у року од шест 
				месеци од ступања на снагу овог правилника.</strong></p>
				<p class="Basic-Paragraph"><strong>У року из става 1. овог члана 
				Директорат цивилног ваздухопловства Републике Србије ће 
				сертификате ваздухопловних оператера и листе посебних овлашћења 
				издате пре ступања на снагу овог правилника по службеној 
				дужности заменити сертификатима ваздухопловних оператера, 
				односно листама посебних овлашћења, у складу са одредбама овог 
				правилника.</strong></p>
				<p class="clan"><strong>Члан 29.</strong></p>
				<p class="Basic-Paragraph"><strong>Овај правилник ступа на снагу 
				осмог дана од дана објављивања у „Службеном гласнику Републике 
				Србије”.</strong></p>
				<p class="potpis">&nbsp;</p>
				<p class="clan" style="text-align: right">Прилози</p>
				<p class="auto-style2"><span class="bold">Прилог 1.</span></p>
				<p class="bold"><span class="bold">Уредба Комисије (ЕУ) бр. 965/2012од 5. октобра 2012. године о утврђивању техничких захтева и административних процедура који се односе на делатности у ваздушном саобраћају у складу са Уредбом Европског парламента и Савета (ЕЗ) бр. 216/2008</span></p>
				<p class="clan">Члан 1.</p>
				<p class="clan"><span class="bold">Предмет и</span> <span class="bold">подручје примене</span> </p>
				<p>1. Ова уредба утврђује детаљна правила за обављање делатности у ваздушном саобраћају авионима, хеликоптерима, балонима и једрилицама, укључујући инспекцијске прегледе на платформи који се обављају над ваздухопловима оператера над којима безбедносни надзор врши друга држава, ако слете на аеродром који се налази на територији која подлеже одредбама Уговора. </p>
				<p>2. Ова уредба утврђује, такође, детаљна правила о условима за издавање, одржавање, измену, ограничење, суспендовање или стављање ван снаге сертификата оператера ваздухоплова из члана 4. став 1. тач. б) и ц) Уредбе (ЕЗ) бр. 216/2008, који обављају јавни авио-превоз, права и одговорности имаоца сертификата, као и услове под којима се обављање делатности може забранити, ограничити или подвргнути одређеним условима у интересу безбедности.</p>
				<p>3. Ова уредба утврђује и детаљна правила у погледу услова и поступака који се односе на изјаву оператера и надзор над оператерима који обављају посебне делатности у ваздушном саобраћају које се обављају уз накнаду и некомерцијално летење сложеним моторним ваздухопловом, укључујући и посебне делатности које се обављају без накнаде сложеним моторним ваздухопловом. </p>
				<p>4. Ова уредба утврђује и детаљна правила о условима под којима одређене посебне делатности које се обављају уз накнаду, а које су високог ризика, у интересу безбедности подлежу одобравању, као и о условима за издавање, одржавање, измену, ограничење, суспендовање или стављање ван снаге потврде о испуњавању услова за обављање посебних делатности. </p>
				<p>5. Ова уредба се не примењује на делатности у ваздушном саобраћају које су обухваћене чланом 1. став 2. тачка а) Уредбе (ЕЗ) бр. 216/2008.</p>
				<p>6. Ова уредба се не примењује на делатности у ваздушном саобраћају које се обављају везаним балонима и ваздушним бродовима, као и на летове са везаним балонима.</p>
				<p class="clan">Члан 2.</p>
				<p class="clan"><span class="bold">Дефиниције</span></p>
				<p>У смислу ове уредбе:</p>
				<p>1) „јавни авио-превоз <span class="italik">(САТ)</span>” је лет ваздухоплова којим се превозе путници, роба или пошта за накнаду или другу противвредност; </p>
				<p>2) „авиони са перформансама класе Б” су авиони који се покрећу елисним мотором, са максималним бројем расположивих путничких седишта девет или мање и максималном масом на полетању 5.700 <span class="italik">kg </span>или мањом масом;</p>
				<p>3) „место од јавног интереса <span class="italik">(PIS)</span>” је место које се искључиво користи за летове који се обављају у јавном интересу;</p>
				<p>4) „летови са перформансама класе 1” су летови код којих, при отказу критичног мотора, хеликоптер може да слети у оквиру расположиве дужине у случају прекинутог полетања или може да безбедно настави лет до одговарајућег подручја за слетање, у зависности од тренутка када је дошло до отказа;</p>
				<p>5) „навигација заснована на могућностима ваздухоплова <span class="italik">(PBN)</span>” је просторна навигација заснована на могућностима ваздухоплова који се користи дуж <span class="italik">ATS</span> руте, при инструменталном прилазу или у одређеном ваздушном простору;</p>
				<p>6) „авио-такси летови” означавају, у смислу ограничења времена летења и радног времена, нередован јавни авио-превоз који се обавља по захтеву, авионом чији максимални број расположивих путничких седишта <span class="italik">(MOPSC)</span> износи 19 или мање;</p>
				<p>7) „посебне делатности” су све делатности, изузев јавног авио-превоза, при којима се ваздухоплов користи за делатности као што су пољопривреда, грађевинарство, фотографисање, геодезија, осматрање, патролирање и рекламирање из ваздуха; </p>
				<p>8) „посебне делатности високог ризика” су све посебне делатности које се обављају уз накнаду, које се врше изнад подручја у коме постоји могућност да у случају опасности дође до угрожавања безбедности трећих лица на земљи или, ако је одредила надлежна власт места у коме се делатност обавља, било која посебна делатност која се обавља уз накнаду, а која због своје специфичне природе и локалног окружења у коме се врши представља високи ризик, нарочито за трећа лица на земљи;</p>
				<p>9) „показни лет” је сваки краткотрајни лет који, уз накнаду или другу противредност, обавља одобрена организација за обуку или организација основана ради промоције летачког спорта или рекреативног летења, са циљем да привуче нове полазнике или нове чланове; </p>
				<p>10) „такмичарски лет” је свака летачка активност при којој се ваздухоплов користи за ваздухопловне трке или такмичења, као и када се ваздухоплов користи у сврху вежбања за ваздухопловне трке или такмичења или за летове до и од места одржавања трка или такмичења. </p>
				<p>11) „ваздухопловна манифестација” је свака летачка активност која се смишљено изводи као манифестација или забава на најављеном догађају отвореном за јавност, укључујући и коришћење ваздухоплова за увежбавање манифестације и за летове до и од места одржавања ваздухопловне манифестације.</p>
				<p>Додатне дефиниције које се користе за потребе анекса II–VIII утврђене су у Анексу I.</p>
				<p class="clan">Члан 3.</p>
				<p class="clan"><span class="bold">Способност за вршење надзора</span></p>
				<p>1. Државе чланице одређују једног субјекта или више њих, као надлежно тело у оквиру те државе чланице, са неопходним овлашћењима и додељеним одговорностима за сертификацију и надзор лица и организација на које се примењују Уредба (ЕЗ) бр. 216/2008 и правила за њено извршење.</p>
				<p>2. Ако држава чланица одреди више од једног субјекта као надлежно тело:</p>
				<p>a) јасно се одређује подручје надлежности сваког надлежног тела у погледу одговорности и географског ограничења; и </p>
				<p>б) успоставља се координација између тих субјеката, у оквиру њихових појединачних надлежности, како би се обезбедио ефикасан надзор над свим организацијама и лицима који подлежу Уредби (ЕЗ) бр. 216/2008 и правилима за њено извршење.</p>
				<p>3. Државе чланице обезбеђују да надлежно тело, односно надлежна тела, имају неопходну способност да обезбеде надзор над свим лицима и организацијама који су обухваћени њиховим програмом надзора, укључујући довољне ресурсе за испуњење захтева из ове уредбе.</p>
				<p>4. Државе чланице обезбеђују да особље надлежног тела не врши надзор ако постоји доказ да би то могло непосредно или посредно довести до сукоба интереса, а нарочито ако је у питању породични или финансијски интерес.</p>
				<p>5. Особље кога је надлежно тело овластило за обављање послова сертификације и/или надзора има право на обављање најмање следећих послова:</p>
				<p>a) преглед евиденција, података, процедура и било ког другог материјала који је релевантан за спровођење послова сертификације и/или надзора; </p>
				<p>б) копирање или узимање извода из таквих евиденција, података, процедура и другог материјала;</p>
				<p>ц) захтевање усменог објашњења на лицу места;</p>
				<p>д) приступ релевантним просторијама, оперативним местима или превозним средствима;</p>
				<p>е) спровођење провера, истрага, процена, инспекције, укључујући инспекцијске прегледе на платформи и ненајављене инспекције; и</p>
				<p>ф) спровођење или покретање одговарајућих законских мера, ако је потребно.</p>
				<p>6. Послови наведени у ставу 5. овог члана спроводе се у складу са законским одредбама државе чланице.</p>
				<p class="clan">Члан 4.</p>
				<p class="clan"><span class="bold">Инспекцијски прегледи на платформи</span></p>
				<p>Инспекцијски прегледи на платформи који се врше над ваздухопловима оператера над којима безбедносни надзор врши друга држава чланица или трећа земља спроводе се у складу са Главом <span class="italik">RAMP</span> Анекса II ове уредбе. </p>
				<p class="clan">Члан 5.</p>
				<p class="clan"><span class="bold">Ваздухопловне делатности</span></p>
				<p>1. Оператери користе ваздухоплове за обављање јавног авио-превоза (у даљем тексту: <span class="italik">CAT</span>) само на начин који је наведен у анексима III и IV ове уредбе.</p>
				<p>1а. Оператери који обављају јавни авио-превоз који започиње и завршава се на истом аеродрому или оперативном месту, авионима са перформансама класе Б или хеликоптерима који нису сложени моторни хеликоптери, дужни су буду усаглашени са релевантним одредбама анекса III и IV ове уредбе;</p>
				<p>2. Оператери су дужни да поштују одговарајуће одредбе Анекса V ове уредбе ако користе:</p>
				<p>a) авионе и хеликоптере намењене за:</p>
				<p>(i) летове при којима се користи навигација заснована на могућностима ваздухоплова <span class="italik">(PBN)</span>;</p>
				<p>(ii) летове у складу са утврђеним минималним навигационим перформансама <span class="italik">(MNPS)</span>;</p>
				<p>(iii) летове у ваздушном простору са смањеним минимумима вертикалног раздвајања <span class="italik">(RVSM)</span>;</p>
				<p>(iv) летове у условима смањене видљивости <span class="italik">(LVO)</span>;</p>
				<p>б) авионе, хеликоптере, балоне и једрилице намењене за транспорт опасног терета <span class="italik">(DG)</span>;</p>
				<p>ц) двомоторне авионе намењене за летове са продуженим долетом <span class="italik">(ETOPS)</span> у јавном авио-превозу;</p>
				<p>д) хеликоптере намењене за летове у јавном авио-превозу који се обављају уз помоћ система за ноћно осматрање <span class="italik">(NVIS)</span>;</p>
				<p>е) хеликоптере намењене за обављање јавног авио-превоза уз коришћење хеликоптерске дизалице <span class="italik">(HHO)</span>;<span class="v2-clan-left-1">
				</span></p>
				<p>ф) хеликоптере намењене за хитне медицинске летове <span class="italik">(HEMS) </span>
				у јавном авио-превозу<span class="v2-clan-left-1">;</span></p>
				<p class="v2-clan-left-1">г) хеликоптере који се користе за 
				летове изнад воде (HOFO).</p>
				<p>3. Оператери који обављају некомерцијално летење сложеним моторним авионима и хеликоптерима дужни су да изјаве да су оспособљени и да имају средства неопходна за извршавање својих дужности у вези са коришћењем ваздухоплова, као и да користе ваздухоплов у складу са одредбама наведеним у Анексу III и Анексу VI ове уредбе. Уместо наведеног, ако ови оператери обављају посебне делатности без накнаде дужни су да се усагласе са одредбама наведеним у Анексу III и Анексу VIII ове уредбе. </p>
				<p>4. Оператери који обављају некомерцијално летење, укључујући и посебне делатности које се обављају без накнаде, авионима и хеликоптерима који нису сложени моторни ваздухоплови, као и балонима и једрилицама, дужни су да користе ваздухоплов у складу са одредбама наведеним у Анексу VII ове уредбе. </p>
				<p>5. Организације за обуку које имају главно седиште пословања у држави чланици и које су одобрене у складу са Уредбом Комисије (ЕУ) бр. 1178/2011, ако спроводе летачку обуку ка Унији, у оквиру или ван Уније, дужне су да користе: </p>
				<p>a) сложене моторне авионе и хеликоптере у складу са одредбама Анекса VI ове уредбе;</p>
				<p>б) друге авионе и хеликоптере, као и балоне и једрилице, у складу са одредбама Анекса VII ове уредбе.</p>
				<p>6. За обављање посебних делатности уз накнаду оператери користе ваздухоплове искључиво у складу са одредбама Анекса III и Анекса VIII ове уредбе. </p>
				<p>7. Летови који се обављају непосредно пре, током или непосредно после летова којима се обављају посебне делатности и у директној су вези са тим летовима, обављају се у складу са ст. 3, 4. и 6. овог члана, у зависности шта је примењиво. Осим чланова посаде, у ваздухоплову се не смеју налазити лица која нису неопходна за обављање задатка. </p>
				<p class="hide-change">*Службени гласник РС, број 12/2019</p>
				<p class="clan">Члан 6.</p>
				<p class="clan"><span class="bold">Одступања</span></p>
				<p>1. Брисан.</p>
				<p>2. Изузетно од члана 5. став 1. ове уредбе, ваздухоплов из члана 4. став 5. Уредбе (ЕЗ) бр. 216/2008, ако се ради о авиону који се користи у јавном авио-превозу <span class="italik">(CAT)</span>, користи се под условима утврђеним у Одлуци Комисије Ц (2009) 7633 од 14. октобра 2009. године<span class="italik">. </span>О свакој промени у коришћењу ваздухоплова која утиче на услове утврђене у наведеној одлуци, Комисија и Европска агенција за безбедност ваздушног саобраћаја (у даљем тексту: Агенција) се обавештавају пре него што се та промена спроведе. </p>
				<p>Држава чланица, изузев оне на коју се односи Одлука Ц (2009) 7633, која намерава да користи одступање предвиђено у тој одлуци, обавештава о својој намери Комисију и Агенцију пре него што примени одступање. Комисија и Агенција процењују у којој мери промена или намеравано коришћење одступа од услова из Одлуке Ц (2009) 7633 или утиче на првобитну безбедносну процену која је спроведена у контексту те одлуке. Ако процена покаже да промена или намеравано коришћење не одговара првобитној безбедносној процени која је спроведена на основу Одлуке Ц (2009) 7633, та држава чланица подноси нови захтев за одступање, у складу са чланом 14. став 6. Уредбе (ЕЗ) бр. 216/2008. </p>
				<p class="v2-clan-left-1">3. Изузетно од члана 5. ове уредбе и 
				не доводећи у питање Уредбу (ЕЗ) број 216/2008 и Уредбу Комисије 
				(EУ) број 748/2012 у погледу дозволе за лет, летови који су 
				повезани са увођењем или модификацијом типова ваздухоплова, а 
				које обављају организације за пројектовање или производњу у 
				оквиру својих надлежности, као и летови ваздухоплова без путника 
				или терета којим ваздухоплов врши прелет ради обнове, поправке, 
				сервисне провере, инспекције, испоруке, извоза или у сличне 
				сврхе, обављају се у складу са условима који су одређени у 
				националном праву држава чланица.</p>
				<p class="v2-clan-left-1">4. Без обзира на члан 5. ове уредбе, 
				државе чланице могу до 30. јуна 2018. године да наставе да 
				захтевају посебно одобрење и додатне захтеве у погледу 
				оперативних процедура, опреме, оспособљености посаде и обуке за 
				летове јавног авио-превоза хеликоптером који се обављају изнад 
				воде, у складу са својим националним правом. Државе чланице 
				обавештавају Комисију и Агенцију о додатним захтевима који се 
				примењују на таква посебна одобрења. Ови захтеви не смеју да 
				буду мање рестриктивни од оних који су наведени у анексима III и 
				IV ове уредбе.</p>
				<p>4а. Изузетно од члана 5. ст. 1. и 6. ове уредбе, следеће делатности могу се, у складу са Анексом VII ове уредбе, обављати авионима и хеликоптерима који нису сложени моторни ваздухоплови, као и балонима и једрилицама:</p>
				<p>а) летови приватних лица која деле трошак, под условом да је директан трошак расподељен између свих лица која се налазе у ваздухоплову, укључујући и пилота, а број лица која деле трошак је ограничен на шест;</p>
				<p>б) такмичарски летови или ваздухопловне манифестације, под условом да је накнада или друга противвредност која се додељује за такве летове ограничена на подмиривање директних трошкова и пропорционална годишњим трошковима, као и да награде нису веће од оних које је одредила надлежна власт. </p>
				<p>ц) показни летови, летови за искакање падобраном, вуча једрилице или акробатски летови које обавља организација за обуку која има главно седиште у једној од држава чланица и која је одобрена у складу са Уредбом Комисије (ЕУ) бр. 1178/2011 или организација основана с циљем промоције летачког спорта или рекреативног летења, под условом да се ваздухоплов користи на основу власништва или закупа без посаде, да се летом не остварује добит која се расподељује изван те организације и да, у случају да су у те летове укључена лица која нису чланови те организације, такви летови представљају споредне активности те организације. </p>
				<p class="v2-clan-left-1">5. До 2. септембра 2017. године 
				изузећа која су дата пре 22. марта 2017. године у складу са 
				чланом 8. став 2. Уредбе (ЕЕЗ) број 3922/91, на начин предвиђен 
				чланом 6. став 5. Уредбе (EУ) број 965/2012 који је у примени до 
				22. марта 2017. године, сматрају се одобрењима из става а) 
				CAT.POL.A.300 Анекса IV (Део-<span class="italik">CAT</span>). 
				После 2. септембра 2017. године ова изузећа неће важити за 
				летове једномоторних авиона.</p>
				<p class="v2-clan-left-1">Ако је у периоду од 22. марта 2017. 
				године до 2. септембра 2017. године предвиђена било каква измена 
				летова ових авиона која утиче на услове под којима су дата 
				изузећа, о тој предвиђеној измени се, пре њене примене, 
				обавештавају Комисија и Агенција. Комисија и Агенција врше 
				процену предвиђене измене у складу са чланом 14. став 5. Уредбе 
				(ЕЗ) број 216/2008.</p>
				<p>6. Постојећи летови хеликоптера до/од места од јавног интереса <span class="italik">(PIS)</span> могу да се обављају одступајући од CAT.POL.H.225 из Анекса IV ове уредбе увек када величина места од јавног интереса <span class="italik">(PIS)</span>, околне препреке или хеликоптер не дозвољавају усклађеност са захтевима за летове који се обављају са перформансама класе 1. Ови летови се обављају под условима које одреде државе чланице. Државе чланице обавештавају Комисију и Агенцију о условима који се примењују.</p>
				<p class="v2-clan-left-1">7. Брисан.</p>
				<p class="v2-clan-left-1">8. Изузетно од прве реченице члана 5. 
				став 3. ове уредбе, оператери сложених моторних авиона чија 
				максимална сертификована маса на полетању <span class="italik">
				(MCTOM)</span> износи 5.700 <span class="italik">kg</span> или 
				мање, који су опремљени моторима на турбоелисни погон и који 
				обављају некомерцијалне летове, дужни су да користе ове 
				ваздухоплове искључиво у складу са Анексом VII ове уредбе.</p>
				<p class="v2-clan-left-1">9. Изузетно од члана 5. став 5. тачка 
				а) ове уредбе, ако организације за обуку спроводе летачку обуку 
				сложеним моторним авионима чија максимална сертификована маса на 
				полетању <span class="italik">(MCTOM)</span> износи 5.700
				<span class="italik">kg</span> или мање и који су опремљени 
				моторима на турбоелисни погон, дужне су да користе ове 
				ваздухоплове искључиво у складу са Анексом VII ове уредбе.</p>
				<p class="hide-change">*Службени гласник РС, број 12/2019</p>
				<p class="clan">Члан 7.</p>
				<p class="clan"><span class="italik">АОС</span></p>
				<p>1. Сертификати ваздухопловних оператера<span class="italik"> (AOC)</span> које су пре примене ове уредбе државе чланице издале у складу са Уредбом (ЕЕЗ) бр. 3922/91 оператерима авиона који обављају јавни авио-превоз, сматрају се издатим у складу са овом уредбом. </p>
				<p>Међутим, најкасније до 28. октобра 2014. године:</p>
				<p>a) оператери морају на одговарајући начин да прилагоде свој систем управљања, програме обуке, процедуре и приручнике, како би их ускладили са анексима III, IV и V ове уредбе, ако је релевантно; и</p>
				<p>б) сертификат ваздухопловног оператера<span class="italik"> (AOC) </span>замењује се сертификатом издатим у складу са Анексом II ове уредбе. </p>
				<p>2. Сертификати ваздухопловних оператера<span class="italik"> (AOC)</span> које су пре примене ове уредбе државе чланице издале оператерима хеликоптера који обављају јавни авио-превоз замениће се сертификатима ваздухопловних оператера<span class="italik"> (AOC)</span> који су усаглашени са овом уредбом, у складу са извештајем о конверзији кога израђује држава чланица која је издала <span class="italik">AOC, </span>уз консултовање Агенције.</p>
				<p>Извештај о конверзији описује:</p>
				<p>a) националне захтеве на основу којих су издати <span class="italik">AOC</span>;</p>
				<p>б) обим права која су дата оператерима; </p>
				<p>ц) разлике између националних захтева на основу којих су издати сертификати ваздухопловних оператера <span class="italik">(AOC) </span>и захтева садржаних у анексима III, IV и V ове уредбе, уз напомену како и када ће се од оператера захтевати да обезбеде потпуну сагласност са овим анексима. </p>
				<p>Извештај о конверзији обухвата копије свих докумената који су потребни за доказивање елемената наведених у тач. а)–ц), укључујући копије релевантних националних захтева и процедура.</p>
				<p class="clan">Члан 8.</p>
				<p class="clan"><span class="bold">Ограничење времена летења</span></p>
				<p>1. На јавни авио-превоз <span class="italik">(CAT)</span> који се обавља авионима примењује се Глава <span class="italik">FTL</span> из Анекса III ове уредбе.</p>
				<p>2. Изузетно од става 1. овог члана, на авио-такси, хитан медицински превоз и летове у јавном авио-превозу који се обављају авионима којима управља један пилот примењују се члан 8. став 4. Уредбе (ЕЕЗ) бр. 3922/91, Одељак Q Анекса III Уредбе (ЕЕЗ) бр. 3922/91 и одговарајући национални изузеци засновани на процени ризика коју су спровеле надлежне власти.</p>
				<p>3. Јавни авио-превоз <span class="italik">(CAT)</span> који се обавља хеликоптерима, балонима и једрилицама мора да буде у складу са националним захтевима.</p>
				<p>4. На некомерцијално летење, укључујући посебне делатности у ваздушном саобраћају које се обављају без накнаде, а које се врши сложеним моторним авионима и хеликоптерима<span class="bold">, </span>као и на посебне делатности које се обављају уз накнаду авионима, хеликоптерима, балонима и једрилицама, до усвајања и примене одговарајућих правила за извршење уредбе примењују се и даље одговарајући захтеви националног законодавства који се односе на ограничење времена летења.</p>
				<p class="clan">Члан 9.</p>
				<p class="clan"><span class="bold">Листа минималне опреме</span></p>
				<p>Листе минималне опреме <span class="italik">(MEL)</span> које је пре примене ове уредбе одобрила држава оператера или држава регистра сматрају се одобреним у складу са овом уредбом и оператер може да настави да их користи. </p>
				<p>После ступања на снагу ове уредбе, свака промена листе минималне опреме <span class="italik">(MEL)</span> из става 1. овог члана за коју је утврђена главна листа минималне опреме <span class="italik">(MMEL) </span>у<span class="italik"> </span>оквиру података за коришћење у складу са Уредбом Комисије (ЕУ) бр. 748/2012, спроводи се у складу са ORO.MLR.105 из Одељка 2 Анекса III ове уредбе, што је пре могуће, а најкасније до 18. децембра 2017. године или две године после одобрења података за коришћење, у зависности од тога шта је касније.</p>
				<p>Свака измена листе минималне опреме <span class="italik">(MEL)</span> из става 1. овог члана за коју није утврђена главна листа минималне опреме <span class="italik">(MMEL)</span> у<span class="italik"> </span>оквиру података за коришћење, спроводи се и даље у складу са главном листом минималне опреме <span class="italik">(MMEL)</span> коју је прихватила држава оператера или држава регистра, у зависности од тога шта је применљиво.</p>
				<p class="clan">Члан 9а</p>
				<p class="clan"><span class="bold">Обука летачке и кабинске посаде</span></p>
				<p>Оператери су дужни да обезбеде да чланови летачке и кабинске посаде који већ обављају дужност и који су, у складу са Главом <span class="italik">FC</span>, односно Главом <span class="italik">CC</span> Анекса III ове уредбе, завршили обуку која није обухватила обавезне елементе утврђене у одговарајућим подацима за коришћење, заврше обуку која обухвата те обавезне елементе до 18. децембра 2017. године или две године после одобрења података за коришћење, у зависности од тога шта је касније.</p>
				<p class="clan">Члан 9б</p>
				<p class="clan"><span class="bold">Процена</span></p>
				<p>Агенција спроводи сталну процену ефективности одредаба o времену летачке дужности, радном времену и времену одмора, које су садржане у анексима II и III ове уредбе. Агенција ће израдити први извештај о резултатима ове процене најкасније до 18. фебруара 2019. године.</p>
				<p>Та процена мора да обухвати научна достигнућа и да буде заснована на оперативним подацима прикупљеним уз помоћ држава чланица, на дугорочној основи после датума примене ове уредбе.</p>
				<p>Проценом из става 1. овог члана оцењује се утицај који на пажњу чланова посаде имају најмање следећи елементи:</p>
				<p>– дужности које трају дуже од 13 сати у најповољнијем добу дана;</p>
				<p>– дужности које трају дуже од десет сати у мање повољном добу дана;</p>
				<p>– дужности које трају дуже од 11 сати за чланове посаде који су у непознатом стању прилагођености;</p>
				<p>– дужности које обухватају велики број сектора (више од шест);</p>
				<p>– дужности које се обављају по позиву, као што су дежурство или резерва, после којих следи летачка дужност, и</p>
				<p>– поремећаја у распореду.</p>
				<p class="v2-clan-1">Члан 10.</p>
				<p class="v2-bold-1"><span class="bold">Ступање на снагу</span></p>
				<p class="hide-change">*Службени гласник РС, број 12/2019</p>
				<p class="v2-clan-left-1">1. Ова уредба ступа на снагу трећег 
				дана од дана објављивања у Службеном листу Европске уније. </p>
				<p class="v2-clan-left-1">Примењује се од 28. октобра 2012. 
				године, под условима утврђеним у ст. 2–6. овог члана.</p>
				<p class="v2-clan-left-1">2. Анекси II и VII ове уредбе се 
				примењују на некомерцијалне летове балона и једрилица почев од 
				25. августа 2013. године, изузев у државама чланицама које су 
				одлучиле да их у целини или делимично неће примењивати у складу 
				са одредбама које су на снази у време доношења такве одлуке и у 
				мери у којој су то одлучиле. Те државе чланице примењују Анексе 
				II и VII ове уредбе од 8. априла 2018. године на некомерцијалне 
				летове балона, а од 8. априла 2019. године на некомерцијалне 
				летове једрилица или од датума који су наведени у њиховој 
				одлуци, у зависности од случаја.</p>
				<p class="v2-clan-left-1">3. Анекси II, III, VII и VIII ове 
				уредбе се примењују на посебне делатности у ваздушном саобраћају 
				које се обављају балонима и једрилицама од 1. јула 2014. године, 
				изузев у државама чланицама које су одлучиле да их у целини или 
				делимично неће примењивати у складу са одредбама које су на 
				снази у време доношења такве одлуке и у мери у којој су то 
				одлучиле. Те државе чланице примењују Анексе II, III, VII и VIII 
				ове уредбе од 8. априла 2018. године на посебне делатности које 
				се обављају балонима, а од 8. априла 2019. године на посебне 
				делатности које се обављају једрилицама или од датума који су 
				наведени у њиховој одлуци, у зависности од случаја.</p>
				<p class="v2-clan-left-1">4. Анекси II, III, VII и VIII ове 
				уредбе се примењују на посебне делатности у ваздушном саобраћају 
				које се обављају авионима и хеликоптерима од 1. јула 2014. 
				године, изузев у државама чланицама које су одлучиле да их у 
				целини или делимично неће примењивати у складу са одредбама које 
				су на снази у време доношења такве одлуке и у мери у којој су то 
				одлучиле. Те државе чланице примењују Анексе II, III, VII и VIII 
				ове уредбе на посебне делатности које се обављају авионима или 
				хеликоптерима од 21. априла 2017. године или од датума који су 
				наведени у њиховој одлуци, у зависности од случаја.</p>
				<p class="v2-clan-left-1">5. Анекси II, III и IV ове уредбе се 
				примењују на:</p>
				<p class="v2-clan-left-1">а) јавни авио-превоз
				<span class="italik">(CAT)</span> који започиње и завршава се на 
				истом аеродрому или оперативном месту, а обавља се авионима 
				перформансе класе Б или хеликоптерима који нису сложени моторни 
				хеликоптери, почев од 1. јула 2014. године, изузев у државама 
				чланицама које су одлучиле да их у целини или делимично неће 
				примењивати у складу са одредбама које су на снази у време 
				доношења такве одлуке и у мери у којој су то одлучиле. Те државе 
				чланице примењују Анексе II, III и IV ове уредбе на јавни 
				авио-превоз <span class="italik">(CAT)</span> који започиње и 
				завршава се на истом аеродрому или оперативном месту, а обавља 
				се авионима перформансе класе Б или хеликоптерима који нису 
				сложени моторни хеликоптери почев од 21. априла 2017. године или 
				од датума који су наведени у њиховој одлуци, у зависности од 
				случаја;</p>
				<p class="v2-clan-left-1">б) јавни авио-превоз
				<span class="italik">(CAT)</span> који се обавља балонима и 
				једрилицама, почев од 1. јула 2014. године, изузев у државама 
				чланицама које су одлучиле да их у целини или делимично неће 
				примењивати у складу са одредбама које су на снази у време 
				доношења такве одлуке и у мери у којој су то одлучиле. Те државе 
				чланице примењују Анексе II, III и IV ове уредбе почев од 8. 
				априла 2018. године на јавни авио-превоз <span class="italik">
				(CAT)</span> који се обавља балонима, а од 8. априла 2019. 
				године на јавни авио-превоз <span class="italik">(CAT)</span> 
				који се обавља једрилицама, или од датума који су наведени у 
				њиховој одлуци, у зависности од случаја.</p>
				<p class="v2-clan-left-1">6. Током периода наведених у ст. 2–5. 
				овог члана, примењују се следеће одредбе, у зависности од 
				случаја:</p>
				<p class="v2-clan-left-1">а) од дана ступања на снагу одредаба 
				ове уредбе надлежне власти постепено предузимају ефикасне мере у 
				циљу усклађивања са наведеним захтевима, укључујући 
				прилагођавање својих организација и система управљања, обуке 
				особља, процедура, приручника и програма надзора;</p>
				<p class="v2-clan-left-1">б) оператери су дужни да прилагоде 
				свој систем управљања, програме обуке, процедуре и приручнике 
				како би их ускладили са захтевима ове уредбе, који су 
				релевантни, најкасније до дана примене тих захтева;</p>
				<p class="v2-clan-left-1">ц) до дана примене релевантних захтева 
				ове уредбе, државе чланице настављају да издају, обнављају 
				важење или врше измене сертификата, ауторизација или одобрења у 
				складу са правилима која су на снази пре ступања на снагу тих 
				захтева или, у случају јавног авио-превоза <span class="italik">
				(CAT)</span> који започиње и завршава се на истом аеродрому или 
				оперативном месту, а обавља се авионима перформансе класе Б или 
				хеликоптерима који нису сложени моторни хеликоптери, у складу 
				са:</p>
				<p class="v2-clan-left-1">– Анексом III Уредбе (ЕЕЗ) број 
				3922/91 и повезаним националним изузећима у складу са чланом 8. 
				став 2. Уредбе (ЕЕЗ) број 3922/91, у случају авиона; и</p>
				<p class="v2-clan-left-1">– националним захтевима, у случају 
				хеликоптера.</p>
				<p class="v2-clan-left-1">д) Сертификати, ауторизације и 
				одобрења које су државе чланице издале пре дана примене 
				релевантних захтева ове уредбе, сматрају се издатим у складу са 
				овим захтевима. Ипак, они ће бити замењени сертификатима, 
				ауторизацијама и одобрењима, у зависности шта је одговарајуће, 
				који се издају у складу са овом уредбом најкасније у року од 
				шест месеци од дана примене релевантних захтева ове уредбе. </p>
				<p class="v2-clan-left-1">е) Оператери који на основу ове уредбе 
				имају обавезу давања изјаве дужни су да поднесу своје изјаве 
				најкасније до дана примене релевантних захтева ове уредбе.</p>
				<p class="hide-change">*Службени гласник РС, број 12/2019</p>
				<p class="clan">АНЕКС I</p>
				<p class="bold"><span class="bold">Дефиниције израза који се користе у анексима II–VIII</span></p>
				<p>За потребе ове уредбе примењују се следеће дефиниције:</p>
				<p>1) „Расположива дужина прекинутог полетања <span class="italik">(ASDA)</span>” је расположива дужина залета за полетање, која је увећана за дужину продужетка предвиђеног за заустављање, ако је доступност таквог продужетка за заустављање објавила држава на чијој територији се налази аеродром, под условом да продужетак полетно-слетне стазе у датим оперативним условима може да поднесе масу авиона;</p>
				<p>2) „Прихватљиви начини усаглашавања <span class="italik">(АМC)</span>” су препоручени стандарди које је усвојила Агенција, којима се обезбеђују начини усаглашавања са Уредбом (ЕЗ) бр. 216/2008 и правилима за извршење ове уредбе;</p>
				<p>3) „Контролна листа за прихватање <span class="italik">(Acceptance Check List)</span>” је помоћни документ који се користи при спољашњем прегледу пакета са опасним теретом и пратећих докумената у циљу провере испуњености неопходних захтева;</p>
				<p>4) „Одговарајући аеродром”<span class="bold"> </span>означава аеродром на којем ваздухоплов може да се користи, узимајући у обзир захтеване перформансе ваздухоплова и карактеристике полетно-слетне стазе;</p>
				<p>5) У сврху поделе путника:</p>
				<p>a) „одрасли” су лица старости од 12 година и више;</p>
				<p>б) „дете/деца” су лица узраста од две до 12 година;</p>
				<p>ц) „одојче” је лице млађе од две године;</p>
				<p>6) „Aвион” је ваздухоплов покретан мотором, са фиксним крилима, тежи од ваздуха, који узгон у лету остварује динамичком реакцијом ваздуха на крилима;</p>
				<p>7) „Лет уз помоћ система за ноћно осматрање <span class="italik">(NVIS)</span>”, у случају <span class="italik">NVIS</span> летова, означава део лета који се обавља ноћу, према правилима за визуелно летење <span class="italik">(VFR)</span>, када члан посаде користи наочаре за ноћно осматрање <span class="italik">(NVG)</span>;</p>
				<p>8) „Ваздухоплов” je свака направа која се одржава у атмосфери услед реакције ваздуха, осим реакције ваздуха који се одбија од површине земље;</p>
				<p class="v2-clan-left-1">8a) „Праћење ваздухоплова” је процес 
				успостављен на земљи којим се у стандардизованим временским 
				интервалима одржава и ажурира евиденција о четвородимензионалној 
				позицији појединачног ваздухоплова у лету;</p>
				<p class="v2-clan-left-1">8б) „Систем за праћење ваздухоплова” 
				је систем који се заснива на праћењу ваздухоплова како би се 
				утврдило неуобичајено понашање у лету и обезбедило давање 
				упозорења;</p>
				<p>9) „Алтернативни начини усаглашавања” означавају оне начине којима се предлаже алтернатива за постојеће прихватљиве начине усаглашавања или онe којима се предлаже нов начин постизања усаглашености са Уредбом (ЕЗ) бр. 216/2008 и правилима за извршење те уредбе, за које не постоји прихватљив начин усаглашавања који је усвојила Агенција;</p>
				<p>10) „Спречавање залеђивања” означава, у оквиру поступака на земљи, поступак заштите од формирања иња или леда и нагомилавања снега на третираној површини ваздухоплова у ограниченом временском периоду (време дејства);</p>
				<p>11) „Поступак прилажења са вертикалним навођењем <span class="italik">(APV)</span>” је инструментални прилаз при коме се користи хоризонтално и вертикално вођење, али који не испуњава захтеве за прецизни прилаз и слетање, са висином одлуке <span class="italik">(DH)</span> која није нижа од 250 <span class="italik">ft</span> и видљивошћу дуж полетно-слетне стазе <span class="italik">(RVR)</span> која није мања од 600 <span class="italik">m</span>;</p>
				<p>11а) „Маса празног балона” је маса одређена мерењем балона са уграђеном опремом, која је наведена у приручнику за управљање ваздухопловом <span class="italik">(AFM)</span>;</p>
				<p>12) „Члан кабинске посаде” је одговарајуће оспособљен члан посаде, који није члан летачке посаде или техничке посаде, а коме је оператер доделио обављање дужности у вези са безбедношћу путника и лета током коришћења ваздухоплова;</p>
				<p>13) „Прилаз у условима категорије I <span class="italik">(CAT I)</span>” је прецизни инструментални прилаз и слетање уз коришћење система за инструментално слетање <span class="italik">(ILS)</span>, микроталасног система за слетање <span class="italik">(MLS)</span>, <span class="italik">GLS</span> (систем слетања заснован на земаљски проширеном глобалном навигационом сателитском систему <span class="italik">(GNSS/GBAS)</span>, радара за прецизно прилажење <span class="italik">(PAR)</span> или <span class="italik">GNSS, </span>који користи сателитски систем појачавања сигнала <span class="italik">(SBAS)</span>, са висином одлуке <span class="italik">(DH)</span> која није нижа од 200 <span class="italik">ft</span> и видљивошћу дуж полетно-слетне стазе <span class="italik">(RVR)</span> која није мања од 550 <span class="italik">m</span> за авионе, односно 500 <span class="italik">m</span> за хеликоптере;</p>
				<p>14) „Прилаз у условима категорије II <span class="italik">(CAT II)</span>” је прецизни инструментални прилаз и слетање коришћењем <span class="italik">ILS</span> или <span class="italik">MLS</span> са:</p>
				<p>а)<span class="italik"> DH</span> испод 200 <span class="italik">ft</span>, али не нижом од 100 <span class="italik">ft</span>; и</p>
				<p>б) <span class="italik">RVR</span> која није мања од 300 <span class="italik">m</span>;</p>
				<p>15) „Прилаз у условима категорије <span class="italik">IIIA</span> <span class="italik">(CAT IIIA)</span>” је прецизни инструментални прилаз и слетање коришћењем <span class="italik">ILS</span> или <span class="italik">MLS</span> са:</p>
				<p>а) <span class="italik">DH</span> испод 100 <span class="italik">ft</span>; и</p>
				<p>б)<span class="italik"> RVR</span> која није мања од 200 <span class="italik">m</span>;</p>
				<p>16) „Прилаз у условима категорије <span class="italik">IIIB</span> <span class="italik">(CAT IIIB)</span>” је прецизни инструментални прилаз и слетање коришћењем <span class="italik">ILS</span> или <span class="italik">MLS</span> са:</p>
				<p>а) <span class="italik">DH</span> испод 100 <span class="italik">ft</span> или без <span class="italik">DH</span>; и</p>
				<p>б) <span class="italik">RVR</span> мањом од 200 <span class="italik">m</span>, али не мањом од 75 <span class="italik">m</span>;</p>
				<p>17) „Категорија А која се односи на хеликоптере” је хеликоптер са више мотора који је пројектован тако да има могућност независног рада мотора и система, што је одређено правилима о пловидбености (<span class="italik">airworthiness codes</span>) и који може да се користи уз употребу података за полетање и слетање у случају отказа критичног мотора уз обезбеђену, одговарајуће одређену површину и одговарајуће перформансе за безбедан наставак лета или безбедно прекинуто полетање;</p>
				<p>18) „Категорија Б која се односи на хеликоптере” је хеликоптер са једним мотором или са више мотора, који не испуњава прописане захтеве за категорију А. Хеликоптер категорије Б нема сигурну могућност да настави безбедан лет у случају отказа мотора, што може да доведе до непланираног слетања;</p>
				<p>19) „Сертификациони захтеви <span class="italik">(CS)</span>” су технички стандарди које је усвојила Агенција, указујући на начине којима се доказује усаглашеност са Уредбом (ЕЗ) 216/2008 и правилима за извршење те уредбе, а које користи организација у сврху сертификације;</p>
				<p>20) „Кружење” је визуелна фаза инструменталног прилаза која има за циљ да доведе ваздухоплов у позицију за слетање на полетно-слетну стазу, односно подручје завршног прилаза и полетања <span class="italik">(FATO)</span>, који нису одговарајуће смештени за прилаз из правца;</p>
				<p>21) „Претпоље” је дефинисана правоугаона површина на земљи или на води, под контролом одговарајуће власти, која је одабрана или припремљена као одговарајућа површина изнад које авиони могу да изведу део почетног пењања до одређене висине;</p>
				<p>22) „База облака” је висина базе најниже осмотреног или прогнозираног елемента облачности у близини аеродрома или оперативног места или унутар одређеног подручја летења, која се уобичајено мери у односу на надморску висину аеродрома или, у случају летова изнад мора, у односу на средњи ниво мора;</p>
				<p>23) „Подела кода”<span class="bold"> </span>јесте споразум на основу кога оператер користи своју ознаку за лет који обавља други оператер, продаје и издаје путне карте за тај лет.</p>
				<p>24) „Густо насељено подручје” означава, у односу на град, место или насеље, свако подручје које се углавном користи у стамбене, пословне или рекреативне сврхе;</p>
				<p>25) „Контаминирана полетно-слетна стаза” је полетно-слетна стаза на којој је више од 25% површине, у оквиру захтеване дужине и ширине која се користи, покривено:</p>
				<p>а) површинском водом дубине веће од 3 <span class="italik">mm</span> (0.125 <span class="italik">in</span>), лапавицом или растреситим снегом, који одговарају дубини воде већој од 3 <span class="italik">mm</span> (0.125 <span class="italik">in</span>);</p>
				<p>б) утабаним снегом, који не може више да cе сабије и који, при подизању, остаје у комаду или се ломи у грудве (чврсти снег); или</p>
				<p>ц) ледом, укључујући и влажан лед;</p>
				<p>26) „Резервно гориво” је гориво које се захтева за случај непредвиђених околности које могу да утичу на потрошњу горива до аеродрома одредишта;</p>
				<p>27) „Завршни прилаз уз стално снижавање <span class="italik">(CDFA)</span>” је техника која одговара поступку стабилног прилаза за летење у сегменту завршног прилаза, при непрецизном инструменталном прилазу, са сталним снижавањем, без хоризонталног лета, са апсолутне висине/висине која је једнака или већа од фиксне апсолутне висине/висине завршног прилаза до тачке која се налази приближно 15 <span class="italik">m</span> (50 <span class="italik">ft</span>) изнад прага полетно-слетне стазе или до тачке на којој треба започети равнање, у зависности од типа ваздухоплова;</p>
				<p>28) „Прерачуната метеоролошка видљивост <span class="italik">(CMV)</span>” је вредност која одговара вредности <span class="italik">RVR</span>, изведена на основу објављене метеоролошке видљивости;</p>
				<p>29) „Члан посаде” је лице кога је оператер одредио за обављање дужности у ваздухоплову;</p>
				<p>30) „Критичне фазе лета авиона” су залет за полетање, узлетна путања лета, завршни прилаз, неуспели прилаз, слетање, укључујући и успоравање и било која друга фаза лета коју одреди пилот који управља авионом или вођа ваздухоплова;</p>
				<p>31) „Критичне фазе лета хеликоптера” су вожење, лебдење, полетање, завршни прилаз, неуспели прилаз, слетање или друга фаза лета коју одреди пилот који управља хеликоптером или вођа ваздухоплова;</p>
				<p>32) „Влажна полетно-слетна стаза” је полетно-слетна стаза чија површина није сува, али на којој влага не ствара одсјај;</p>
				<p>33) „Опасан терет <span class="italik">(DG)</span>” су предмети или супстанце који могу да изазову ризик по здравље, безбедност, имовину или животну средину, а који су наведени у листи опасног терета у Техничким инструкцијама или који су класификовани у складу са тим инструкцијама;</p>
				<p>34) „Удес повезан са опасним теретом” је догађај који је повезан са транспортом опасног терета ваздушним путем, који има за последицу смрт или тешку телесну повреду лица или проузрокује велику материјалну штету;</p>
				<p>35) „Незгода повезана са опасним теретом” је:</p>
				<p>а) догађај који није удес, повезан са транспортом опасног терета ваздушним путем, који не мора обавезно да настане у ваздухоплову, а који за последицу има повреду лица, материјалну штету, пожар, лом, просипање, цурење течности или радиоактивно зрачење или другу појаву која указује да није очувана целовитост амбалаже;</p>
				<p>б) сваки догађај који је повезан са транспортом опасног терета који озбиљно угрожава ваздухоплов или лица у њему;</p>
				<p>36) „Одлеђивање”<span class="bold"> </span>је поступак на земљи којим се иње, лед, снег или лапавица уклањају са ваздухоплова како би се обезбедило да површина ваздухоплова буде очишћена;</p>
				<p>37) „Одређена тачка после полетања <span class="italik">(DPATO)</span>” је тачка у фази полетања и почетној фази пењања, пре које хеликоптер није у могућности да безбедно настави лет у случају отказа критичног мотора, услед чега може да буде потребно принудно слетање;</p>
				<p>38) „Одређена тачка пре слетања <span class="italik">(DPBL)</span>” је тачка у фази прилаза и слетања после које хеликоптер није у могућности да безбедно настави лет у случају отказа критичног мотора, услед чега може да буде потребно принудно слетање;</p>
				<p>39) „Растојање <span class="italik">DR</span>” је хоризонтална удаљеност коју је хеликоптер прешао од краја расположивог растојања за полетање;</p>
				<p>40) „Уговор о закупу ваздухоплова без посаде”<span class="bold"> </span>је уговор између субјеката на основу кога се ваздухоплов користи у складу са сертификатом ваздухопловног оператера <span class="italik">(AOC)</span> закупца или, у случају комерцијалних делатности које не спадају у јавни авио превоз <span class="italik">(САТ)</span>, под одговорношћу закупца;</p>
				<p>41) „Сува оперативна маса” је укупна маса ваздухоплова спремног за одређену врсту лета, без искористивог горива и путног терета;</p>
				<p>42) „Сува полетно-слетна стаза” је стаза која није влажна или контаминирана и која обухвата онe чврстe полетно-слетнe стазe којe су посебно израђене са жљебовима или порозном подлогом и које се одржавају тако да омогућавају ефективно кочење које одговара сувој полетно-слетној стази, иако је присутна влага;</p>
				<p>43) „ваздухоплов<span class="italik"> ELA</span> 1” је следећи Европски лаки ваздухоплов са посадом:</p>
				<p>а) авион чија је максимална маса на полетању <span class="italik">(MTOM)</span> 1.200<span class="italik"> kg</span> или мањa, који није класификован као сложени ваздухоплов на моторни погон;</p>
				<p>б) једрилица или моторна једрилица чија је максимална маса на полетању <span class="italik">(MTOM)</span> 1.200<span class="italik"> kg</span> или мања;</p>
				<p>ц) балон са максималном предвиђеном количином гаса за подизање балона или топлим ваздухом запремине до 3.400 <span class="italik">m³</span> за балоне на топли ваздух, 1.050 <span class="italik">m³</span> за балоне на гас, односно 300 <span class="italik">m³</span> за везане балоне;</p>
				<p>44) „ваздухоплов<span class="italik"> ELA</span> 2” је следећи Европски лаки ваздухоплов са посадом:</p>
				<p>а) ваздухоплов чија је максимална маса на полетању <span class="italik">(MTOM)</span> 2.000<span class="italik"> kg</span> или мањa, који није класификован као сложени ваздухоплов на моторни погон;</p>
				<p>б) једрилица или моторна једрилица чија је максимална маса на полетању <span class="italik">(MTOM)</span> 2.000<span class="italik"> kg</span> или мања;</p>
				<p>ц) балон;</p>
				<p>д) врло лаки ваздухоплов са ротором чија максимална маса на полетању <span class="italik">(MTOM)</span> не премашује 600 <span class="italik">kg, </span>који је једноставне конструкције, пројектован за превоз највише два лица, а кога не покреће турбина и/или ракетни мотор, уз ограничење обављања летова дању, по правилима за визуелно летење;</p>
				<p>45) „Уздигнуто подручје завршног прилаза и полетања (уздигнуто<span class="italik"> FATO</span>)” означава подручје завршног прилаза и полетања <span class="italik">(FATO)</span> које се налази најмање 3 <span class="italik">m</span> изнад површине која га окружује;</p>
				<p>46) „Алтернативни аеродром на рути <span class="italik">(ЕRА)</span>” је одговарајући аеродром на рути који може да буде захтеван у фази планирања лета;</p>
				<p>47) „Систем побољшане видљивости <span class="italik">(EVS)</span>” је систем електронског приказа спољашњег призора, у реалном времену, коришћењем сензора;</p>
				<p>48) „Подручје завршног прилаза и полетања <span class="italik">(FATO)</span>” је одређено подручје за летове хеликоптера, изнад кога се завршава фаза прилаза за лебдење или слетање, односно са којег започиње полетање. За хеликоптере који се користе у перформансама класе 1, одређено подручје обухвата расположиво подручје за прекинуто полетање;</p>
				<p>49) „Праћење параметара лета <span class="italik">(FDM)</span>” је проактивно коришћење дигиталних података о лету, добијених са обављених летова, у циљу унапређења безбедности у ваздухопловству, а не у сврху кажњавања;</p>
				<p>50) „Уређај за симулирање лета <span class="italik">(FSTD)</span>” је уређај за обуку који подразумева:</p>
				<p>a) за авионе: уређај за потпуно симулирање летења <span class="italik">(FFS)</span>, тренажер летења <span class="italik">(FTD)</span>, уређај за вежбање летачко-навигационих процедура <span class="italik">(FNPT) </span>или уређај за основну обуку инструменталног летења <span class="italik">(BITD)</span>;</p>
				<p>б) за хеликоптере: уређај за потпуно симулирање летења <span class="italik">(FFS)</span>, тренажер летења <span class="italik">(FTD)</span> или уређај за вежбање летачко-навигационих процедура <span class="italik">(FNPT)</span>;</p>
				<p>51) „Алтернативни аеродром на рути ради смањења горива”<span class="bold"> </span>је алтернативни аеродром на рути који је одређен ради смањења резервне количине горива;</p>
				<p>52) „<span class="italik">GBAS</span> систем за слетање <span class="italik">(GLS)</span>” означава систем за прилаз и слетање који користи информације Глобалног навигационог сателитског система са помоћним системом на земљи <span class="italik">(GNSS/GBAS), </span>ради вођења ваздухоплова на основу његове бочне и вертикалне <span class="italik">GNSS</span> позиције. Овај систем користи геометријску висинску одредницу за нагиб прилазне равни;</p>
				<p>53) „Особље земаљских хитних служби” је особље хитних служби на земљи (полицајци, ватрогасци и сл) које је укључено у хитан медицински превоз хеликоптером <span class="italik">(HEMS) </span>и чије су дужности на било који начин повезане са коришћењем хеликоптера;</p>
				<p>54) „Приземљење” је формална забрана полетања ваздухоплова и предузимање неопходних мера за задржавање ваздухоплова на земљи;</p>
				<p>55) „Електронски показивач података на чеоном стаклу <span class="italik">(HUD)</span>”<span class="italik"> </span>је<span class="italik"> </span>систем приказа податка о лету који омогућава пилоту да уздигнуте главе управља ваздухопловом, а при том не ограничава поглед из пилотске кабине ка спољашњости;</p>
				<p>56) „Систем навођења при слетању који омогућава држање уздигнуте главе <span class="italik">(HUDLS)</span>”<span class="italik"> </span>је целовит систем који омогућава пилоту да уздигнуте главе управља ваздухопловом током прилаза и слетања и/или прекинутог прилаза. Он обухвата све сензоре, рачунаре, електрична напајања, индикаторе и контроле;</p>
				<p>57) „Хеликоптер” је ваздухоплов тежи од ваздуха, који се одржава у ваздуху углавном на основу аеродинамичке реакције ваздуха на једном или више покретних ротора на одговарајућој вертикалној оси;</p>
				<p>58) „Члан посаде при летовима хеликоптера на којима се користи дизалица <span class="italik">(HHO)</span>” је техничко особље у саставу посаде које обавља додељене дужности у вези са коришћењем дизалице;</p>
				<p>59) „Платформа за слетање/полетање хеликоптера <span class="italik">(Helideck)</span>”<span class="bold"> </span>је подручје завршног прилаза и полетања <span class="italik">(FATO)</span> које се налази на плутајућој или фиксној површини на мору;</p>
				<p>60) „Члан посаде на хитном медицинском лету хеликоптером <span class="italik">(HEMS crew member)</span>” је техничко особље у саставу посаде хеликоптера којим се обавља хитан медицински превоз, ради пружања помоћи лицу које се налази у хеликоптеру и коме је потребна хитна медицинска помоћ, као и ради помоћи пилоту током обављања задатка;</p>
				<p>61) „Хитан медицински лет хеликоптером <span class="italik">(HEMS flight)</span>” је лет хеликоптера који се обавља на основу одобрења за обављање хитног медицинског превоза, ради пружање хитне медицинске помоћи, у случају када је неопходан тренутан и хитан превоз:</p>
				<p>а) медицинског особља;</p>
				<p>б) санитетског материјала (опреме, крви, органа, лекова); или</p>
				<p>ц) болесног или повређеног лица или другог непосредног учесника;</p>
				<p>62) „Оперативна база за хитан медицински лет хеликоптером <span class="italik">(HEMS operating base)</span>”<span class="bold"> </span>је аеродром на коме особље и хеликоптер за хитан медицински превоз могу да буду у стању приправности;</p>
				<p>63) „Оперативно место за хитан медицински лет хеликоптером <span class="italik">(HEMS operating site)</span>” је место које је одабрао вођа ваздухоплова током хитног медицинског лета за коришћење дизалице, слетање и полетање;</p>
				<p>64) „Лет хеликоптера уз коришћење хеликоптерске дизалице <span class="italik">(HHO лет)</span>” је лет хеликоптера који има одобрење да користи хеликоптерску дизалицу у сврху преноса лица и/или терета;</p>
				<p>65) „Лет хеликоптера изнад мора уз коришћење хеликоптерске дизалице <span class="italik">(HHO offshore)</span>” је лет хеликоптера који има одобрење да користи хеликоптерску дизалицу у сврху преноса лица или терета са брода или објекта, или на брод или објекат који се налази у приобалном подручју или на самом мору;</p>
				<p>66) „<span class="italik">HHO</span> путник” је лице које се преноси хеликоптерском дизалицом;</p>
				<p>67) „<span class="italik">HHO</span> место” је одређено подручје на коме се обавља пренос уз коришћење хеликоптерске дизалице; </p>
				<p>68) „Време дејства <span class="italik">(Hold-over time, HoT)</span>” је очекивано време у коме ће средство за спречавање залеђивања спречити формирање леда и иња, као и нагомилавање снега на третираним површинама авиона;</p>
				<p class="v2-clan-left-1">69) „Непогодна средина” је:</p>
				<p class="v2-clan-left-1">a) средина у којој:</p>
				<p class="v2-clan-left-1">(i) није могуће обавити безбедно 
				принудно слетање услед неодговарајуће површине;</p>
				<p class="v2-clan-left-1">(ii) лица у хеликоптеру не могу бити 
				на одговарајући начин заштићена од спољашњег утицаја; или</p>
				<p class="v2-clan-left-1">(iii) одзив/способност у погледу 
				трагања и спасавања не одговарају очекиваној изложености 
				опасности; или</p>
				<p class="v2-clan-left-1">(iv) постоји неприхватљив ризик од 
				угрожавања лица или имовине на земљи;</p>
				<p class="v2-clan-left-1">б) у сваком случају, следећа подручја:</p>
				<p class="v2-clan-left-1">(i) за летове изнад воде, подручје 
				отвореног мора, северно од 45 <span class="italik">N</span> и 
				јужно од 45 <span class="italik">S</span>, изузев ако је 
				одређени део означен као погодна средина од стране надлежне 
				власти одређене државе; и</p>
				<p class="v2-clan-left-1">(ii) они делови густо насељених 
				подручја на којима нема одговарајућих површина за безбедно 
				принудно слетање;</p>
				<p>70) „Tачка одлуке о слетању <span class="italik">(LDP)</span>” је тачка која се користи за одређивање могућности слетања и од које, уколико се на њој установи отказ мотора, слетање може да се безбедно настави или од које може започети поступак прекинутог слетања;</p>
				<p>71) „Расположива дужина за слетање <span class="italik">(LDA)</span>” је дужина полетно-слетне стазе коју је, као расположиву, одредила надлежна власт државе на чијој територији се налази аеродром, а која је погодна за кретање авиона по земљи након слетања;</p>
				<p>72) „Копнени авион”<span class="bold"> </span>је ваздухоплов са фиксним крилима, који је пројектован за полетање са земље и слетање на земљу, укључујући и амфибије када се оне користе као копнени авиони;</p>
				<p>73) „Локални лет хеликоптером” је јавни авио-превоз који се обавља дању, хеликоптером чија је максимална сертификована маса на полетању <span class="italik">(MCTOM)</span> већа од 3.175 <span class="italik">kg</span>, а максимални број расположивих путничких седишта <span class="italik">(MOPSC)</span> износи девет или мање, на рутама на којима се навођење врши помоћу оријентира на земљи, а који се обавља на локалном и дефинисаном географском подручју које је наведено у оперативном приручнику;</p>
				<p>74) „Поступци у условима смањене видљивости <span class="italik">(LVP)</span>” су поступци који се примењују на аеродрому, ради безбедног обављања лета, при прилазу у условима нижим од услова за стандардну категорију I, у условима који се разликују од услова за стандардну категорију II, у условима за категорије II и III, као и при полетањима у условима смањене видљивости;</p>
				<p>75) „Полетање у условима смањене видљивости <span class="italik">(LVTO)</span>” је полетање при коме је видљивост дуж полетно-слетне стазе <span class="italik">(RVR)</span> мања од 400 <span class="italik">m</span>, али није мања од 75 <span class="italik">m</span>;</p>
				<p>76) „Коришћење ваздухоплова у условима нижим од стандардне категорије I <span class="italik">(LTS CAT I)</span>”<span class="bold"> </span>означава инструментални прилаз и слетање у условима категорије I, са висином одлуке <span class="italik">(DH)</span> за категорију I, али са видљивошћу дуж полетно-слетне стазе <span class="italik">(RVR)</span> мањом од оне која одговара висини одлуке за категорију I, али не мањом од 400 <span class="italik">m</span>;</p>
				<p>77) „Максимални број расположивих путничких седишта <span class="italik">(MOPSC)</span>” означава максималан број путничких седишта појединог ваздухоплова који је одређен за коришћење, изузев седишта за посаду, а који је наведен у оперативном приручнику. <span class="italik">MOPSC</span> може да буде једнак или мањи од максималног броја седишта који је утврђен у поступку издавања потврде о типу <span class="italik">(TC)</span>, додатне потврде о типу <span class="italik">(STC) </span>или у поступку<span class="italik"> </span>измене наведених потврда, у зависности од оперативних ограничења;</p>
				<p>78) „Медицински путник” је медицинско особље у хеликоптеру које пружа медицинску помоћ током <span class="italik">HEMS</span> лета, укључујући, али не ограничавајући се на лекаре, медицинске сестре и помоћно медицинско особље;</p>
				<p>79) „Ноћ” је временски период између завршетка грађанског сумрака и почетка грађанског свитања или други временски период између заласка и изласка сунца који пропише одговарајућа надлежна власт одређена од државе чланице; </p>
				<p>80) „Наочаре за ноћно осматрање <span class="italik">(NVG)</span>” су бинокуларна направа за појачавање интензитета светлости, која се ставља на главу и побољшава могућност визуелног контакта ноћу са оријентирима на земљи;</p>
				<p>81) „Систем за ноћно осматрање <span class="italik">(NVIS)</span>” је скуп свих елемената за успешну и безбедну употребу <span class="italik">NVG</span> током коришћења хеликоптера. Систем обухвата најмање: <span class="italik">NVG</span>, <span class="italik">NVIS</span> осветљење, хеликоптерске компоненте, обуку и континуирану пловидбеност;</p>
				<p>82) „Погодна средина” је средина у којој:</p>
				<p>a) је могуће да се безбедно обави принудно слетање;</p>
				<p>б) лица у хеликоптеру могу да буду заштићена од неповољног деловања спољног утицаја; и</p>
				<p>ц) је трагање и спасавање обезбеђено у складу са очекиваном изложеношћу опасности.</p>
				<p>У сваком случају, они делови густо насељених подручја који имају одговарајућу површину за безбедно принудно слетање сматрају се за погодну средину;</p>
				<p>83) „Поступак непрецизног прилаза <span class="italik">(NPA)</span>” означава инструментални прилаз са минималном релативном висином снижавања <span class="italik">(MDH)</span>, односно висином одлуке <span class="italik">(DH)</span> при летењу техником завршног прилаза уз стално снижавање <span class="italik">(CDFA)</span>, које нису мање од 250 <span class="italik">ft</span> и <span class="italik">RVR/CMV</span> која није мања од 750 <span class="italik">m</span> за авионе, односно 600 <span class="italik">m</span> за хеликоптере;</p>
				<p>84) „Члан посаде при <span class="italik">NVIS</span> летовима” је техничко особље које обавља додељене дужности у току <span class="italik">NVIS</span> лета;</p>
				<p>85) „<span class="italik">NVIS</span> лет” је лет који се обавља ноћу, по визуелним метеоролошким условима <span class="italik">(VMC),</span> са члановима летачке посаде који користе <span class="italik">NVG</span> у хеликоптеру који је одобрен за <span class="italik">NVIS</span> летове;</p>
				<p class="v2-clan-left-1">86) „Летови изнад воде” су летови 
				хеликоптера при којима се већи део лета обавља изнад површине 
				отвореног мора, према локацијама на води или од локација на 
				води;</p>
				<p class="v2-clan-left-1">86а) „Локација на води” означава 
				објекат намењен за летове хеликоптера на фиксној или плутајућој 
				структури на води или на пловилу; </p>
				<p class="v2-clan-left-1">86б) „Подручје отвореног мора” 
				означава површину воде од обале према мору;</p>
				<p>87) „Оперативно место” је место, које није аеродром, а које је одабрао оператер, пилот који управља ваздухопловом или вођа ваздухоплова, за слетање, полетање и/или превоз спољашњег терета;</p>
				<p>88) „Лет у перформансама класе 1” је лет при коме, у случају отказа критичне погонске групе, хеликоптер има могућност да слети на растојању које одговара расположивој дужини за заустављање у полетању или да безбедно настави лет до одговарајуће површине за слетање, у зависности од тренутка у коме се квар десио;</p>
				<p>89) „Лет у перформансама класе 2” је лет при коме, у случају отказа критичне погонске групе, хеликоптер има могућност да безбедно настави лет, изузев ако је отказ погонске групе настао на почетку полетања или при завршетку слетања, када може доћи до принудног слетања;</p>
				<p>90) „Лет у перформансама класе 3” је лет при коме, у случају отказа критичне погонске групе у било ком тренутку лета, може да дође до принудног слетања ако се ради о хеликоптерима са више погонских група, односно долази до принудног слетања ако се ради о хеликоптеру са једном погонском групом;<span class="bold"> </span></p>
				<p>91) „Оперативна контрола” означава одговорност за почетак, наставак, завршетак лета или скретање са руте у интересу безбедности;</p>
				<p>92)<span class="bold"> </span>„Прилаз и слетање у условима који се разликују од услова за стандардну категорију II <span class="italik">(OTS CAT II)</span>”<span class="bold"> </span>је прецизни инструментални прилаз и слетање, при коме се користи <span class="italik">ILS </span>или <span class="italik">MLS</span> када нека или сва светла која су неопходна за прилаз и слетање у условима категорије II нису на располагању и ако је:</p>
				<p><span class="italik">a) DH</span> мања од 200 <span class="italik">ft</span>, али не мања од 100 <span class="italik">ft</span>; и</p>
				<p>б) <span class="italik">RVR</span> најмање 350 <span class="italik">m</span>;</p>
				<p>93) „Aвион са перформансама класе А” је вишемоторни авион на турбоелисни погон, са максималним бројем расположивих путничких седишта <span class="italik">(MOPSC)</span> већим од девет или максималном масом на полетању већом од 5.700 <span class="italik">kg</span>, као и сви вишемоторни турбомлазни авиони;</p>
				<p>94)<span class="bold"> </span>„Авион са перформансама класе Б” је авион на елисни погон, са максималним бројем расположивих путничких седишта <span class="italik">(MOPSC) </span>девет или мање и максималном масом на полетању 5.700 <span class="italik">kg </span>или мање; </p>
				<p>95) „Авион са перформансама класе Ц” је авион са клипним моторима, са максималним бројем расположивих путничких седишта <span class="italik">(MOPSC)</span> већим од девет или максималном масом на полетању већом од 5.700 <span class="italik">kg</span>;</p>
				<p>96) „Пилот који управља ваздухопловом <span class="italik">(pilot-in-command)</span>”<span class="italik"> </span>je пилот који је одређен да управља ваздухопловом и који је одговоран за безбедно обављање лета. У случају јавног авио-превоза, уместо израза „пилот који управља ваздухопловом” користи се израз „вођа ваздухоплова”<span class="italik"> (commander)</span>.</p>
				<p>97) „Главно место пословања” је главно седиште или регистровано седиште организације у коме се обављају главне финансијске функције и оперативна контрола делатности на које се односи ова уредба;</p>
				<p>98) „Давање приоритета инспекцијском прегледу на платформи” означава посвећеност одговарајућем делу укупног броја инспекција на платформи које обавља надлежна власт у току године, као што је објашњено у Делу – <span class="italik">ARO</span>;</p>
				<p>99) „Место од јавног интереса <span class="italik">(PIS)</span>” је место које се користи искључиво за активности од јавног интереса;</p>
				<p>100) „Инспекцијски преглед на платформи” представља инспекцију ваздухоплова, оспособљености летачке и кабинске посаде, као и документације за лет у циљу утврђивања усаглашености са прописаним захтевима;</p>
				<p>101) „Рок за отклањање неисправности” је одређени период у коме ваздухоплов може да се користи са неисправном опремом;</p>
				<p>102) „Расположива дужина у случају прекинутог полетања <span class="italik">(RTODAH)</span>” означава дужину завршног прилаза и подручја за полетање која је објављена као расположива и погодна за хеликоптере који лете у перформансама класе 1, како би се завршило прекинуто полетање.</p>
				<p>103) „Захтевана дужина у случају прекинутог полетања <span class="italik">(RTODRH)</span>” означава захтевано хоризонтално растојање од почетка полетања до тачке потпуног заустављања хеликоптера након отказа погонске групе и прекида полетања у тачки одлуке о полетању;</p>
				<p class="v2-clan-left-1">103а) „Захтевана навигациона 
				перформанса <span class="italik">RNP</span>” је навигациона 
				спецификација за летове за које се захтева навигација заснована 
				на могућностима ваздухоплова <span class="italik">(PBN)</span> 
				која обухвата захтев за праћење навигационих перформанси током 
				лета и узбуњивање;</p>
				<p>104) „Видљивост дуж полетно-слетне стазе <span class="italik">(RVR)</span>” је растојање са кога пилот ваздухоплова на централној линији полетно-слетне стазе види ознаке површине полетно-слетне стазе или светла која обележавају полетно-слетну стазу или њену централну линију;</p>
				<p>105)<span class="bold"> </span>„Безбедно принудно слетање”<span class="bold"> </span>је неизбежно слетање ваздухоплова на копно или на воду, при чему се не очекује да ће доћи до повређивања лица у ваздухоплову или на површини на коју се слеће;</p>
				<p>106) „Хидроавион” је ваздухоплов са фиксним крилима који је пројектован за полетање са воде и слетање на воду, укључујући и амфибије ако се оне користе као хидроавиони;</p>
				<p>107) „Одвојене полетно-слетне стазе” су полетно-слетне стазе на истом аеродрому, које представљају одвојене површине за слетање. Ове полетно-слетне стазе могу да се преклапају или укрштају на такав начин да, у случају да једна полетно-слетна не може да се користи, то неће спречити планирана слетања и полетања на другој полетно-слетној стази. Свака полетно-слетна стаза мора да има засебне прилазне процедуре, засноване на одвојеним навигационим средствима;</p>
				<p>108) „Специјални <span class="italik">VFR</span> лет” је <span class="italik">VFR</span> лет који је контрола летења одобрила да се обави у контролисаној зони, у метеоролошким условима испод <span class="italik">VMC</span>;</p>
				<p>109) „Стабилни прилаз <span class="italik">(SAp)</span>” је прилаз који се изводи на контролисан и одговарајући начин у погледу конфигурације авиона, енергије и контроле путање лета од унапред одређене тачке или апсолутне висине/висине до тачке која се налази 50 <span class="italik">ft</span> изнад прага полетно-слетне стазе или тачке у којој започиње маневар равнања, ако је та тачка на већој висини;</p>
				<p>109а) „Неометана пилотска кабина” је било који временски период у коме се летачка посада не сме узнемиравати или ометати, изузев ако се ради о питањима која су критична за безбедан лет ваздухоплова или безбедност лица која се у њему налазе;</p>
				<p>110)<span class="bold"> </span>„Алтернативни аеродром за аеродром полетања” је алтернативни аеродром на који, ако је потребно, ваздухоплов може да слети убрзо после полетања, ако није могуће да то учини на аеродрому са кога је полетео;</p>
				<p>111) „Тачка доношења одлуке о наставку полетања <span class="italik">(TDP)</span>”<span class="italik"> </span>означава тачку која се користи за одређивање могућности полетања, а од које се, уколико је установљен отказ мотора, може прекинути полетање или се полетање може безбедно наставити;</p>
				<p>112) „Расположива дужина за полетање авиона <span class="italik">(TODA)</span>”<span class="italik"> </span>је дужина која је на располагању за залет, увећана за дужину претпоља, ако постоји;</p>
				<p>113) „Расположива дужина за полетање хеликоптера <span class="italik">(TODAH)</span>” је дужина завршног прилаза и подручја за полетање, којој је придодата одговарајућа објављена дужина претпоља, предвиђена за хеликоптере (ако постоји), како би се завршило полетање;</p>
				<p>114) „Захтевана дужина за полетање хеликоптера <span class="italik">(TODRH)</span>” је хоризонтално растојање од почетка полетања до тачке на којој се постижу безбедна брзина за полетање (<span class="italik">V</span><span class="subscript">toss)</span>, изабрана висина и позитиван градијент пењања, након препознатог отказа главног мотора на тачки доношења одлуке о наставку полетања <span class="italik">(TDP)</span>, с преосталим моторима који раде у оквиру одобрених оперативних ограничења;</p>
				<p>115) „Путања лета при полетању” је вертикална и хоризонтална путања са отказом критичног мотора, од одређене тачке у току полетања до висине 1.500 <span class="italik">ft</span> изнад површине, за авионе, односно 1.000 <span class="italik">ft</span> изнад површине, за хеликоптере;</p>
				<p>116) „Маса на полетању” је маса ваздухоплова, укључујући сав терет и сва лица, на почетку полетања, за хеликоптере, односно залета на полетању, за авионе;</p>
				<p>117) „Расположива дужина залета у полетању <span class="italik">(TORA)</span>” је дужина полетно-слетне стазе чију је расположивост објавила држава на чијој територији се налази аеродром и која је одговарајућа за залет на земљи при полетању авиона;</p>
				<p>117а) „Стручно лице за обављање задатка” је лице које је одредио оператер или треће лице, или које послује као предузеће, а које обавља задатке на земљи који су у директној вези са специјализованим задатком или обавља задатке у ваздухоплову или са њега; </p>
				<p>118) „Техничко особље у саставу посаде” је члан посаде у јавном авио-превозу при <span class="italik">HEMS</span>, <span class="italik">HHO</span> или <span class="italik">NVIS</span> летовима, који не спада у летачку и кабинску посаду и коме је оператер доделио дужности у ваздухоплову или на земљи у сврху помоћи пилоту током <span class="italik">HEMS</span>, <span class="italik">HHO</span> или <span class="italik">NVIS</span> летова, при којима се може захтевати употреба посебне опреме у ваздухоплову;</p>
				<p>119) „Техничке инструкције <span class="italik">(TI)</span>” су последње важеће издање Техничких инструкција за безбедан превоз опасног терета ваздушним путем, укључујући Додатке и Прилоге, које је одобрила и објавила Међународна организација цивилног ваздухопловства;</p>
				<p>120) „Терет који се превози” је укупна маса путника, пртљага, робе и преносиве посебне опреме која се уноси у ваздухоплов и која, изузев за балоне, укључује и баласт;</p>
				<p>121) „<span class="italik">NVIS</span> лет без помоћних средстава” је, у случају <span class="italik">NVIS</span> летова, део <span class="italik">VFR</span> лета који се обавља ноћу, када члан посаде не користи <span class="italik">NVG</span>;</p>
				<p>122) „Предузеће <span class="italik">(Undertaking)</span>” је свако физичко или правно лице, независно од тога да ли стиче добит или не, или сваки службени орган, независно од тога да ли има правну способност или не;</p>
				<p>123) „<span class="italik">V</span><span class="subscript">1 </span>”означава највећу брзину при полетању, при којој је пилот дужан да обави први поступак у циљу заустављања авиона у оквиру дужине полетно-слетне стазе предвиђене за заустављање након убрзавања авиона. <span class="italik">V</span><span class="subscript">1, </span>такође, представља минималну брзину при полетању након отказа критичног мотора при брзини <span class="italik">V</span><span class="subscript">EF</span>, при којој пилот може да настави полетање и да достигне захтевану висину изнад површине за полетање у оквиру дужине полетно-слетне стазе предвиђене за полетање;</p>
				<p>124) „<span class="italik">V</span><span class="subscript">EF</span>”<span class="bold"> </span>је брзина при којој се претпоставља да долази до отказа критичног мотора током полетања;</p>
				<p>125) „Визуелни прилаз” је прилаз при коме један део или комплетан поступак инструменталног прилаза није завршен, а прилаз се обавља уз помоћ визуелних оријентира на земљи;</p>
				<p>126) „Аеродром са погодним временским условима” је одговарајући аеродром за који метеоролошки извештаји или прогнозе или њихова комбинација указују да ће у току времена предвиђеног за коришћење метеоролошки услови бити на захтеваном аеродромском оперативном минимуму или изнад њега, као и да извештаји о стању површине полетно-слетне стазе указују да је могуће безбедно слетање;</p>
				<p>127) „Закуп ваздухоплова са посадом” је:</p>
				<p>– у случају јавног авио-превоза <span class="italik">(САТ),</span> уговор који закључују авио-превозиоци, на основу кога се ваздухоплов користи у складу са сертификатом ваздухопловног оператера <span class="italik">(AOC)</span> закуподавца; или</p>
				<p>– у случају комерцијалних делатности који не спадају у јавни авио превоз <span class="italik">(САТ),</span> уговор који закључују оператери, на основу кога се ваздухоплов користи под одговорношћу закуподавца;</p>
				<p> 128) „Влажна полетно-слетна стаза” је<span class="italik"> </span>полетно-слетна стаза<span class="italik"> </span>чија је површина покривена водом или другим средством у количини која је мања од оне која је прописана за контаминирану полетно-слетну стазу или када влажност полетно-слетне стазе изазива појаву рефлексије, али без већих површина на којима је задржана стајаћа вода. </p>
				<p class="hide-change">*Службени гласник РС, број 12/2019</p>
				<p class="clan">АНЕКС II</p>
				<p class="bold"><span class="bold">ЗАХТЕВИ КОЈЕ МОРАЈУ ДА ИСПУНЕ НАДЛЕЖНЕ ВЛАСТИ У ОБЛАСТИ ВАЗДУШНОГ САОБРАЋАЈА</span></p>
				<p class="bold"><span class="bold">(ДЕО – </span><span class="italik">ARO</span><span class="bold">)</span></p>
				<p><span class="bold">ARO.GEN.005 Област примене</span></p>
				<p>Овај анекс утврђује захтеве у погледу административних процедура и система управљања, које морају да испуне Агенција и државе чланице за примену и спровођење Уредбе (EЗ) бр. 216/2008 и правила за извршење те уредбе која се односе на цивилни ваздушни саобраћај.</p>
				<p class="clan">ГЛАВА <span class="italik">GEN</span></p>
				<p class="bold"><span class="bold">ОПШТИ ЗАХТЕВИ</span></p>
				<p class="clan">ОДЕЉАК I </p>
				<p class="clan"><span class="bold">Опште одредбе</span></p>
				<p><span class="bold">ARO.GEN.115 Документација за надзор</span></p>
				<p>Надлежна власт је дужна да обезбеди законске акте, стандарде, правила, техничке публикације и друга пратећа документа одговарајућем особљу, како би им омогућила да обављају своје задатке и да испуњавају своје обавезе.</p>
				<p><span class="bold">ARO.GEN.120 Начини усаглашавања</span></p>
				<p>a) Агенција развија прихватљиве начине усаглашавања <span class="italik">(AMC)</span> који могу да се користе за постизање усаглашености са Уредбом (EЗ) бр. 216/2008 и правилима за извршење те уредбе. Када се успостави усаглашеност са прихватљивим начинима усаглашавања <span class="italik">(AMC)</span>, онда су испуњени и одговарајући услови из правила за извршење.</p>
				<p>б) За постизање усаглашености са правилима за извршење могу да се користе алтернативни начини усаглашавања. </p>
				<p>ц) Надлежна власт мора да успостави систем сталне процене алтернативних начина усаглашавања које сама користи или које користе организације или лица под њеним надзором, како би утврдила усаглашеност са Уредбом (EЗ) бр. 216/2008 и правилима за извршење те уредбе.</p>
				<p>д) Надлежна власт процењује све алтернативне начине усаглашавања које предложи организација, у складу са ОRO.GEN.120 став б), прегледом достављене документације и, ако сматра да је то неопходно, спровођењем инспекцијског прегледа организације.</p>
				<p>Ако надлежна власт процени да су алтернативни начини усаглашавања у складу са правилима за извршење, дужна је да без одлагања:</p>
				<p>1) обавести подносиоца захтева да алтернативни начин усаглашавања може да се примени и, ако је потребно, сходно томе, да измени одобрење, потврду о испуњености услова за обављање посебних делатности или сертификат подносиоца захтева; и</p>
				<p>2) обавести Агенцију о садржају алтернативног начина усаглашавања, укључујући копије свих релевантних докумената;</p>
				<p>3) информише друге државе чланице о прихваћеним алтернативним начинима усаглашавања.</p>
				<p>е) Ако сама надлежна власт користи алтернативне начине усаглашавања ради постизања усаглашености са Уредбом (EЗ) бр. 216/2008 и правилима за извршење те уредбе, дужна је:</p>
				<p>1) да их учини доступним свим организацијама и лицима над којима врши надзор; и</p>
				<p>2) да без одлагања обавести Агенцију.</p>
				<p>Надлежна власт доставља Агенцији потпун опис алтернативних начина усаглашавања, укључујући све измене процедура које могу да имају утицаја, као и процену којом се показује да су испуњени захтеви из правила за извршење.</p>
				<p><span class="bold">ARO.GEN.125 Обавештавање Агенције</span></p>
				<p>a) Надлежна власт је дужна да, без одлагања, обавести Агенцију у случају да постоје значајни проблеми у примени Уредбе (EЗ) бр. 216/2008 и правила за извршење те уредбе.</p>
				<p>б) Надлежна власт је дужна да достави Агенцији све информације које су значајне за безбедност и које произилазе из примљених извештаја о догађајима.</p>
				<p><span class="bold">ARO.GEN.135 Хитно реаговање на безбедносни проблем </span></p>
				<p>a) Не доводећи у питање Упутство Европског парламента и Савета 2003/42/EЗ, надлежна власт је дужна да успостави систем за прикупљање, анализирање и прослеђивање информација које се тичу безбедности.</p>
				<p>б) Агенција је дужна да примени систем адекватне анализе свих релевантних примљених информација које се тичу безбедности и да, без одлагања, проследи државама чланицама и Комисији сваку информацију, укључујући и препоруке и корективне мере које треба предузети, а које су неопходне за благовремено реаговање на безбедносни проблем који се односи на производе, делове, уређаје, лица или организације који су предмет Уредбе (EЗ) бр. 216/2008 и правила за извршење те уредбе.</p>
				<p>ц) По пријему информације наведене у ст. а) и б), надлежна власт је дужна да предузме одговарајуће мере за решавање безбедносног проблема.</p>
				<p>д) О предузетим мерама из става ц) одмах се обавештавају сва лица и организације који су обавезни да их поштују на основу Уредбе (EЗ) бр. 216/2008 и правила за извршење те уредбе. Надлежна власт је дужна да о овим мерама обавести Агенцију, као и друге државе чланице, ако је неопходно заједничко поступање више држава чланица.</p>
				<p class="clan">ОДЕЉАК II </p>
				<p class="clan"><span class="bold">Управљање</span></p>
				<p><span class="bold">ARO.GEN.200 Систем управљања</span></p>
				<p>a) Надлежна власт успоставља и одржава систем управљања, који мора да обухвати најмање следеће:</p>
				<p>1) документоване политике и процедуре којима описује своју организацију, начин и метод за постизање усаглашености са Уредбом (EЗ) бр. 216/2008 и правилима за извршење те уредбе. Процедуре се редовно ажурирају и служе као основни радни документи надлежне власти за све одговарајуће задатке;</p>
				<p>2) довољан број особља за обављање задатака и извршавање дужности. Особље мора да буде оспособљено за извршавање задатака који су му додељени и мора да има неопходно знање, искуство, основну обуку и периодичну обуку, како би се обезбедила стална оспособљеност. Неопходно је да се успостави систем планирања расположивости особља, како би се обезбедило правилно извршавање свих задатака;</p>
				<p>3) одговарајућу опрему и радни простор за обављање додељених задатака;</p>
				<p>4) функцију праћења усаглашености система управљања са релевантним захтевима и праћења адекватности процедура, укључујући успостављање процеса интерне провере и процеса управљања безбедносним ризицима. Праћење усаглашености обухвата и систем повратних информација о налазима утврђеним током интерне провере, које се достављају вишем руководству надлежне власти, како би се обезбедила примена корективних мера, уколико су оне неопходне; и</p>
				<p>5) лице или групу лица који су одговорни вишем руководству надлежне власти за праћење усаглашености;</p>
				<p>б) За сваку област делатности, укључујући и систем управљања, надлежна власт именује једно или више лица која су одговорна за руковођење одговарајућим задацима.</p>
				<p>ц) Надлежна власт успоставља процедуре за учествовање у међусобној размени потребних информација и пружањe помоћи другим надлежним властима, укључујући и све налазе и накнадне мере које се предузимају као резултат надзора лица и организација који обављају делатност на територији државе чланице, али којој је сертификат ваздухопловног оператера или потврду о испуњености услова за обављање посебних делатности издала надлежна власт друге државе чланице или којој је поднета изјава или Агенција. </p>
				<p>д) Копије процедура које се односе на систем управљања и њихове измене, стављају се на располагање Агенцији за потребе стандардизације.</p>
				<p><span class="bold">ARO.GEN.205 Додела задатака квалификованим субјектима</span></p>
				<p>a) Задатке који се односе на почетну сертификацију, проверу испуњености услова за обављање посебних делатности или стални надзор лица и организација на које се односе Уредба (ЕЗ) бр. 216/2008 и правила за извршење те уредбе, државе чланице могу да доделе само квалификованим субјектима. При додели задатака, надлежна власт обезбеђује:</p>
				<p>1) да је успостављен систем за почетну и сталну процену да ли су квалификовани субјекти усаглашени са Анексом V Уредбе (ЕЗ) бр. 216/2008.</p>
				<p>Овај систем и резултати процена морају да буду документовани;</p>
				<p>2) да је постигнут писани споразум са квалификованим субјектом, кога су обе стране одобриле на одговарајућем нивоу руковођења, а у коме су јасно дефинисани:</p>
				<p>(i) задаци које треба обавити;</p>
				<p>(ii) изјаве, извештаји и евиденције које треба обезбедити;</p>
				<p>(iii) технички услови које треба испунити за обављање ових задатака;</p>
				<p>(iv) повезана подручја одговорности; и</p>
				<p>(v) заштита информација прибављених приликом вршења ових задатака.</p>
				<p>б) Надлежна власт обезбеђује да процес интерне провере и процес управљања безбедносним ризиком, који се захтевају сходно ARO.GEN.200 став а) тачка 4), обухватају све задатке сертификације, провере испуњености услова за обављање посебних делатности или сталног надзора који се обављају у њено име.</p>
				<p><span class="bold">ARO.GEN.210 Промене у систему управљања</span></p>
				<p>a) Надлежна власт мора да има систем којим се утврђују промене које утичу на њену способност да обавља задатке и извршава своје дужности, како је одређено у Уредби (ЕЗ) бр. 216/2008 и правилима за извршење те уредбе. Овај систем омогућава надлежној власти да предузме одговарајуће мере којима се обезбеђује да њен систем управљања и даље буде одговарајући и делотворан.</p>
				<p>б) Надлежна власт благовремено врши промену система управљања, услед било које измене Уредбе (ЕЗ) бр. 216/2008 и правила за извршење те уредбе, како би се обезбедила делотворна примена.</p>
				<p>ц) Надлежна власт обавештава Агенцију о променама које утичу на њену способност да обавља задатке и извршава своје дужности, како је одређено у Уредби (ЕЗ) бр. 216/2008 и правилима за извршење те уредбе.</p>
				<p><span class="bold">ARO.GEN.220 Вођење евиденције</span></p>
				<p>a) Надлежна власт успоставља систем вођења евиденције који омогућава одговарајуће чување, приступ и поузданост праћења:</p>
				<p>1) документованих политика и процедура система управљања;</p>
				<p>2) обуке, оспособљености и овлашћења њеног особља;</p>
				<p>3) додељених задатака, обухватајући елементе наведене у ARO.GEN.205, као и појединости додељених задатака;</p>
				<p>4) процеса сертификације и сталног надзора сертификованих организација;</p>
				<p>4а) поступка издавања потврде о испуњености услова за обављање посебних делатности високог ризика и сталног надзора имаоца потврде;</p>
				<p>5) поступка давања изјава и сталног надзора над организацијама које су доставиле изјаву;</p>
				<p>6) детаља о обукама које су спровеле сертификоване организације и, ако је применљиво, евиденција која се односи на <span class="italik">FSTD</span> који су коришћени за такву обуку;</p>
				<p>7) надзора над лицима и организацијама који обављају делатност на територији државе чланице, али који су надзирани, сертификовани или одобрени од стране надлежне власти друге државе чланице или Агенције, у складу са договором између ових власти;</p>
				<p>8) надзора над коришћењем ваздухоплова који нису сложени моторни ваздухоплови од стране оператера који обављају некомерцијалне летове;</p>
				<p>9) процена и обавештавања Агенције о алтернативним начинима усаглашавања, које су предложиле организације које су предмет сертификације или издавања потврде, као и процена алтернативних начина усаглашавања које користи сама надлежна власт;</p>
				<p>10) налаза, корективних мера и датума окончања мера;</p>
				<p>11) предузетих принудних мера;</p>
				<p>12) безбедносних информација и накнадних мера; и</p>
				<p>13) коришћења одредби о флексибилности у складу са чланом 14. Уредбе (ЕЗ) бр. 216/2008.</p>
				<p>б) Надлежна власт води листу свих сертификата и потврда о испуњавању услова за обављање посебних делатности које је издала организацијама, као и листу изјава које су јој достављене. </p>
				<p>ц) Евиденција се чува најмање онај период који је наведен у овој уредби. Ако таква одредба не постоји, евиденција се чува најмање пет година, у складу са одговарајућим прописом о чувању података.</p>
				<p class="clan">ОДЕЉАК III </p>
				<p class="clan"><span class="bold">Надзор, сертификација и предузимање законских мера</span></p>
				<p><span class="bold">ARO.GEN.300 Надзор</span></p>
				<p>a) Надлежна власт врши проверу:</p>
				<p>1) усаглашености са захтевима који се односе на организације пре него што се организацији изда сертификат, одобрење или потврда, у зависности шта је одговарајуће;</p>
				<p>2) сталне усаглашености организације коју је сертификовала или којој је издала потврду о испуњености услова за обављање посебних делатности у ваздушном саобраћају или која јој је доставила изјаву, у односу на применљиве захтеве;</p>
				<p>3) сталне усаглашености оператера који обавља некомерцијално летење ваздухопловом који није сложени моторни ваздухоплов са применљивим захтевима; и</p>
				<p>4) примене одговарајућих безбедносних мера које је надлежна власт наложила у складу са ARO.GEN.135 ст. ц) и д);</p>
				<p>б) Ова провера мора да:</p>
				<p>1) буде подржана документацијом, која је посебно намењена особљу задуженом за безбедносни надзор, са упутством за извршење њихових задатака;</p>
				<p>2) омогућава увид релевантним лицима и организацијама у резултате безбедносног надзора;</p>
				<p>3) буде заснована на проверама и инспекцијама, укључујући инспекције на платформи и ненајављене инспекције; и</p>
				<p>4) пружи надлежној власти потребне доказе у случају када се захтева предузимање даљих мера, укључујући мере предвиђене у ARO.GEN.350 и ARO.GEN.355.</p>
				<p>ц) Обим надзора који је одређен у ст. а) и б) узима у обзир резултате раније спроведених надзора и приоритете безбедности.</p>
				<p>д) Не доводећи у питање надлежности држава чланица и њихове обавезе наведене у ARO.RAMP, обим надзора над делатностима, које на територији државе чланице обављају лица или организације са седиштем или пребивалиштем у другој држави чланици, одређују се на основу приоритета безбедности, као и на основу раније спроведених надзора.</p>
				<p>е) Ако делатност лица или организација обухвата више држава чланица или Агенцију, надлежна власт одговорна за надзор из става а) може да се сагласи да надзорне обавезе извршава надлежна власт државе чланице у којој се делатност обавља или Агенција. Свако лице или организација, који су предмет оваквог споразума, обавештавају се о постојању таквог споразума и његовом обиму.</p>
				<p>ф) Надлежна власт прикупља и обрађује све информације које сматра корисним за надзор, укључујући и инспекције на платформи и ненајављене инспекције.</p>
				<p><span class="bold">ARO.GEN.305 Програм надзора</span></p>
				<p>a) Надлежна власт утврђује и редовно ажурира програм надзора који обухвата надзорне активности захтеване у ARO.GEN.300 и ARO.RAMP.</p>
				<p>б) За организације које сертификује надлежна власт, програм надзора се припрема узимајући у обзир специфичну природу организације, сложеност њених делатности, резултате претходних сертификација и/или надзора који се захтевају у ARO.GEN и ARO.RAMP и заснива се на процени повезаних ризика. За сваки планирани надзорни циклус програм надзора мора да обухвати:</p>
				<p>1) провере и инспекције, укључујући инспекције на платформи и ненајављене инспекције, по потреби; и</p>
				<p>2) састанке одговорног руководиоца и надлежне власти, како би се обезбедило узајамно обавештавање о значајним питањима.</p>
				<p>ц) Планирани циклус надзорних активности над организацијама које је сертификовала надлежна власт се одвија у периоду који није дужи од 24 месеца. </p>
				<p>Планирани циклус надзорних активности може да буде скраћен ако постоји доказ да је умањен ниво безбедности организације. </p>
				<p>Планирани циклус надзорних активности може да се продужи на највише 36 месеци ако је надлежна власт утврдила да у току претходна 24 месеца:</p>
				<p>1) организација је показала ефикасност у уочавању опасности по безбедност и у управљању повезаним ризицима;</p>
				<p>2) организација је стално показивала, сходно ОRO.GEN.130, да има потпуну контролу над свим променама;</p>
				<p>3) није било утврђених налаза нивоа 1; и</p>
				<p>4) све корективне мере су примењене у року који је прихваћен или који је продужила надлежна власт, на начин који је дефинисан у ARO.GEN.350 став д) тачка 2).</p>
				<p>Планирани циклус надзорних активности може да буде даље продужен на највише 48 месеци ако је, поред горе наведеног, организација успоставила, а надлежна власт одобрила ефикасан систем сталног извештавања надлежне власти о нивоу безбедности и усаглашености организације са прописима.</p>
				<p>д) За организације које су надлежној власти доставиле изјаву о својој делатности утврђује се програм надзора који узима у обзир посебну природу организације, сложеност њене делатности и резултате претходних надзора и који се заснива на процени повезаних ризика. Програм надзора обухвата одите и инспекције, укључујући, по потреби, инспекцију на платформи и ненајављене инспекције;</p>
				<p>д1) За организације које су имаоци потврде о испуњавању услова за обављање посебних делатности утврђује се програм надзора у складу са ставом д), а који узима у обзир претходне и садашње провере испуњености услова за обављање посебних делатности и период важења потврде;</p>
				<p>e) За имаоце дозвола, сертификата, овлашћења или потврда које је издала надлежна власт, програм надзора обухвата инспекције, укључујући, по потреби, и ненајављене инспекције.</p>
				<p>ф) Програм надзора обухвата и евиденцију о датумима када су провере, инспекције и састанци заказани, као и када су те провере, инспекције и састанци обављени.</p>
				<p><span class="bold">ARO.GEN.310 Поступак првог издавања сертификата – организације</span></p>
				<p>a) По пријему захтева организације за прво издавање сертификата, надлежна власт проверава усаглашеност организације са применљивим захтевима. При провери може се узети у обзир и изјава наведена у ОRO.АОС.100 став б).</p>
				<p>б) Ако је установила да је организација усаглашена са применљивим захтевима, надлежна власт издаје сертификат, као што је предвиђено у Додацима I и II. Сертификат се издаје са неограниченим роком важења. Права и обим делатности које је организација овлашћена да врши, наводе се у условима одобрења, који се дају у прилогу сертификата.</p>
				<p>ц) Како би организација могла да примени промене за које се не захтева да буду претходно одобрене од надлежне власти, у складу са ОRO.GEN.130, она подноси надлежној власти на одобрење процедуру у којој се дефинише обим таквих промена, описује начин спровођења промена и обавештавања о њима.</p>
				<p><span class="bold">ARO.GEN.330 Промене – организације</span></p>
				<p>a) По пријему захтева за увођење промене за коју је потребно претходно одобрење надлежне власти, пре издавања одобрења надлежна власт утврђује да ли је организација усаглашена са применљивим захтевима.</p>
				<p>Надлежна власт одређује услове под којима организација може да обавља делатност током промене, изузев ако утврди да је потребно да се сертификат организације суспендује. </p>
				<p>Након што се увери да је организација усаглашена са применљивим захтевима, надлежна власт одобрава промену.</p>
				<p>б) Не доводећи у питање било које додатне принудне мере, ако организација примењује промене за које је потребно претходно одобрење, а при том није прибавила одобрење надлежне власти на начин који је прописан у ставу а), надлежна власт суспендује, ограничава или ставља ван снаге сертификат организације.</p>
				<p>ц) За промене за које није потребно претходно одобрење, надлежна власт процењује информације садржане у обавештењу које је доставила организација, у складу са ОRO.GEN.130, како би се утврдила усаглашеност са применљивим захтевима. У случају неусаглашености, надлежна власт:</p>
				<p>1) обавештава организацију о неусаглашености и захтева даље промене; и</p>
				<p>2) у случају налаза нивоа 1 или нивоа 2, поступа у складу са ARO.GEN.350.</p>
				<p><span class="bold">ARO.GEN.345 Изјава организације</span></p>
				<p>a) Након пријема изјаве организације која обавља или намерава да обавља делатност за коју се захтева достављање изјаве, надлежна власт утврђује да ли изјава садржи све информације које су захтеване у Делу – <span class="italik">ORO</span> и потврђује организацији да је примила изјаву.</p>
				<p>б) Ако изјава не садржи захтеване информације или садржи информације које указују неусаглашеност са применљивим захтевима, надлежна власт обавештава организацију о тој неусаглашености и захтева додатне информације. Ако сматра да је то неопходно, надлежна власт врши преглед организације. Ако је неусаглашеност потврђена, надлежна власт предузима мере које су наведене у ARO.GEN.350.</p>
				<p><span class="bold">ARO.GEN.350</span>. <span class="bold">Налази и корективне мере – организације</span></p>
				<p>a) Надлежна власт која врши надзор, у складу са ARO.GEN.300 став а), мора да има систем за анализу налаза ради утврђивања њиховог утицаја на безбедност.</p>
				<p>б) Налаз нивоа 1 надлежна власт издаје ако је установљена значајна неусаглашеност процедура, приручника организације, услова одобрења, сертификата, потврде о испуњености услова за обављање посебних делатности или садржине изјаве са применљивим захтевима садржаним у Уредби (EЗ) бр. 216/2008 и правилима за извршење те уредбе, а која умањује безбедност или озбиљно угрожава безбедност лета.</p>
				<p>Налаз нивоа 1 утврђује се и:</p>
				<p>1) ако се надлежној власти не омогући приступ објектима организације, на начин који је прописан у ОRO.GEN.140, у редовно радно време и после два захтева упућена писаним путем;</p>
				<p>2) ако је стицање и одржавање важења сертификата организације или потврде о испуњености услова за обављање посебних делатности извршено на основу поднетих фалсификованих докумената;</p>
				<p>3) ако постоји доказ о злоупотреби или неовлашћеној употреби сертификата организације или потврде о испуњености услова за обављање посебних делатности; и</p>
				<p>4) ако не постоји одговорни руководилац.</p>
				<p>ц) Налаз нивоа 2 надлежна власт утврђује ако је установљена неусаглашеност процедура, приручника организације, услова одобрења, сертификата, потврде о испуњености услова за обављање посебних делатности или садржине изјаве са применљивим захтевима садржаним у Уредби (EЗ) бр. 216/2008 и правилима за извршење те уредбе, а која може да умањи безбедност или да угрози безбедност лета.</p>
				<p>д) Ако је у току надзора или на други начин утврђен налаз, надлежна власт је дужна, не доводећи у питање додатне мере које се захтевају на основу Уредбе (EЗ) бр. 216/2008 и правила за извршење те уредбе, да писаним путем обавести организацију о том налазу и да захтева предузимање корективне мере за утврђену неусаглашеност. Ако је потребно, надлежна власт обавештава државу у којој је ваздухоплов регистрован.</p>
				<p>1) У случају налаза нивоа 1 надлежна власт одмах предузима меру забране или ограничења обављања делатности и, ако је потребно, меру стављања ван снаге сертификата, потврде о испуњености услова за обављање посебних делатности или посебног одобрења, њихово ограничење или потпуну или делимичну суспензију, у зависности од обима налаза нивоа 1, све док организација успешно не предузме корективне мере.</p>
				<p>2) У случају налаза нивоа 2 надлежна власт:</p>
				<p>(i) одобрава организацији рок за спровођење корективних мера који одговара природи налаза, а који не може да буде дужи од три месеца. На крају овог периода, у зависности од природе налаза, надлежна власт може да продужи овај тромесечни рок под условом да постоји задовољавајући план корективних мера који је одобрила надлежна власт; и</p>
				<p>(ii) процењује корективне мере и план примене које је предложила организација и прихвата их ако на основу процене закључи да су одговарајући за отклањање неусаглашености.</p>
				<p>3) Ако организација не поднесе прихватљив план корективних мера или не примени корективне мере у року који је надлежна власт прихватила или продужила, налаз се мења у налаз нивоа 1 и предузимају се мере наведене у ставу д) тачка 1).</p>
				<p>4) Надлежна власт евидентира све налазе које је утврдила или о којима је обавештена и, ако постоје, све принудне мере које је применила, као и све корективне мере и датуме окончања мера у вези са налазима.</p>
				<p>е) Не доводећи у питање било које додатне принудне мере, ако власт државе чланице, поступајући на основу ARO.GEN.300 став д), утврди да организација коју је сертификовала или којој је потврду о испуњености услова за обављање посебних делатности издала надлежна власт друге државе чланице или је тој власти поднета изјава, или организација коју је сертификовала Агенција, није усаглашена са примењивим захтевима садржаним у Уредби (EЗ) бр. 216/2008 и правилима за извршење те уредбе, она о томе обавештава надлежну власт и указује на ниво налаза.</p>
				<p><span class="bold">ARO.GEN.355</span> <span class="bold">Налази и предузимање законских мера – лица</span></p>
				<p>a) Ако надлежна власт која је одговорна за надзор у складу са ARO.GEN.300 став а) у току надзора или на други начин утврди да лице које је ималац дозволе, сертификата, овлашћења или потврде издате у складу са Уредбом (EЗ) бр. 216/2008 и правилима за извршење те уредбе, није усаглашено са применљивим захтевима, надлежна власт поступа у складу са ARA.GEN.355 ст. a)–д) из Анекса VI <span class="italik">(Part – ARA)</span> Уредбе Комисије (ЕУ) бр. 1178/2011.</p>
				<p>б) Ако се у току надзора или на други начин утврди неусаглашеност са примењивим захтевима оних лица која подлежу захтевима из Уредбе (EЗ) бр. 216/2008 и правила за извршење те уредбе, а која нису имаоци дозволе, сертификата, овлашћења или потврде издате у складу са том уредбом и правилима за извршење те уредбе, надлежна власт која је установила неусаглашеност предузима све неопходне законске мере како би се спречила даља неусаглашеност.</p>
				<p><span class="bold">ARO.GEN.360</span> <span class="bold">Налази и предузимање законских мера – сви оператери </span></p>
				<p>Ако се у току надзора или на други начин утврди неусаглашеност са примењивим захтевима оператера који подлежу захтевима из Уредбе (EЗ) бр. 216/2008 и правила за извршење те уредбе, надлежна власт која је установила неусаглашеност предузима све неопходне законске мере како би се спречила даља неусаглашеност.</p>
				<p class="clan">ГЛАВА <span class="italik">OPS</span> </p>
				<p class="bold"><span class="bold">ДЕЛАТНОСТИ У ВАЗДУШНОМ САОБРАЋАЈУ</span></p>
				<p class="clan">ОДЕЉАК I </p>
				<p class="clan"><span class="bold">Сертификација оператера који обављају јавни авио-превоз</span></p>
				<p><span class="bold">ARO.OPS.100 Издавање сертификата ваздухопловног оператера</span> </p>
				<p>a) Надлежна власт издаје сертификат ваздухопловног оператера <span class="italik">(АОС)</span> ако је установила да је оператер испунио услове наведене у ORO.AOC.100. </p>
				<p>б) Сертификат садржи одговарајуће оперативне спецификације.</p>
				<p>ц) Надлежна власт може да одреди специфична оперативна ограничења. Таква ограничења морају да буду наведена у оперативној спецификацији. </p>
				<p><span class="bold">ARO.OPS.105 Споразуми о подели кода </span></p>
				<p>Приликом разматрања безбедносних аспеката споразума о подели кода, који укључује оператера из треће земље, надлежна власт је дужна:</p>
				<p>1) након провере коју је спровео оператер, сходно ORO.AOC.115, да се увери да оператер из треће земље испуњава применљиве <span class="italik">ICAO</span> стандарде;</p>
				<p>2) да сарађује са надлежном влашћу државе оператера из треће земље, ако је неопходно.</p>
				<p><span class="bold">ARO.OPS.110 Уговори о закупу</span></p>
				<p>a) Надлежна власт даје сагласност на уговор о закупу ако је уверена да је оператер, који је сертификован у складу са Анексом III (Део – <span class="italik">ORO</span>), усклађен са:</p>
				<p>1) ORO.AOC.110 став д), за ваздухоплове из треће земље, узете у закуп без посаде;</p>
				<p>2) ORO.AOC.110 став ц), за ваздухоплове узете у закуп са посадом од оператера из треће земље; </p>
				<p>3) ORO.AOC.110 став е), за ваздухоплове дате у закуп без посаде било ком оператеру<span class="italik">;</span></p>
				<p>4) одговарајућим захтевима који се односе на континуирану пловидбеност и ваздухопловне делатности, за ваздухоплове узете у закуп без посаде и регистроване у ЕУ, као и за ваздухоплове узете у закуп са посадом, од оператера из ЕУ; </p>
				<p>б) Сагласност на уговор о узимању у закуп ваздухоплова са посадом суспендује се или ставља ван снаге:</p>
				<p>1) ако је <span class="italik">AOC</span> закуподавца или закупца суспендован или стављен ван снаге; </p>
				<p>2) ако је закуподавцу забрањено летење на основу Уредбе Европског парламента и Савета (EЗ) бр. 2111/2005.</p>
				<p>ц) Сагласност на уговор о узимању у закуп ваздухоплова без посаде се суспендује или ставља ван снаге увек ако је:</p>
				<p>1) суспендована или стављена ван снаге потврда о пловидбености ваздухоплова;</p>
				<p>2) ваздухоплов наведен у листи оператера који су подвргнути оперативним ограничењима или ако је регистрован у држави чији су сви оператери над којима она врши надзор подвргнути забрани летења на основу Уредбе (ЕЗ) бр. 2111/2005;</p>
				<p>д) Када јој је поднет захтев за издавање претходне сагласности на уговор о давању ваздухоплова у закуп без посаде, у складу са ORO.AOC.110 став e), надлежна власт обезбеђује:</p>
				<p>1) правилну координацију са надлежном влашћу одговорном за стални надзор над ваздухопловом, у складу са Уредбом Комисије (EЗ) бр. 2042/2003, или за коришћење ваздухоплова, ако није реч о истој власти;</p>
				<p>2) правовремено брисање ваздухоплова из <span class="italik">AOC</span>-а оператера;</p>
				<p>е) Ако јој је поднет захтев за издавање претходне сагласности на уговор о узимању ваздухоплова у закуп без посаде у складу са ORO.AOC.110 став д), надлежна власт обезбеђује одговарајућу координацију са државом у којој је ваздухоплов регистрован у мери која је неопходна да би се спроводиле дужности вршења надзора над ваздухопловом.</p>
				<p class="clan">ОДЕЉАК Iа </p>
				<p class="clan"><span class="bold">Потврда о обављању посебних делатности високог ризика које се обављају уз накнаду</span></p>
				<p><span class="bold">ARO.OPS.150 Издавање потврде о испуњавању услова за обављање посебних делатности</span> <span class="bold">високог ризика које се обављају уз накнаду</span></p>
				<p>a) По пријему захтева за издавање потврде о обављању посебних делатности високог ризика које се обављају уз накнаду, надлежна власт разматра документацију оператера о процени ризика и стандардне оперативне процедуре <span class="italik">(SOP)</span> кoje se oдносе на једну или више планираних делатности, у складу са одговарајућим захтевима из Анекса VIII (Деo – <span class="italik">SPO</span>).</p>
				<p>б) Ако утврди да је оператер показао задовољавајућу документацију о процени ризика и стандардне оперативне процедуре <span class="italik">(SOP)</span>, надлежна власт издаје потврду која је дата у Додатку VI. Потврда може да буде издата са ограниченим или неограниченим роком важења. Услови под којима је оператер стекао потврду за обављање једне или више посебних делатности високог ризика које се обављају уз накнаду морају да буду наведени у потврди.</p>
				<p>ц) По пријему захтева за измену потврде о обављању посебних делатности високог ризика, надлежна власт поступа у складу са ст. а) и б). Надлежна власт одређује услове под којима организација може да обавља делатност током промене, изузев ако утврди да је потребно да се суспендује потврда која је издата организацији. </p>
				<p>д) По пријему захтева за обнову важења потврде о обављању посебних делатности високог ризика, надлежна власт поступа у складу са ст. а) и б). Надлежна власт може да узме у обзир резултате претходних провера за издавање потврде за обављање посебних делатности и надзорних активности. </p>
				<p>е) Не доводећи у питање било које додатне законске мере, у случају да оператер изврши промене, а није доставио надлежној власти допуњену процену ризика и стандардне оперативне процедуре (<span class="italik">SOP</span>), надлежна власт потврду суспендује, ограничава или ставља ван снаге.</p>
				<p>ф) По пријему захтева за издавање потврде о обављању посебних делатности високог ризика које се обављају уз накнаду, уз преласке државних граница, надлежна власт разматра документацију оператера о процени ризика и стандардне оперативне процедуре <span class="italik">(SOP)</span>, у сарадњи са надлежном влашћу државе у којој оператер намерава да обавља делатност. Када обе власти утврде да је оператер показао задовољавајућу документацију о процени ризика и стандардне оперативне процедуре <span class="italik">(SOP)</span>, надлежна власт издаје потврду.</p>
				<p><span class="bold">ARO.OPS.155 Уговори о закупу</span></p>
				<p>а) Надлежна власт даје сагласност на уговор о закупу који се односи на ваздухоплов из треће земље или на оператера из треће земље ако је <span class="italik">SPO</span> oператер показао усаглашеност са ORO.SPO.100;</p>
				<p>б) Сагласност на уговор о узимању у закуп ваздухоплова без посаде суспендује се или ставља ван снаге ако је суспендована или стављена ван снаге потврда о пловидбености ваздухоплова. </p>
				<p class="clan">ОДЕЉАК II </p>
				<p class="clan"><span class="bold">Одобрења</span></p>
				<p><span class="bold">ARO.OPS.200 Поступак издавања посебног одобрења</span></p>
				<p>а) По пријему захтева за издавање посебног одобрења или његове измене, надлежна власт разматра захтев у складу са одговарајућим захтевима из Анекса V (Деo – <span class="italik">SPA</span>) и, ако је потребно, спровoди одговарајућу проверу оператера.</p>
				<p>б) Кад утврди да је оператер показао усаглашеност са применљивим захтевима, надлежна власт издаје одобрење или врши његову измену. Одобрење се наводи у:</p>
				<p>1) оперативним спецификацијама које су утврђене у Додатку II, у случају јавног авио-превоза; или</p>
				<p>2) листи посебних одобрења која је утврђена у Додатку V, у случају некомерцијалног летења и посебних делатности.</p>
				<p><span class="bold">ARO.OPS.205 Одобрење листе минималне опреме</span></p>
				<p>a) По пријему захтева оператера за издавање првог одобрења листе минималне опреме <span class="italik">(MEL)</span> или за њену измену, пре издавања одобрења надлежна власт разматра сваку ставку на коју се листа односи, како би утврдила усаглашеност са применљивим захтевима.</p>
				<p>б) Надлежна власт одобрава процедуру оператера за продужење применљивих рокова за отклањање неисправности категорија Б, Ц и Д ако оператер докаже да су испуњени услови који су наведени у ORO.MLR.105 став ф) и ако су они потврђени од стране надлежне власти.</p>
				<p>ц) Надлежна власт одобрава, за сваки појединачни случај, коришћење ваздухоплова изван ограничења листе минималне опреме <span class="italik">(MEL),</span> али у оквиру главне листе минималне опреме <span class="italik">(МMEL)</span>, ако је оператер доказао испуњеност услова наведених у ORO.MLR.105 и ако су они потврђени од стране надлежне власти.</p>
				<p><span class="bold">ARO.OPS.210 Одређивање удаљености или локалног подручја</span></p>
				<p>Надлежна власт може да одреди удаљеност или локално подручје за потребе обављања ваздухопловних делатности.</p>
				<p><span class="bold">ARO.OPS.215 Одобрење за коришћење хеликоптера у непогодној средини која се налази изван густо насељеног подручја</span></p>
				<p>a) Држава чланица одређује подручја у којима хеликоптер може да се користи без осигуране могућности безбедног принудног слетања, као што је наведено у CAT.POL.H.420.</p>
				<p>б) Пре издавања одобрења наведеног у CAT.POL.H.420 надлежна власт разматра разлоге због којих је оператер спречен да користи одговарајуће критеријуме у погледу перформанси.</p>
				<p><span class="bold">ARO.OPS.220 Одобрење за коришћење хеликоптера до или из места од јавног интереса</span></p>
				<p>Одобрење наведено у CAT.POL.H.225 садржи листу места од јавног интереса које је одредио оператер, а на која се одобрење односи.</p>
				<p><span class="bold">ARO.OPS.225 Одобрење за летове ка изолованим аеродромима</span></p>
				<p>Одобрење које је наведено у CAT.ОР.МРА.106 садржи листу аеродрома које је одредио оператер, а на које се одобрење односи.</p>
				<p><span class="bold">ARO.OPS.230 Утврђивање ометајућих распореда</span></p>
				<p>У сврху ограничења времена летења, а у складу са дефиницијама „раног типа” и „касног типа” садржаним у ORO.FTL.105 из Анекса III, надлежна власт утврђује који се од два типа ометајућих распореда примењује на оператере који су под његовим надзором.</p>
				<p><span class="bold">ARO.OPS.235 Одобрење распореда радног времена </span></p>
				<p>а) Надлежна власт одобрава распоред радног времена који је предложио оператер који обавља јавни авио-превоз ако оператер покаже усаглашеност са Уредбом (ЕУ) бр. 216/2008 и Главом <span class="italik">FTL</span> Анекса III ове уредбе.</p>
				<p>б) Ако распоред радног времена који је предложио оператер није у складу са примењивим сертификационим захтевима које је прописала Агенција, надлежна власт примењује поступак из члана 22. став 2. Уредбе (ЕУ) бр. 216/2008.</p>
				<p>ц) Ако распоред радног времена чланова посаде који је предложио оператер није у складу са примењивим правилима за извршење, надлежна власт примењује поступак из члана 14. став 6. Уредбе (ЕУ) бр. 216/2008.</p>
				<p>д) После примене одобрених одступања или изузетака, врши се накнадна процена како би се утврдило да ли таква одступања и изузетке треба потврдити или изменити. Надлежна власт и Агенција обављају независну процену на основу информација које је доставио оператер. Процена мора да буде сразмерна, транспарентна и заснована на научним принципима и знању.</p>
				<p class="v2-clan-left-1"><span class="bold">
				<span class="underlineLeft">ARO.OPS.240 Посебно одобрење за</span>
				</span><span class="italik">RNP AR APCH</span></p>
				<p class="v2-clan-left-1">а) Ако подносилац захтева докаже 
				усаглашеност са захтевима садржаним у SPA.PBN.105, надлежна 
				власт издаје генеричко посебно одобрење или посебно одобрење за 
				поступак <span class="italik">RNP AR APCH</span>.</p>
				<p class="v2-clan-left-1">б) У случају посебног одобрења за 
				поступак, надлежна власт:</p>
				<p class="v2-clan-left-1">1) у одобрењу <span class="italik">PBN</span>-а 
				наводи одобрене процедуре инструменталног прилаза на специфичним 
				аеродромима;</p>
				<p class="v2-clan-left-1">2) успоставља координацију са 
				надлежним органима за ове аеродрома, ако је то потребно; и</p>
				<p class="v2-clan-left-1">3) узима у обзир могућа признавања 
				која произилазе из посебних одобрења за <span class="italik">RNP 
				AR APCH</span> која су већ издата подносиоцу захтева.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК III</p>
				<p class="clan"><span class="bold">Надзор над делатностима</span></p>
				<p><span class="bold">ARO.OPS.300 Показни лет</span></p>
				<p>Надлежна власт може да утврди додатне услове за показне летове који се обављају на територији државе чланице у складу са Делом – <span class="italik">NCO</span>. Ови услови морају да омогуће безбедно обављање делатности и да буду сразмерни. </p>
				<p class="clan">ГЛАВА <span class="italik">RAMP</span></p>
				<p class="bold"><span class="bold">ИНСПЕКЦИЈСКИ ПРЕГЛЕДИ НА ПЛАТФОРМИ КОЈИ СЕ ОБАВЉАЈУ НА ВАЗДУХОПЛОВИМА ОПЕРАТЕРА КОЈИ СУ ПОД РЕГУЛАТОРНИМ НАДЗОРОМ ДРУГЕ ДРЖАВЕ</span></p>
				<p><span class="bold">ARO.RAMP.005 Област примене</span></p>
				<p>Ова глава одређује захтеве које треба да испуни надлежна власт или Агенција приликом извршавања задатака и дужности који се односе на инспекцијски преглед ваздухоплова на платформи, кога користи оператер из треће земље или ваздухоплова кога користи оператер који је под регулаторним надзором друге државе чланице, када слети на аеродром који се налази на територији на којој се примењују одредбе Уговора.</p>
				<p><span class="bold">ARO.RAMP.100 Опште одредбе</span></p>
				<p>a) Ваздухоплов, као и његова посада, подлежу инспекцијском прегледу у погледу оних захтева који се на њих примењују.</p>
				<p>б) Поред обављања инспекцијског прегледа на платформи, као саставног дела програма надзора који је установљен на основу ARO.GEN.305, надлежна власт спроводи и инспекцијски преглед на платформи оних ваздухоплова за које се сумња да не испуњавају применљиве захтеве.</p>
				<p>ц) Приликом израде програма надзора на основу ARO.GEN.305, надлежна власт утврђује годишњи програм за спровођење инспекцијских прегледа ваздухоплова на платформи. Овај програм мора:</p>
				<p>1) да се заснива на методологији прорачуна којом се узимају у обзир информације из претходног периода о броју оператера и природи њихове делатности, броју њиховог слетања на аеродроме, као и безбедносни ризици; и</p>
				<p>2) да омогући надлежној власти да одреди, као приоритет, вршење инспекцијских прегледа оних ваздухоплова који се налазе на листи наведеној у ARO.RAMP.105 став а).</p>
				<p>д) Ако је неопходно, Агенција обавља инспекцијске прегледе ваздухоплова на платформи, у сарадњи са државом чланицом на чијој територији се врши инспекцијски преглед, како би утврдила усаглашеност са применљивим захтевима у циљу:</p>
				<p>1) обављања послова сертификације за које је Агенција овлашћена на основу Уредбе (ЕЗ) бр. 216/2008;</p>
				<p>2) стандардизације држава чланица; или</p>
				<p>3) провере организација како би се утврдила усаглашеност са применљивим захтевима у потенцијално небезбедним ситуацијама.</p>
				<p><span class="bold">ARO.RAMP.105 Критеријуми за одређивање приоритета</span></p>
				<p>a) Агенција доставља надлежној власти листу оператера или ваздухоплова за које је установљено да представљају потенцијални ризик, како би се одредио приоритет у спровођењу инспекцијског прегледа на платформи.</p>
				<p>б) Ова листа садржи:</p>
				<p>1) оператере ваздухоплова који се налазе на листи на основу анализе података у складу са ARO.RAMP.150 став б) тачка 4);</p>
				<p>2) оператере или ваздухоплове о којима је Агенцију обавестила Европска комисија, а који су одређени на основу:</p>
				<p>(i) мишљења Комитета за ваздухопловну безбедност <span class="italik">(ASC),</span> у смислу примене Уредбе (ЕЗ) бр. 2111/2005, о неопходности накнадних провера у циљу делотворне усаглашености са одговарајућим безбедносним стандардима, кроз обављање инспекцијског прегледа на платформи; или </p>
				<p>(ii) информација које је Европска комисија прибавила од државе чланице на основу члана 4. став 3. Уредбе (ЕЗ) бр. 2111/2005;</p>
				<p>3) ваздухоплове које, на територији која подлеже одредбама Уговора, користе оператери наведени у Анексу Б листе оператера којима је забрањено летење на основу Уредбе (ЕЗ) бр. 2111/2005;</p>
				<p>4) ваздухоплове које користе оператери који су сертификовани у држави која врши регулаторни надзор над оператерима наведеним у листи из тачке 3) овог става;</p>
				<p>5) ваздухоплове које користе оператери из треће земље који први пут обављају летове ка, у или са територије на коју се односе одредбе Уговора или чијe је овлашћење, које је издато у складу са ART.GEN.205, ограничено или обновљено после суспензије или стављања ван снаге;</p>
				<p>ц) Листа се формира у складу са процедуром коју је установила Агенција, после сваког ажурирања листе Заједнице у којој су наведени оператери којима је забрањено летење на основу Уредбе (ЕЗ) бр. 2111/2005, а најмање једанпут у четири месеца.</p>
				<p><span class="bold">ARO.RAMP.110 Прикупљање информација</span></p>
				<p>Надлежна власт прикупља и обрађује све информације које сматра корисним за обављање инспекцијског прегледа на платформи. </p>
				<p><span class="bold">ARO.RAMP.115 Оспособљеност инспектора који обављају инспекцијски</span> <span class="bold">преглед на платформи</span></p>
				<p>a) Надлежна власт и Агенција морају да имају оспособљене инспекторе за спровођење инспекцијских прегледа на платформи.</p>
				<p>б) Инспектори који обављају инспекцијски преглед на платформи морају да:</p>
				<p>1) имају неопходно образовање из области ваздухопловства и практично знање из оне области у којој ће вршити инспекцијски надзор;</p>
				<p>2) успешно заврше:</p>
				<p>(i) одговарајућу посебну теоријску и практичну обуку за једну или више следећих области инспекцијског надзора:</p>
				<p>А) пилотска кабина;</p>
				<p>Б) безбедност путничке кабине;</p>
				<p>Ц) стање ваздухоплова;</p>
				<p>Д) терет;</p>
				<p>(ii) одговарајућу обуку на радном месту коју спроводи старији инспектор за инспекцијски преглед ваздухоплова на платформи, кога је одредила надлежна власт или Агенција; </p>
				<p>3) одржавају своју оспособљеност тако што похађају периодичну обуку и обављају најмање 12 инспекција у периоду од 12 месеци.</p>
				<p>ц) Обуку наведену у ставу б) тачка 2) подтачка (i) врши надлежна власт или организација за обуку која је одобрена у складу са ARO.RAMP.120 став а).</p>
				<p>д) Агенција израђује и одржава програм обуке и промовише организовање обука и семинара за инспекторе, како би се унапредило разумевање и једнообразна примена одредаба ове главе.</p>
				<p>е) Агенција је дужна да омогући и координира програм размене инспектора како би се инспекторима омогућило да стекну практично искуство и да учествују у усаглашавању процедура.</p>
				<p><span class="bold">ARO.RAMP.120 Одобравање организација за обуку</span></p>
				<p>a) Надлежна власт одобрава организацију за обуку чије је главно место пословања на територији те државе чланице ако утврди да организација за обуку испуњава следеће услове:</p>
				<p>1) да је одређен руководилац обуке, који има одговарајуће способности руковођења, како би се обезбедило да се обука спроводи у складу са применљивим захтевима;</p>
				<p>2) да има на располагању простор за спровођење обуке и опрему која одговара врсти обуке коју спроводи;</p>
				<p>3) да врши обуку на основу програма који је утврдила Агенција, у складу са ARO.RAMP.115 став д); </p>
				<p>4) да користи оспособљене инструкторе за обуку.</p>
				<p>б) Ако то захтева надлежна власт, проверу усклађености и трајне усаглашености са захтевима из става а) врши Агенција.</p>
				<p>ц) Организација за обуку може да буде одобрена за пружање једне или више следећих врста обуке:</p>
				<p>1) почетна теоријска обука;</p>
				<p>2) почетна практична обука;</p>
				<p>3) периодична обука.</p>
				<p><span class="bold">ARO.RAMP.125 Спровођење инспекцијског</span> <span class="bold">прегледа на платформи</span></p>
				<p>a) Инспекцијски преглед на платформи се врши на стандардизован начин, при чему се користи образац који је дат у Додатку III или Додатку IV.</p>
				<p>б) Приликом вршења инспекцијског прегледа на платформи инспектори морају да настоје да избегну неоправдано кашњење ваздухоплова који је предмет инспекције.</p>
				<p>ц) По завршетку инспекцијског прегледа на платформи, вођа ваздухоплова или, у његовом одсуству, други члан летачке посаде или представник оператера, мора да буде обавештен о резултатима инспекцијског прегледа на платформи, користећи образац дат у Додатку III.</p>
				<p><span class="bold">ARO.RAMP.130 Категоризација налаза</span></p>
				<p>За сваку ставку која је предмет инспекције, постоје три категорије могуће неусаглашености са примењивим захтевима, које се сматрају налазима. Налази се категоришу на следећи начин:</p>
				<p>1) налаз категорије 3 је свака утврђена значајна неусаглашеност са примењивим захтевима или са условима наведеним у сертификату, која има велики утицај на безбедност;</p>
				<p>2) налаз категорије 2 је свака утврђена неусаглашеност са примењивим захтевима или са условима наведеним у сертификату, која има значајан утицај на безбедност; </p>
				<p>3) налаз категорије 1 је свака утврђена неусаглашеност са примењивим захтевима или са условима наведеним у сертификату, која има мањи утицај на безбедност.</p>
				<p><span class="bold">ARO.RAMP.135 Накнадне мере у вези са налазима</span></p>
				<p>a) За налазе категорије 2 и 3 надлежна власт или, по потреби, Агенција:</p>
				<p>1) писаним путем обавештава оператера о налазу, укључујући и захтев за достављање доказа о спроведеним корективним мерама; и</p>
				<p>2) обавештава надлежну власт државе оператера или, ако је потребно, државе у којој је ваздухоплов регистрован и која је издавалац дозволе летачког особља. Ако је потребно, надлежна власт или Агенција захтевају од њих потврду да прихватају корективне мере које је предузео оператер у складу са ARO.GEN.350 или ARO.GEN.355.</p>
				<p>б) Поред наведеног у ставу а), у случају налаза категорије 3, надлежна власт одмах предузима следеће хитне мере:</p>
				<p>1) ограничава летење ваздухоплова;</p>
				<p>2) захтева хитне корективне мере;</p>
				<p>3) приземљује ваздухоплов у складу са ARO.RAMP.140; или</p>
				<p>4) уводи тренутну забрану летења у складу са чланом 6. Уредбе (ЕЗ) бр. 2111/2005.</p>
				<p>ц) Ако Агенција утврди налаз категорије 3, дужна је да од надлежне власти државе на чију је територију ваздухоплов слетео, захтева да предузме одговарајуће мере у складу са ставом б).</p>
				<p><span class="bold">ARO.RAMP.140 Приземљење ваздухоплова</span></p>
				<p>a) У случају налаза категорије 3, ако се чини да се ваздухопловом намерава обавити лет или постоји вероватноћа за то, а оператер или власник ваздухоплова није спровео корективне мере, надлежна власт је дужна:</p>
				<p>1) да обавести вођу ваздухоплова или оператера да, до наредног обавештења, није дозвољено започињање лета ваздухоплова; и</p>
				<p>2) да приземљи ваздухоплов.</p>
				<p>б) Надлежна власт државе на чијој је територији ваздухоплов приземљен одмах обавештава надлежну власт државе оператера и, ако је потребно, надлежну власт државе у којој је ваздухоплов регистрован, као и Агенцију, у случају да приземљени ваздухоплов користи оператер из треће земље.</p>
				<p>ц) Надлежна власт је дужна да, у сарадњи са државом оператера или државом у којој је ваздухоплов регистрован, одреди потребне услове под којима се дозвољава полетање ваздухоплова.</p>
				<p>д) Ако неусаглашеност има утицаја на важење потврде о пловидбености ваздухоплова, надлежна власт укида меру приземљења ако оператер достави доказ:</p>
				<p>1) да је поново успостављена усклађеност са применљивим захтевима;</p>
				<p>2) да је прибавио дозволу за лет у складу са Уредбом (EУ) бр. 748/2012, за ваздухоплове регистроване у држави чланици;</p>
				<p>3) да је прибавио дозволу за лет или други једнако ваљани документ који је издала држава у којој је ваздухоплов регистрован или држава оператера, ако се ради о ваздухоплову који је регистрован у трећој земљи, а кога користи оператер из ЕУ или оператер из треће земље; и</p>
				<p>4) да је прибавио, ако је потребно, одобрење трећих земаља преко којих се лет обавља.</p>
				<p><span class="bold">ARO.RAMP.145 Извештавање</span></p>
				<p>a) Информације које су прикупљене у складу са ARO.RAMP.125 став а) уносе се у централизовану базу података наведену у ARO.RAMP.150 став б) тачка 2), у року од 21 календарског дана од обављене инспекције.</p>
				<p>б) Надлежна власт или Агенција уносе у централизовану базу података све информације које могу да буду од користи за примену Уредбе (ЕЗ) бр. 216/2008 и правила за извршење те уредбе, као и за извршење задатака који су додељени Агенцији овим анексом, укључујући и одговарајуће информације наведене у ARO.RAMP.110.</p>
				<p>ц) Ако информације наведене у ARO.RAMP.110 указују на постојање потенцијалног угрожавања безбедности, те информације се, без одлагања, достављају свим надлежним властима и Агенцији.</p>
				<p>д) Ако је информацију која се тиче недостатка ваздухоплова надлежној власти доставио појединац, из информације наведене у ARO.RAMP.110 и ARO.RAMP.125 став а) изостављају се подаци који могу да открију извор ове информације.</p>
				<p><span class="bold">ARO.RAMP.150 Задаци Агенције који се тичу координације </span></p>
				<p>a) Агенција управља и користи средства и процедуре потребне за чување и размену:</p>
				<p>1) информација наведених у ARO.RAMP.145, користећи обрасце наведене у Додатку III и Додатку IV; и</p>
				<p>2) информација које су доставиле треће земље или међународне организације са којима је ЕУ потписала одговарајуће споразуме или са којима је Агенција закључила одговарајуће аранжмане у складу са чланом 27. став 2. Уредбе (ЕЗ) бр. 216/2008.</p>
				<p>б) Ово управљање подразумева следеће задатке:</p>
				<p>1) чување података прибављених од држава чланица, а који се тичу безбедности у вези ваздухоплова који слећу на аеродроме који се налазе на територији на којој се примењују одредбе Уговора;</p>
				<p>2) развој, одржавање и стално ажурирање централизоване базе података, која садржи све информације наведене у ставу а) тач. 1) и 2);</p>
				<p>3) спровођење неопходних промена и унапређење базе података;</p>
				<p>4) анализирање података из централизоване базе података и других одговарајућих информација које се тичу безбедности ваздухоплова и оператера и, на основу тога:</p>
				<p>(i) саветовање Комисије и надлежне власти о хитним мерама или накнадним мерама;</p>
				<p>(ii) пријављивање Комисији и надлежним властима потенцијалних проблема који се тичу безбедности;</p>
				<p>(iii) предлагање заједничких мера Комисији и надлежним властима, ако је то потребно из разлога безбедности, као и осигуравање координације тих мера на техничком нивоу; </p>
				<p>5) сарадња са другим европским институцијама и органима, међународним организацијама и надлежним властима трећих земаља у погледу размене информација.</p>
				<p><span class="bold">ARO.RAMP.155 Годишњи извештај</span></p>
				<p>Агенција припрема и подноси Комисији годишњи извештај о систему инспекцијског прегледа на платформи, који садржи најмање следеће податке:</p>
				<p>a) статус напретка система;</p>
				<p>б) статус обављених инспекција у току године;</p>
				<p>ц) анализу резултата обављених инспекција уз навођење категорије налаза;</p>
				<p>д) мере спроведене у току године;</p>
				<p>е) предлоге за даље унапређење система инспекцијског прегледа на платформи; и</p>
				<p>ф) прилоге који садрже листу обављених инспекција, разврстаних по држави у којој се обављају летови, типу ваздухоплова, оператеру или квантитативној процени за сваку ставку.</p>
				<p><span class="bold">ARO.RAMP.160 Информисање јавности и заштита података</span></p>
				<p>а) Државе чланице користе информације прибављене на основу ARO.RAMP.105 и ARO.RAMP.145 само за потребе Уредбе (ЕЗ) бр. 216/2008 и правила за извршење те уредбе, а те информације морају да заштите на одговарајући начин.</p>
				<p>б) Агенција објављује годишњи извештај са обједињеним информацијама, који мора да буде доступан јавности и да садржи анализу информација прибављених у складу са ARO.RAMP.145. Извештај мора да буде једноставан и лак за разумевање, при чему се не сме открити извор информација.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-sao_opt.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_01.tiff"></p>
				<p><em>НАПОМЕНА ИЗДАВАЧА: Правилником о изменама и допунама 
				Правилника о условима обављања ваздушног саобраћаја ("Службени 
				гласник РС", број 12/2019) Додатак II (Оперативне спецификације) 
				замењен је новим Додатком II (види члан 8. Правилника - 
				12/2019-73).</em></p>
				<p class="clan">Додатак II </p>
				<table class="tabela-sa-borderom">
					<colgroup>
						<col><col><col><col><col>
					</colgroup>
					<tbody><tr class="No-Table-Style">
						<td class="No-Table-Style" colspan="5">
						<p class="Basic-Paragraph"><span class="bold">ОПЕРАТИВНЕ 
						СПЕЦИФИКАЦИЈЕ </span></p>
						<p class="Basic-Paragraph"><span class="bold">(подлежу 
						одобреним условима из оперативног приручника)</span></p>
						</td>
					</tr>
					<tr class="No-Table-Style">
						<td class="No-Table-Style" colspan="5">
						<p class="Basic-Paragraph">Контакт подаци издаваоца</p>
						<p class="Basic-Paragraph">Телефон
						<span class="superscript">(1 )</span>: 
						_________________; Факс: _________________;</p>
						<p class="Basic-Paragraph"><span class="italik">E-mail</span>: 
						_________________</p>
						</td>
					</tr>
					<tr class="No-Table-Style">
						<td class="No-Table-Style" colspan="5">
						<p class="Basic-Paragraph"><span class="italik">АОС</span><span class="superscript"> 
						(2)</span>: Назив оператера <span class="superscript">
						(3):</span> Датум <span class="superscript">(4):</span> 
						Потпис:</p>
						<p class="Basic-Paragraph"><span class="italik">Dba</span> 
						Пословно име</p>
						<p class="Basic-Paragraph">Оперативне спецификације :</p>
						</td>
					</tr>
					<tr class="No-Table-Style">
						<td class="No-Table-Style" colspan="5">
						<p class="Basic-Paragraph">Модел ваздухоплова
						<span class="superscript">(5) </span>:</p>
						<p class="Basic-Paragraph">Ознаке регистрације
						<span class="superscript">(6)</span>:</p>
						</td>
					</tr>
					<tr class="No-Table-Style">
						<td class="No-Table-Style" colspan="5">
						<p class="Basic-Paragraph">Врста делатности: јавни 
						авио-превоз</p>
						<p class="Basic-Paragraph">путници терет остало<span class="superscript">(7)</span>:______________</p>
						</td>
					</tr>
					<tr class="No-Table-Style">
						<td class="No-Table-Style" colspan="5">
						<p class="Basic-Paragraph">Подручје летења
						<span class="superscript">(8)</span>:</p>
						</td>
					</tr>
					<tr class="No-Table-Style">
						<td class="No-Table-Style" colspan="5">
						<p class="Basic-Paragraph">Посебна ограничења
						<span class="superscript">(9)</span>:</p>
						</td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Посебна одобрења:</p>
						</td>
						<td class="No-Table-Style">
						<p class="Basic-Paragraph">Да</p>
						</td>
						<td class="No-Table-Style">
						<p class="Basic-Paragraph">Не</p>
						</td>
						<td class="No-Table-Style">
						<p class="Basic-Paragraph">Спецификација
						<span class="superscript">(10)</span></p>
						</td>
						<td class="No-Table-Style">
						<p class="Basic-Paragraph">Напомене</p>
						</td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Опасан терет</p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Летење у условима смањене 
						видљивости</p>
						<p class="Basic-Paragraph">Полетање</p>
						<p class="Basic-Paragraph">Прилаз и слетање</p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style">
						<p class="Basic-Paragraph"><span class="italik">CAT
						</span><span class="superscript">(11)</span></p>
						<p class="Basic-Paragraph"><span class="italik">RVR
						</span><span class="superscript">(12)</span>:
						<span class="italik">m</span></p>
						<p class="Basic-Paragraph"><span class="italik">DA/H: ft 
						RVR: m</span></p>
						</td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph"><span class="italik">RVSM
						</span><span class="superscript">(13)</span> ⁭ N/A</p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph"><span class="italik">ETOPS
						</span><span class="superscript">(14) </span>⁭ N/A</p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style">
						<p class="Basic-Paragraph">Максимално време 
						преусмеравања<span class="superscript">(15)</span>: мин.</p>
						</td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Сложене навигационе 
						спецификације за <span class="italik">РВN</span> летове
						<span class="superscript">(16)</span></p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
						<td class="No-Table-Style">
						<p class="Basic-Paragraph"><span class="superscript">
						(17)</span></p>
						</td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Спецификација минималних 
						навигационих перформанси</p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Летови једномоторних авиона 
						на турбински погон ноћу или у инструменталним 
						метеоролошким условима </p>
						<p class="Basic-Paragraph"><span class="italik">
						(SET-IMC)</span></p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style">
						<p class="Basic-Paragraph"><span class="superscript">
						(18)</span></p>
						</td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Летови хеликоптера уз 
						коришћење система за ноћно осматрање</p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Летови хеликоптера уз 
						коришћење хеликоптерске дизалице</p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Хитни медицински летови 
						хеликоптером</p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Летови хеликоптера изнад воде</p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Обука кабинске посаде
						<span class="superscript">(19)</span></p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Издавање дозволе кабинског 
						особља <span class="superscript">(20)</span></p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Континуирана пловидбеност</p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style">
						<p class="Basic-Paragraph"><span class="superscript">
						(21)</span></p>
						</td>
						<td class="No-Table-Style"></td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph">Остало
						<span class="superscript">(22)</span></p>
						</td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
						<td class="No-Table-Style"></td>
					</tr>
				</tbody></table>
				<p class="Basic-Paragraph">(1) Бројеви телефона и факса надлежне 
				власти, укључујући позивни број земље. Уписати
				<span class="italik">e-mail</span> адресу, ако је доступна.</p>
				<p class="Basic-Paragraph">(2) Уписати одговарајући број 
				сертификата ваздухопловног оператера <span class="italik">(АОС)</span>.</p>
				<p class="Basic-Paragraph">(3) Уписати назив оператера и 
				пословни назив, ако се разликују. Уписати <span class="italik">
				„Dba”</span> <span class="italik">(„Doing business as” </span>– 
				послује под именом) пре пословног назива.</p>
				<p class="Basic-Paragraph">(4) Датум издавања оперативних 
				спецификација (дан–месец–година) и потпис овлашћеног лица 
				надлежне власти.</p>
				<p class="Basic-Paragraph">(5) Уписати <span class="italik">ICAO</span> 
				ознаку произвођача ваздухоплова, модела и серије, или главне 
				серије, ако су серије означене (нпр. <span class="italik">Boeing</span>-737-3K2 
				или <span class="italik">Boeing</span>-777-232).</p>
				<p class="Basic-Paragraph">(6) Ознаке регистрације наводе се у 
				оперативној спецификацији или у оперативном приручнику. У другом 
				случају, у одговарајућој оперативној спецификацији мора да 
				постоји упућивање на одређену страницу оперативног приручника. У 
				случају да се на модел ваздухоплова не примењују сва посебна 
				одобрења, ознаке регистрације ваздухоплова се могу унети у 
				колону за напомене за одговарајућа посебна одобрења.</p>
				<p class="Basic-Paragraph">(7) Остале врсте превоза које треба 
				навести (нпр. хитан медицински превоз).</p>
				<p class="Basic-Paragraph">(8) Листа географских подручја у 
				којима је одобрено летење (географске координате или специфичне 
				руте, области информисања ваздухоплова у лету или националне и 
				регионалне границе).</p>
				<p class="Basic-Paragraph">(9) Листа применљивих посебних 
				ограничења (нпр. само <span class="italik">VFR</span>, само дању 
				итд.)</p>
				<p class="Basic-Paragraph">(10) У овој колони навести најнижи 
				критеријум за свако одобрење или врсту одобрења (са 
				одговарајућим критеријумом).</p>
				<p class="Basic-Paragraph">(11) Уписати категорију прецизног 
				прилаза: <span class="italik">LTS</span> <span class="italik">
				CAT</span> I, <span class="italik">CAT</span> II, OTS
				<span class="italik">CAT</span> II, <span class="italik">CAT</span> 
				III<span class="italik">A</span>, <span class="italik">CAT</span> 
				III<span class="italik">B</span> или <span class="italik">CAT</span> 
				III<span class="italik">C</span>. Уписати минималну видљивост 
				дуж полетно-слетне стазе<span class="italik"> (RVR)</span> у 
				метрима и висину одлуке <span class="italik">(DH)</span> у 
				фитима. За сваку наведену прилазну категорију користити посебан 
				ред.</p>
				<p class="Basic-Paragraph">(12) Уписати одобрену минималну
				<span class="italik">RVR</span> за полетање, у метрима. За свако 
				одобрење може се користити један ред, ако су дата различита 
				одобрења.</p>
				<p class="Basic-Paragraph">(13) Поље „није применљиво”
				<span class="italik">(N/A)</span> може да се означи само ако је 
				највиши ниво лета испод <span class="italik">FL</span> 290.</p>
				<p class="Basic-Paragraph">(14) Летови са продуженим долетом
				<span class="italik">(ETOPS)</span> се тренутно односи само на 
				двомоторне ваздухоплове. Из тог разлога, поље „није применљиво”
				<span class="italik">(N/A)</span> може да се означи ако модел 
				ваздухоплова има више од два мотора или мање од два мотора.</p>
				<p class="Basic-Paragraph">(15) Праг удаљености може, такође, да 
				буде наведен (изражен у наутичким миљама, <span class="italik">
				NМ</span>), као и тип мотора.</p>
				<p class="Basic-Paragraph">(16) Навигација заснована на 
				могућностима ваздухоплова <span class="italik">(PBN)</span>: 
				један ред се користи за свако <span class="italik">PBN</span> 
				одобрење (нпр. <span class="italik">RNP AR APCH</span>), са 
				одговарајућим ограничењима наведеним у колони „Спецификације” 
				и/или „Напомене”. Специфична одобрења за посебне процедуре
				<span class="italik">RNP AR APCH </span>се могу навести у 
				оперативним спецификацијама или оперативном приручнику. У 
				последњем случају, у одговарајућим оперативним спецификацијама 
				би требало упутити на одговарајућу страницу оперативног 
				приручника.</p>
				<p class="Basic-Paragraph">(17) Навести да ли је посебно 
				одобрење ограничено на одређене крајеве полетно-слетне стазе 
				и/или аеродроме.</p>
				<p class="Basic-Paragraph">(18) Унети конкретну комбинацију 
				ваздухоплов-мотор.</p>
				<p class="Basic-Paragraph">(19) Одобрење за спровођење обуке и 
				испита кандидата за стицање дозволе кабинског особља, на начин 
				који је одређен у Aнексу V <span class="italik">(Part-СС) </span>
				Уредбе Комисије (EУ) број 1178/2011.</p>
				<p class="Basic-Paragraph">(20) Одобрење за издавање дозвола 
				кабинском особљу на начин који је одређен у Aнексу V
				<span class="italik">(Part-СС) </span>Уредбе Комисије (EУ) број 
				1178/2011.</p>
				<p class="Basic-Paragraph">(21) Име лица/организације одговорне 
				за обезбеђивање континуиране пловидбености ваздухоплова и 
				упућивање на пропис којим се захтева тај посао, тј. на Поглавље 
				Г Анекса I (Део-М) Уредбе (EУ) број 1321/2014.</p>
				<p class="Basic-Paragraph">(22) Овде се могу унети друга 
				одобрења или подаци, користећи један ред (или више редова) за 
				свако одобрење (нпр. слетање на кратке полетно-слетне стазе, 
				стрми прилази, летови хеликоптера до/од места од јавног 
				интереса, летови хеликоптера изнад непогодне средине која се 
				налази у густо насељеном подручју, летови хеликоптера који 
				немају могућност безбедног принудног слетања, летови са 
				повећаним бочним нагибом, највеће растојање од одговарајућег 
				аеродрома за двомоторне авионе без <span class="italik">ETOPS</span> 
				одобрења, коришћење ваздухоплова у некомерцијалне сврхе).</p>
				<p class="Basic-Paragraph">EASA FORM 139, 3. издање </p>
				<p class="auto-style1">&nbsp;</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-sa_opt3.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_04.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-sa_opt4.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_05.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-sa_opt5.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_06.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-sa_opt6.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_07.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-sa_opt7.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_08.tiff"></p>
				<p class="clan">AНЕКС III</p>
				<p class="bold"><span class="bold">ЗАХТЕВИ КОЈЕ МОРАЈУ ДА ИСПУЊАВАЈУ ОРГАНИЗАЦИЈЕ КОЈЕ ОБАВЉАЈУ ВАЗДУШНИ САОБРАЋАЈ</span></p>
				<p class="bold"><span class="bold">(ДЕО – </span><span class="italik">ORO</span><span class="bold">)</span></p>
				<p><span class="bold">ORO.GEN.005 Област примене</span></p>
				<p>Овај анекс утврђује захтеве које мора да испуни оператер који обавља:</p>
				<p>a) јавни авио-превоз (<span class="italik">САТ</span>);</p>
				<p>б) посебне делатности у ваздушном саобраћају које се обављају уз накнаду;</p>
				<p>ц) некомерцијално летење сложеним моторним ваздухопловом;</p>
				<p>д) посебне делатности у ваздушном саобраћају које се обављају без накнаде сложеним моторним ваздухопловом;</p>
				<p class="clan">ГЛАВА <span class="italik">GEN</span> </p>
				<p class="bold"><span class="bold">ОПШТИ ЗАХТЕВИ</span></p>
				<p class="clan">ОДЕЉАК I </p>
				<p class="clan"><span class="bold">Опште одредбе</span></p>
				<p><span class="bold">ORO.GEN.105 Надлежна власт</span></p>
				<p>У смислу овог анекса, надлежна власт која врши надзор над оператерима који подлежу сертификацији или подношењу изјаве или издавању потврде о испуњавању услова за обављање посебних делатности и чије је главно седиште пословања у држави чланици, јесте власт коју је одредила држава чланица.</p>
				<p><span class="bold">ORO.GEN.110 Одговорности оператера</span></p>
				<p>a) Оператер је одговоран за коришћење ваздухоплова у складу са Анексом IV Уредбе (ЕЗ) бр. 216/2008, одговарајућим захтевима из овог анекса и сертификатом ваздухопловног оператера, потврдом о испуњавању услова за обављање посебних делатности или изјавом.</p>
				<p>б) Сваки лет мора да се обави у складу са одредбама оперативног приручника.</p>
				<p>ц) Оператер је дужан да утврди и одржава систем оперативне контроле над свим летовима који се обављају под условима наведеним у његовом сертификату, потврди о испуњавању услова за обављање посебних делатности (<span class="italik">SPO</span> потврди) или изјави. </p>
				<p>д) Оператер је дужан да обезбеди да ваздухоплови које користи буду опремљени, а његове посаде оспособљене, у складу са захтевима за подручје у којем обавља делатност и врсту делатности.</p>
				<p>е) Оператер је дужан да обезбеди да су лицима које је одредио или која су непосредно укључена у земаљске и летачке делатности дата одговарајућа упутства, да су та лица доказала своје способности у вршењу појединих дужности, као и да су свесна својих одговорности и повезаности тих дужности са делатношћу у целини.</p>
				<p>ф) Оператер је дужан да за све врсте делатности које обавља на земљи и у лету утврди процедуре и упутства за безбедно коришћење сваког типа ваздухоплова, у којима су наведене дужности и одговорности земаљског особља и чланова посаде. Овим процедурама се не сме захтевати од чланова посаде да врше било које активности у критичним фазама лета, изузев оних које су неопходне за безбедно коришћење ваздухоплова. Неопходно је да буду обухваћене и процедуре које се односе на неометану пилотску кабину. </p>
				<p>г) Оператер је дужан да обезбеди да особље буде упознато са обавезом поштовања закона, прописа и процедура оних држава у којима се ваздухоплов користи, а које су значајне за вршење њихових дужности. </p>
				<p>х) Оператер је дужан да за сваки тип ваздухоплова успостави систем листи провере за све фазе лета, намењене члановима посаде, у уобичајеним условима, ванредним условима и у случају опасности, како би обезбедио спровођење оперативних процедура из оперативног приручника. Изглед и употреба листи провере морају да узимају у обзир људски фактор и да буду усклађени са важећом документацијом произвођача ваздухоплова.</p>
				<p>и) Оператер је дужан да наведе процедуре за планирање лета како би осигурао безбедно обављање лета засновано на перформансама ваздухоплова, другим оперативним ограничењима и одговарајућим очекиваним условима на рути коју следи, на аеродромима или оперативним местима. Ове процедуре морају да буду наведене у оперативном приручнику.</p>
				<p class="v2-clan-left-1">ј) Oператер је дужан да успостави и 
				одржава програме обуке за ангажовано особље у складу са 
				Техничким инструкцијама. Ови програми обуке морају да буду 
				сразмерни одговорностима ангажованог особља. Програме обуке 
				оператерa који обављају јавни авио-превоз <span class="italik">
				(САТ)</span>, без обзира да ли превозе опасан терет или не, као 
				и оператера који обављају делатности које не спадају у јавни 
				авио-превоз и које су наведене у ORO.GEN.005 тач. б), ц) и д), а 
				који превозе опасан терет, прегледа и одобрава надлежна власт.
				</p>
				<p class="v2-clan-left-1">к) Без обзира на став ј), оператери 
				који обављају комерцијалне летове са следећим ваздухопловима 
				дужни су да обезбеде да летачка посада добије одговарајућу обуку 
				или информације како би им било омогућено да препознају 
				непријављен опасан терет који уносе путници или који доспева као 
				терет, у случају следећих ваздухoплова: </p>
				<p class="v2-clan-left-1">1) једрилица;</p>
				<p class="v2-clan-left-1">2) балонa; </p>
				<p class="v2-clan-left-1">3) једномоторних авиона на елисни 
				погон чија максимална сертификована маса на полетању износи 
				5.700 <span class="italik">kg</span> или мање и чији максимални 
				број расположивих путничких седишта <span class="italik">(MOPSC)</span> 
				износи пет или мање, а који полећу и слећу са истог аеродрома 
				или оперативног места дању, по правилима за визуелно летење
				<span class="italik">(VFR)</span>; или</p>
				<p class="v2-clan-left-1">4) хеликоптера који нису сложени 
				моторни хеликоптери са једним мотором чији максимални број 
				расположивих путничких седишта <span class="italik">(MOPSC)</span> 
				износи пет или мање и који полећу и слећу са истог аеродрома или 
				оперативног места дању, по правилима за визуелно летење
				<span class="italik">(VFR)</span>.</p>
				<p>i) једномоторним авионом на елисни погон, који има максималну сертификовану масу на полетању 5.700 <span class="italik">kg </span>или мању и чији максимални број расположивих путничких седишта <span class="italik">(MOPSC)</span> износи пет или мање; или</p>
				<p>ii) хеликоптер који није сложени моторни хеликоптер, са једним мотором, чији максимални број расположивих путничких седишта <span class="italik">(MOPSC)</span> износи пет или мање, </p>
				<p>мора да обезбеди да је летачка посада одговарајуће обучена или информисана како би била у могућности да открије непријављени опасни терет који су у ваздухоплов унели путници или је унет као роба. </p>
				<p><span class="bold">ORO.GEN.115 Подношење захтева за стицање сертификата ваздухопловног оператера</span></p>
				<p>a) Подношење захтева за стицање сертификата ваздухопловног оператера или за измену постојећег сертификата врши се на обрасцу и на начин који је одредила надлежна власт, узимајући у обзир применљиве захтеве из Уредбе (ЕЗ) бр. 216/2008 и правила за извршење те уредбе.</p>
				<p>б) Подносиоци захтева за прво издавање сертификата су дужни да доставе надлежној власти документацију којом показују на који начин ће испунити захтеве садржане у Уредби (ЕЗ) бр. 216/2008<span class="superscript"> </span>и правилима за извршење те уредбе. Ова документација обухвата и процедуру којом оператер описује начин спровођења промена које не захтевају претходно одобрење, као и начин обавештавања надлежне власти о томе.</p>
				<p><span class="bold">ORO.GEN.120 Начини усаглашавања</span></p>
				<p>a) За постизање усаглашености са Уредбом (ЕЗ) бр. 216/2008<span class="superscript"> </span>и правилима за извршење те уредбе, оператер може да користи алтернативне начине усаглашавања у односу на оне које је усвојила Агенција. </p>
				<p>б) Ако оператер који подлеже поступку сертификације жели да користи алтернативне начине усаглашавања у односу на прихватљиве начине усаглашавања <span class="italik">(АМС)</span> које је усвојила Агенција за успостављање усаглашености са Уредбом (ЕЗ) бр. 216/2008<span class="superscript"> </span>и правилима за извршење те уредбе, дужан је да достави надлежној власти опис алтернативних начина усаглашавања, пре него што их примени. Опис мора да обухвати измену релевантних приручника или процедура, као и процену којом се показује да су испуњени услови наведени у правилима за извршење.</p>
				<p>Оператер може да примени алтернативне начине усаглашавања након претходног одобрења надлежне власти и пријема обавештења, као што је наведено у ARO.GEN.120 став д).</p>
				<p>ц) Оператер који је обавезан да достави изјаву о својој делатности дужан је да обавести надлежну власт о листи алтернативних начина усаглашавања које користи како би обезбедио усаглашеност са Уредбом (ЕЗ) бр. 216/2008 и правилима за извршење те уредбе.</p>
				<p>д) Ако оператер који подлеже поступку издавања потврде за обављање посебних делатности жели да користи алтернативне начине усаглашавања, дужан је да поступи у складу са одредбама става б) увек када алтернативни начини усаглашавања утичу на стандардне оперативне процедуре које су део одобрења, као и да поступи у складу са одредбама става ц) у вези делова своје организације и делатности за које је дао изјаву.</p>
				<p><span class="bold">ORO.GEN.125 Услови одобрења и права имаоца сертификата ваздухопловног оператера</span></p>
				<p>Оператер који поседује сертификат ваздухопловног оператера је дужан да се придржава обима примене и права који су наведени у оперативној спецификацији, као саставном делу сертификата оператера.</p>
				<p><span class="bold">ORO.GEN.130 Промене које се односе на имаоца сертификата ваздухопловног оператера</span></p>
				<p>a) За промене које утичу на:</p>
				<p>1) обим сертификата или оперативне спецификације оператера; или</p>
				<p>2) било који део система управљања оператера, који је наведен у ORO.GEN.200 став а) тач. 1) и 2), </p>
				<p>неопходно је претходно прибавити одобрење надлежне власти.</p>
				<p>б) За промене које захтевају претходно одобрење у складу са Уредбом (ЕЗ) бр. 216/2008<span class="superscript"> </span>и правилима за извршење те уредбе, оператер је дужан да поднесе захтев и прибави одобрење надлежне власти. Захтев се подноси пре увођења такве промене, како би се надлежној власти омогућило да утврди сталну усаглашеност са Уредбом (ЕЗ) бр. 216/2008<span class="superscript"> </span>и правилима за извршење те уредбе и, ако је потребно, да измени сертификат оператера и одговарајуће услове одобрења који чине саставни део тог сертификата.</p>
				<p>Оператер је дужан да надлежној власти достави релевантну документацију.</p>
				<p>Промена се спроводи након што је достављено формално одобрење надлежне власти, у складу са ARO.GEN.330.</p>
				<p>Током спровођења промена оператер је дужан да поступа у складу са условима које је прописала надлежна власт.</p>
				<p>ц) Промене које не захтевају претходно одобрење се спроводе и о њима се надлежна власт обавештава на начин који је одређен у процедури коју је одобрила надлежна власт, у складу са ARO.GEN.310 став ц).</p>
				<p><span class="bold">ORO.GEN.135 Важење сертификата ваздухопловног оператера</span></p>
				<p>a) Сертификат оператера остаје на снази под условом:</p>
				<p>1) да оператер остане усаглашен са одговарајућим захтевима из Уредбе (ЕЗ) бр. 216/2008<span class="superscript"> </span>и правилима за извршење те уредбе, узимајући у обзир одредбе које се односе на поступање са налазима, како је наведено у ORO.GEN.150;</p>
				<p>2) да надлежна власт има приступ оператеру, на начин дефинисан у ORO.GEN.140, како би утврдила сталну усаглашеност са одговарајућим захтевима из Уредбе (ЕЗ) бр. 216/2008<span class="superscript"> </span>и правилима за извршење те уредбе; и</p>
				<p>3) да се оператер није одрекао сертификата или да сертификат није стављен ван снаге.</p>
				<p>б) Након стављања сертификата ван снаге или одрицања од сертификата, сертификат се одмах враћа надлежној власти.</p>
				<p><span class="bold">ORO.GEN.140 Приступ </span></p>
				<p>а) За утврђивање усаглашености са одговарајућим захтевима Уредбе (ЕЗ) бр. 216/2008<span class="superscript"> </span>и правилима за извршење те уредбе, оператер је дужан да у сваком тренутку омогући приступ објектима, ваздухопловима, документацији, евиденцијама, подацима, процедурама и свим осталим материјалима релевантним за његову делатност која је предмет сертификације, поступка издавања потврде о испуњавању услова за обављање посебних делатности или дате изјаве, било да је обавља на основу уговора или не, сваком лицу које је овластила једна од надлежних власти:</p>
				<p>1) надлежна власт одређена у складу са ORO.GEN.105; </p>
				<p>2) власт која поступа у складу са одредбама ARO.GEN.300 став д), ARO.GEN.300 став e) или ARO.RAMP. </p>
				<p>б) Приступ ваздухоплову из става а), у случају јавног авио-превоза, подразумева могућност уласка у ваздухоплов и задржавања у ваздухоплову у току лета, изузев кадa је, у складу са CAT.GEN.MPA.135, из безбедносних разлога другачије одлучио вођа ваздухоплова, ако се ради о пилотској кабини. </p>
				<p><span class="bold">ORO.GEN.150 Налази</span></p>
				<p>Након пријема обавештења о налазима, оператер је дужан да:</p>
				<p>a) утврди узрок неусаглашености;</p>
				<p>б) одреди план корективних мера; и</p>
				<p>ц) надлежној власти прикаже, на задовољавајући начин, да је применио корективне мере у периоду који је договорен са надлежном влашћу, на начин одређен у ARO.GEN.350 став д).</p>
				<p><span class="bold">ORO.GEN.155 Хитно реаговање на безбедносни проблем</span></p>
				<p>Оператер је дужан да примени:</p>
				<p>a) безбедносне мере које је одредила надлежна власт, у складу са ARO.GEN.135 став ц); и</p>
				<p>б) одговарајуће информације које имају обавезујући карактер, које је издала Агенција, а које се односе на безбедност, укључујући налоге за пловидбеност.</p>
				<p><span class="bold">ORO.GEN.160 Извештавање о догађају</span></p>
				<p>a) Оператер је дужан да о сваком удесу, озбиљној незгоди и догађају обавести надлежну власт и сваку другу организацију за коју држава оператера захтева да буде информисана, како је дефинисано у Уредби Европског парламента и Савета (EУ) бр. 996/2010 и Упутству 2003/42/ЕЗ.</p>
				<p>б) Не доводећи у питање став а), оператер је дужан да обавести надлежну власт и организацију одговорну за пројектовање ваздухоплова о свакој незгоди, неисправности, техничком отказу, прекорачењу техничких ограничења, догађају који би указао на нетачност, непотпуност или двосмисленост информација садржаних у подацима за коришћење утврђеним на основу Уредбе (ЕУ) бр. 748/2012 или о другој нерегуларности која је угрозила или је могла да угрози безбедно коришћење ваздухоплова, а која није довела до удеса или озбиљне незгоде.</p>
				<p>ц) Не доводећи у питање Уредбу (EУ) бр. 996/2010, Упутство 2003/42/ЕЗ, Уредбу Комисије (ЕЗ) бр. 1321/2007 и Уредбу Комисије (ЕЗ) 1330/2007, извештаји који се наводе у ст. а) и б) достављају се у облику и на начин који је одредила надлежна власт и морају да садрже све значајне информације о условима који су познати оператеру.</p>
				<p>д) Извештаји морају да буду сачињени што је пре могуће, а најкасније у року од 72 сата од тренутка када је оператер утврдио услове на које се извештај односи, осим ако изузетне околности ово спречавају.</p>
				<p>е) Ако је потребно, оператер је дужан да изради накнадни извештај у коме наводи детаље мера које намерава да предузме како би убудуће спречио сличне догађаје, одмах након што се те мере утврде. Овај извештај се сачињава у облику и на начин који је одредила надлежна власт.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 2<br><span class="bold">Управљање</span></p>
				<p><span class="bold">ORO.GEN.200 Систем управљања</span></p>
				<p>a) Оператер је дужан да утврди, примени и одржава систем управљања који обухвата:</p>
				<p>1) јасно дефинисане линије одговорности и надлежности у организацији оператера, укључујући непосредну одговорност одговорног руководиоца у погледу безбедности;</p>
				<p>2) опис свеукупне филозофије и принципа оператера по питању безбедности, који чине политику безбедности;</p>
				<p>3) утврђивање опасности по безбедност у ваздухопловству, које произилазе из делатности оператера, њихову процену и управљање повезаним ризицима, укључујући предузимање мера за умањење ризика и проверу њихове ефикасности;</p>
				<p>4) сталну обуку и оспособљавање особља за обављање њихових задатака;</p>
				<p>5) документацију свих кључних процеса система управљања, укључујући и процес указивања особљу на његове одговорности, као и процедуре за измене и допуне ове документације;</p>
				<p>6) функцију праћења усаглашености оператера са одговарајућим захтевима. Праћење усаглашености обухвата систем повратних информација о налазима, које се достављају одговорном руководиоцу како би се обезбедила ефективна примена корективних мера, ако су оне потребне; и</p>
				<p>7) све додатне захтеве који су наведени у одговарајућим главама овог анекса или другог применљивог анекса.</p>
				<p>б) Систем управљања мора да одговора величини оператера и природи и сложености његових активности, узимајући у обзир опасности и повезане ризике, својствене овим активностима.</p>
				<p><span class="bold">ORO.GEN.205 Уговорене активности</span></p>
				<p>a) Оператер је дужан да обезбеди да, приликом уговарања или прибављања било ког дела својих активности, уговорена или прибављена услуга или производ испуњавају применљиве захтеве.</p>
				<p>б) Ако сертификовани оператер или ималац потврде о испуњавању услова за обављање посебних делатности уговара неки део својих активности са организацијом која није сертификована за вршење тих активности у складу са овим Делом, та уговорна организација је дужна да обавља послове на основу одобрења оператера. Организација која уговора активности је дужна да омогући да надлежна власт има приступ организацији која је ангажована, како би се утврдила стална усаглашеност са примењивим захтевима.</p>
				<p><span class="bold">ORO.GEN.210 Захтеви који се односе на особље</span></p>
				<p>a) Оператер је дужан да именује одговорног руководиоца који има овлашћење да обезбеди финансирање свих активности и њихово спровођење у складу са примењивим захтевима. Одговорни руководилац је надлежан за утврђивање и одржавање ефикасног система управљања.</p>
				<p>б) Оператер именује лице или групу лица који обезбеђују да оператер остане усаглашен са применљивим захтевима. Ова лица су одговорна одговорном руководиоцу.</p>
				<p>ц) Оператер мора да располаже довољним бројем оспособљеног особља за обављање планираних задатака и активности у складу са применљивим захтевима.</p>
				<p>д) Оператер је дужан да води евиденцију о искуству, оспособљености и обукама, како би доказао усаглашеност са одредбама из става ц).</p>
				<p>е) Оператер је дужан да обезбеди да је особље упознато са правилима и процедурама које се односе на вршење њихових дужности.</p>
				<p><span class="bold">ORO.GEN.215 Захтеви који се односе на опрему</span></p>
				<p>Оператер мора да има опрему која му омогућава обављање и управљање планираним задацима и активностима у складу са применљивим захтевима.</p>
				<p><span class="bold">ORO.GEN.220 Вођење евиденције</span></p>
				<p>a) Оператер је дужан да установи систем вођења евиденције који омогућава одговарајуће чување и поузданост праћења свих извршених активности и који обухвата све елементе наведене у ORO.GEN.200.</p>
				<p>б) Облик вођења евиденције мора да буде наведен у процедурама оператера.</p>
				<p>ц) Евиденција се чува на начин који обезбеђује заштиту од оштећења, измене или крађе.</p>
				<p class="clan">ГЛАВА <span class="italik">АОС</span></p>
				<p class="bold"><span class="bold">СЕРТИФИКАЦИЈА ВАЗДУХОПЛОВНОГ ОПЕРАТЕРА </span></p>
				<p><span class="bold">ORO.AOC.100 Подношење захтева за стицање сертификата ваздухопловног оператера </span></p>
				<p>а) Не доводећи у питање Уредбу Европског парламента и Савета (ЕЗ) бр. 1008/2008, пре започињања јавног авио-превоза оператер је дужан да поднесе захтев и да стекне сертификат ваздухопловног оператера <span class="italik">(АОС), </span>који издаје надлежна власт.</p>
				<p>б) Оператер је дужан да надлежној власти достави следеће информације:</p>
				<p>1) званични и пословни назив подносиоца захтева, адресу и адресу за достављање поште;</p>
				<p>2) опис предложених делатности, укључујући тип и број ваздухоплова које ће користити;</p>
				<p>3) опис система управљања, укључујући организациону структуру;</p>
				<p>4) име одговорног руководиоца;</p>
				<p>5) имена одговорних лица која се захтевају на основу ORO.AOC.135 став a), заједно са њиховим квалификацијама и искуством; </p>
				<p>6) примерак оперативног приручника који се захтева на основу ORO.MLR.100;</p>
				<p>7) изјаву да је подносилац захтева проверио сву документацију која је достављена надлежној власти и да је утврдио да је она у складу са применљивим захтевима.</p>
				<p>ц) Подносиоци захтева су дужни да надлежној власти докажу:</p>
				<p>1) да су усаглашени са свим применљивим захтевима из Анекса IV Уредбе (ЕЗ) бр. 216/2008, овог анекса (Део – <span class="italik">ORO</span>), Анекса IV (Део – <span class="italik">САТ</span>) и Анекса V (Део – <span class="italik">SPA</span>) ове уредбе, као и Анекса I (Део – 26) Уредбе (ЕУ) бр. 2015/640;</p>
				<p>2) да сви ваздухоплови које користи имају потврду о пловидбености <span class="italik">(CofA)</span>, у складу са Уредбом (EУ) бр. 748/2012 или су узети у закуп без посаде, у складу са ORO.AOC.110 став д); и </p>
				<p>3) да су њихова организација и руководство примерени и правилно усклађени за обим и подручје делатности.</p>
				<p><span class="bold">ORO.AOC.105 Оперативна спецификација и права имаоца </span><span class="italik">АОС</span></p>
				<p>Права оператера, укључујући она која има на основу Анекса V (Део – <span class="italik">SPA</span>), наводе се у оперативној спецификацији сертификата.</p>
				<p><span class="bold">ORO.AOC.110 Уговор о закупу</span></p>
				<p><span class="italik">Свако узимање ваздухоплова у закуп </span></p>
				<p>a) Не доводећи у питање Уредбу (ЕЗ) бр. 1008/2008, сваки уговор о закупу који се односи на ваздухоплов кога користи оператер који је сертификован у складу са овим делом, подлеже претходној сагласности надлежне власти.</p>
				<p>б) Оператер који је сертификован у складу са овим делом не сме да узме у закуп ваздухоплов који је наведен у листи оператера који су подвргнути оперативним ограничењима, који је регистрован у држави чији су сви оператери над којима она врши надзор подвргнути забрани летења или од оператера који је подвргнут забрани летења у складу са Уредбом (ЕЗ) бр. 2111/2005. </p>
				<p><span class="italik">Узимање у закуп ваздухоплова са посадом </span></p>
				<p>ц) Подносилац захтева за прибављање сагласности за узимање у закуп ваздухоплова са посадом од оператера из треће земље, дужан је да докаже надлежној власти:</p>
				<p>1) да оператер из треће земље има важећи <span class="italik">АОС,</span> издат у складу са <span class="italik">ICAO</span> Анексом 6; </p>
				<p>2) да су безбедносни стандарди оператера из треће земље, који се односе на континуирану пловидбеност и обављање делатности у ваздушном саобраћају, једнаки применљивим захтевима садржаним у Уредби (ЕЗ) бр. 2042/2003, као и у овој уредби; и</p>
				<p>3) да ваздухоплов има стандардну потврду о пловидбености <span class="italik">(CofA),</span> издату у складу са <span class="italik">ICAO</span> Анексом 8.</p>
				<p><span class="italik">Узимање у закуп ваздухоплова без посаде </span></p>
				<p>д) Подносилац захтева за прибављање сагласности за узимање у закуп ваздухоплова без посаде који је регистрован у трећој земљи, дужан је да докаже надлежној власти:</p>
				<p>1) да постоје оперативне потребе које не могу да буду задовољене закупом ваздухоплова који је регистрован у ЕУ;</p>
				<p>2) да трајање уговора о узимању у закуп ваздухоплова без посаде не премашује седам месеци у било којих 12 узастопних месеци; </p>
				<p>3) да је обезбеђена усаглашеност са применљивим захтевима Уредбе (ЕУ) бр. 1321/2014; и</p>
				<p>4) да је ваздухоплов опремљен у складу са европским прописима о обављању ваздушног саобраћаја. </p>
				<p><span class="italik">Давање у закуп ваздухоплова без посаде </span></p>
				<p>е) Оператер који је сертификован у складу са овим делом, који намерава да један од својих ваздухоплова да у закуп без посаде, дужан је да поднесе захтев за претходну сагласност надлежне власти. Уз захтев се доставља и примерак нацрта уговора о закупу или опис одредаба закупа, изузев финансијских елемената, као и друга одговарајућа документација.</p>
				<p><span class="italik">Давање у закуп ваздухоплова са посадом </span></p>
				<p>ф) Пре давања ваздухоплова у закуп са посадом, оператер који је сертификован у складу са овим делом је дужан да о томе обавести надлежну власт. </p>
				<p><span class="bold">ORO.AOC.115 Споразум о подели кода </span></p>
				<p>a) Не доводећи у питање применљиве безбедносне захтеве које је ЕУ успоставила за оператере и ваздухоплове из трећих земаља, оператер који је сертификован у складу са овим делом може да са оператером из треће земље закључи споразум о подели кода само:</p>
				<p>1) ако се уверио да оператер из треће земље испуњава применљиве <span class="italik">ICAO</span> стандарде; и</p>
				<p>2) ако је доставио надлежној власти документацију са подацима који омогућавају надлежној власти да испуни захтеве из ARO.OPS.105.</p>
				<p>б) При примени споразума о подели кода, оператер је дужан да прати и редовно процењује усаглашеност оператера из треће земље са применљивим <span class="italik">ICAO</span> стандардима.</p>
				<p>ц) Оператер који је сертификован у складу са овим делом не сме да продаје и издаје карте за летове које обавља оператер из треће земље ако је оператеру из треће земље забрањено летење на основу Уредбе (ЕЗ) бр. 2111/2005 или ако он није у стању да обезбеди усаглашеност са применљивим<span class="italik"> ICAO</span> стандардима.</p>
				<p><span class="bold">ORO.AOC.120 Одобрења за спровођење обуке кабинског особља и издавање дозволе кабинског особља</span></p>
				<p>a) Ако оператер намерава да спроводи обуку која се захтева у Анексу V <span class="italik">(Part</span>-<span class="italik">СС)</span> Уредбе (ЕУ) бр. 1178/2011, дужан је да поднесе захтев и прибави одобрење надлежне власти. У ову сврху, подносилац захтева је дужан да покаже усаглашеност са захтевима који се односе на спровођење и садржај обуке, а који су установљени у CC.TRA.215 и CC.TRA.220 тог анекса и дужан је да надлежној власти достави:</p>
				<p>1) датум намеравног почетка активности;</p>
				<p>2) личне податке и квалификације инструктора који су релевантни за делове обуке које ће спроводити;</p>
				<p>3) називе и адресе места на којима ће се спроводити обука;</p>
				<p>4) опис објеката, начина спровођења обуке, приручника и уређаја који ће бити коришћени; и</p>
				<p>5) одговарајуће програме обуке, са садржајем.</p>
				<p>б) Ако држава чланица донесе одлуку, у складу са ARA.CC.200 Анекса VI <span class="italik">(Part-ARA)</span> Уредбе (ЕУ) бр. 1178/2011, да одобри оператерима да издају дозволе кабинског особља, подносилац захтева је дужан да, уз ставке наведене у ставу а):</p>
				<p>1) покаже надлежној власти да:</p>
				<p>(i) његова организација има могућност и одговорност да обавља додељене послове;</p>
				<p>(ii) да су лица која спроводе испите одговарајуће оспособљена и да нису у сукобу интереса; и</p>
				<p>2) обезбеди процедуре и услове за:</p>
				<p>(i) спровођење испита који се захтева у CC.TRA.220;</p>
				<p>(ii) издавање дозволе кабинског особља; и</p>
				<p>(iii) достављање надлежној власти свих одговарајућих информација и документације у вези са дозволама кабинског особља које ће издавати и њиховим имаоцима, за потребе евиденције, надзора и законских мера које надлежна власт спроводи.</p>
				<p>ц) Одобрења наведена у ст. а) и б) наводе се у оперативној спецификацији.</p>
				<p><span class="bold">ORO.AOC.125 Некомерцијални летови ваздухоплова који су наведени у оперативној спецификацији имаоца </span><span class="italik">АОС </span></p>
				<p>a) Ималац сертификата ваздухопловног оператера <span class="italik">(AOC)</span> може да обавља некомерцијалне летове ваздухопловом који се, иначе, користи за јавни авио-превоз, а који је наведен у оперативној спецификацији његовог сертификата <span class="italik">(AOC)</span>, под условом да оператер:</p>
				<p>1) детаљно опише такве летове у оперативном приручнику, укључујући:</p>
				<p>(i) навођење применљивих захтева;</p>
				<p>(ii) јасно навођење свих разлика између оперативних процедура које примењује приликом обављања јавног авио-превоза и некомерцијалног летења;</p>
				<p>(iii) начин којим обезбеђује да је особље које је укључено у обављање делатности у потпуности упознато са пратећим процедурама;</p>
				<p>2) поднесе надлежној власти на претходно одобрење утврђене разлике између оперативних процедура наведених у ставу a) тачка 1) подтачка (ii).</p>
				<p>б) Ималац сертификата ваздухопловног оператера <span class="italik">(AOC)</span> који обавља летове наведене у тачки а) не мора да достави изјаву у складу са овим делом.</p>
				<p><span class="bold">ORO.AOC.130 Праћење параметара лета – авиони</span></p>
				<p>a) За авионе с максималном сертификованом масом на полетању већом од 27.000 <span class="italik">kg</span> оператер је дужан да утврди и одржава програм праћења параметара лета, који чини саставни део његовог система управљања. </p>
				<p>б) Систем праћења параметара лета не представља основ за казнене мере и мора да обезбеди одговарајућу заштиту извора података.</p>
				<p><span class="bold">ORO.AOC.135 Захтеви који се односе на особље</span></p>
				<p>a) У складу са ORO.GEN.210 став б), оператер је дужан да одреди лица која су одговорна за управљање и надзор у следећим областима:</p>
				<p>1) летачка делатност;</p>
				<p>2) обука посаде; </p>
				<p>3) земаљска делатност;</p>
				<p>4) континуирана пловидбеност, у складу са Уредбом (ЕЗ) бр. 2042/2003.</p>
				<p>б) <span class="italik">Адекватност и оспособљеност особља</span></p>
				<p>1) Оператер је дужан да ангажује довољан број лица за планирану земаљску и летачку делатност.</p>
				<p>2) Особље којем је додељено обављање послова земаљске или летачке делатности или које је непосредно укључено у обављање тих послова мора да:</p>
				<p>(i) буде одговарајуће обучено;</p>
				<p>(ii) покаже своје способности приликом вршења додељених дужности; и</p>
				<p>(iii) буде свесно својих одговорности и везе између тих дужности и укупне делатности оператера.</p>
				<p>ц) <span class="italik">Надзор над особљем</span></p>
				<p>1) Оператер је дужан да одреди довољан број лица за вршење надзора над особљем, узимајући у обзир структуру организације оператера и укупан број ангажованих лица.</p>
				<p>2) Дужности и одговорности лица које врше надзор морају да буду дефинисане, као и да се организује све што је потребно како би се обезбедило обављање њихових дужности.</p>
				<p>3) Надзор над члановима посаде и особљем које је укључено у коришћење ваздухоплова морају да врше лица која имају одговарајуће искуство и способности како би се обезбедило достизање стандарда наведених у оперативном приручнику.</p>
				<p><span class="bold">ORO.AOC.140 Захтеви који се односе на опрему</span></p>
				<p>У складу са ORO.GEN.215, оператер је дужан да:</p>
				<p>a) користи одговарајућу опрему неопходну за опслуживање на земљи да би омогућио безбедно опслуживање летова;</p>
				<p>б) обезбеди објекте за оперативну подршку у главној оперативној бази, који одговарају подручју и врсти летова оператера; и</p>
				<p>ц) обезбеди да је расположиви радни простор у свакој оперативној бази довољан за особље чије радње могу да утичу на безбедност летачке делатности. Неопходно је узети у обзир потребе земаљског особља, особља надлежног за оперативну контролу, чување и стављање на увид евиденције и потребе посаде при планирању лета.</p>
				<p><span class="bold">ORO.AOC.150 Захтеви који се односе на документацију</span></p>
				<p>a) Оператер је дужан да обезбеди израду приручника и друге потребне документације, као и њихових измена и допуна.</p>
				<p>б) Оператер мора да доставља оперативна упутства и остале информације без одлагања.</p>
				<p class="clan">ГЛАВА <span class="italik">DEC</span></p>
				<p class="bold"><span class="bold">ИЗЈАВА</span></p>
				<p><span class="bold">ORO.DEC.100 Изјава</span></p>
				<p>Оператер сложеног моторног ваздухоплова који обавља некомерцијално летење или посебне делатности без накнаде, као и оператер који обавља посебне делатности уз накнаду, дужни су да:</p>
				<p>a) пре започињања летења доставе надлежној власти све неопходне информације, користећи образац који је дат у Додатку I овог анекса;</p>
				<p>б) доставе надлежној власти листу алтернативних начина усаглашавања које користе;</p>
				<p>ц) одржавају усаглашеност са применљивим захтевима и информацијама које су наведене у изјави;</p>
				<p>д) без одлагања обавесте надлежну власт о свакој промени која се односи на изјаву или начин усаглашавања који користе, подносећи измењену изјаву на обрасцу који је дат у Додатку I овог анекса; и</p>
				<p>e) обавесте надлежну власт ако престану да обављају летење.</p>
				<p class="clan">ГЛАВА <span class="italik">SPO</span></p>
				<p class="bold"><span class="bold">ПОСЕБНЕ ДЕЛАТНОСТИ КОЈЕ СЕ ОБАВЉАЈУ УЗ НАКНАДУ</span></p>
				<p><span class="bold">ORO.SPO.100 Општи захтеви за оператере који обављају посебне делатности уз накнаду</span></p>
				<p>а) Оператер који обавља посебне делатности уз накнаду, поред захтева садржаних у ORO.DEC.100, дужан је да испуни и захтеве садржане у ORO.AOC.135, ORO.AOC.140 и ORO.AOC.150.</p>
				<p>б) Ваздухоплов мора да поседује потврду о пловидбености (<span class="italik">СоfА</span>) издату у складу са Уредбом (ЕУ) бр. 748/2012 или да је узет у закуп у складу са ставом ц).</p>
				<p>ц) Оператер који обавља посебне делатности уз накнаду мора да прибави претходну сагласност надлежне власти и да се усагласи са следећим условима у случају:</p>
				<p>1) узимања у закуп ваздухоплова са посадом из треће земље:</p>
				<p>(i) да су безбедносни стандарди оператера из треће земље, који се односе на континуирану пловидбеност и обављање делатности у ваздушном саобраћају, једнаки применљивим захтевима садржаним у Уредби (ЕЗ) бр. 2042/2003;</p>
				<p>(ii) да ваздухоплов оператера из треће земље има стандардну потврду о пловидбености <span class="italik">(CofA),</span> издату у складу са <span class="italik">ICAO</span> Анексом 8;</p>
				<p>(iii) да период трајања закупа не премашује седам месеци у било којих 12 узастопних месеци;</p>
				<p>2) узимања у закуп ваздухоплова без посаде који је регистрован у трећој земљи: </p>
				<p>i) да постоје оперативне потребе које не могу да буду задовољене закупом ваздухоплова који је регистрован у ЕУ;</p>
				<p>ii) да трајање уговора о узимању у закуп ваздухоплова без посаде не премашује седам месеци у било којих 12 узастопних месеци; </p>
				<p>iii) да је обезбеђена усаглашеност са применљивим захтевима Уредбе (ЕЗ) бр. 2042/2003;</p>
				<p>iv) да је ваздухоплов опремљен у складу са Анексом VIII (Део – <span class="italik">SPO</span>). </p>
				<p><span class="bold">ORO.SPO.110 Поступак издавања потврде о испуњавању услова за обављање посебних делатности високог ризика уз накнаду</span></p>
				<p>а) Оператер који обавља посебне делатности уз накнаду је дужан да поднесе захтев и од надлежне власти прибави одговарајућу потврду пре него што започне обављање посебних делатности високог ризика уз накнаду:</p>
				<p>1) које се врше изнад подручја у коме постоји могућност да у случају опасности дође до угрожавања безбедности трећих лица на земљи;</p>
				<p>2) које, ако тако утврди надлежна власт места где се летови обављају, услед своје специфичне природе и локалног окружења у коме се одвијају, представљају високи ризик, посебно за трећа лица на земљи.</p>
				<p>б) Оператер је дужан да надлежној власти достави следеће информације:</p>
				<p>1) званични и пословни назив подносиоца захтева, адресу и адресу за достављање поште;</p>
				<p>2) опис система управљања, укључујући организациону структуру;</p>
				<p>3) опис намераваних делатности, укључујући тип (или типове) и број ваздухоплова који ће се користити;</p>
				<p>4) документацију процене ризика, као и одговарајуће стандардне оперативне процедуре, које се захтевају у складу са SPO.OP.230;</p>
				<p>5) изјаву да је подносилац захтева проверио сву документацију која је достављена надлежној власти и да је утврдио да је она у складу са применљивим захтевима.</p>
				<p>ц) Захтев за стицање потврде или за њену измену или допуну подноси се у форми и на начин који је прописала надлежна власт, узимајући у обзир примењиве захтеве Уредбе (ЕЗ) бр. 216/2008 и правила за извршење те уредбе.</p>
				<p><span class="bold">ORO.SPO.115 Промене</span></p>
				<p>а) За промене које утичу на обим потврде или одобрене делатности неопходно је претходно прибавити одобрење надлежне власти. За промене које нису обухваћене почетном проценом ризика, надлежној власти је потребно доставити допуњену процену ризика и стандардне оперативне процедуре.</p>
				<p>б) Оператер је дужан да поднесе захтев за одобрење промене, пре него што отпочне спровођење промене, како би омогућио надлежној власти да утврди сталну усаглашеност са Уредбом (ЕЗ) бр. 216/2008 и правилима за извршење те уредбе и, ако је неопходно, да измени потврду. Оператер је дужан да надлежној власти достави релевантну документацију.</p>
				<p>ц) Промена се спроводи искључиво након што је достављено формално одобрење надлежне власти, у складу са ARO.OPS.150.</p>
				<p>д) Током спровођења промена оператер је дужан да поступа у складу са условима које је, по потреби, прописала надлежна власт.</p>
				<p><span class="bold">ORO.SPO.120 Важење потврде</span></p>
				<p>a) Оператер који поседује потврду о испуњавању услова за обављање посебних делатности дужан је да се придржава обима и права који су наведени у потврди. </p>
				<p>б) Потврда оператера остаје на снази под условом:</p>
				<p>1) да оператер остане усаглашен са одговарајућим захтевима из Уредбе (ЕЗ) бр. 216/2008<span class="superscript"> </span>и правилима за извршење те уредбе, узимајући у обзир одредбе које се односе на поступање са налазима, како је наведено у ORO.GEN.150;</p>
				<p>2) да надлежна власт има приступ оператеру на начин дефинисан у ORO.GEN.140, како би утврдила сталну усаглашеност са одговарајућим захтевима из Уредбе (ЕЗ) бр. 216/2008 и правилима за извршење те уредбе; и</p>
				<p>3) да се оператер није одрекао потврде или да потврда није стављена ван снаге.</p>
				<p>ц) Након стављања потврде ван снаге или одрицања од потврде, потврда се одмах враћа надлежној власти.</p>
				<p class="clan">ГЛАВА <span class="italik">MLR</span> </p>
				<p class="bold"><span class="bold">ПРИРУЧНИЦИ, КЊИГЕ И ЕВИДЕНЦИЈЕ</span></p>
				<p><span class="bold">ORO.MLR.100 Oперативни приручник – опште одредбе</span></p>
				<p>a) Оператер је дужан да изради оперативни приручник <span class="italik">(ОМ), </span>на начин који је наведен у тачки 8.б Анекса IV Уредбе (EЗ) бр. 216/2008.</p>
				<p>б) Садржина оперативног приручника мора да одговара захтевима из овог анекса, Анекса IV (Део – <span class="italik">CAT</span>), Анекса V (Део – <span class="italik">SPA</span>), Анекса VI (Део – <span class="italik">NCC</span>) и Анекса VIII (Део – <span class="italik">SPО</span>), у зависности шта је одговарајуће, и не сме да буде у супротности са условима који су садржани у оперативној спецификацији сертификата ваздухопловног оператера <span class="italik">(AOC), </span>односно<span class="italik"> </span>потврди о испуњавању услова за обављање посебних делатности или изјави и листи посебних одобрења, у зависности шта је применљиво.</p>
				<p>ц) Оперативни приручник може да се састоји из више делова.</p>
				<p>д) Оперативно особље мора да има једноставан приступ оним деловима оперативног приручника који се односе на његове дужности.</p>
				<p>е) Оперативни приручник мора да буде ажуран. Особље мора да буде упознато са изменама оперативног приручника које се односе на његове дужности.</p>
				<p>ф) Сваки члан посаде мора да има лични примерак делова оперативног приручника који се односе на његове дужности. Ималац оперативног приручника или његових одговарајућих делова је одговоран за његово ажурирање у погледу измена и допуна које му достави оператер.</p>
				<p>г) Оператер који је ималац <span class="italik">АОС</span>:</p>
				<p>1) у погледу измена за које се захтева претходно обавештавање, у складу са ORO.GEN.115 став б) и ORO.GEN.130 став ц), дужан је да достави надлежној власти планиране измене пре њиховог ступања на снагу; и</p>
				<p>2) у погледу измена процедура које су у вези са стицањем претходног одобрења, у складу са ORO.GEN.130, дужан је да прибави одобрење пре него што измене ступе на снагу.</p>
				<p>г1) Имаоци потврде о испуњавању услова за обављање посебних делатности<span class="italik"> </span>су дужни да прибаве претходно одобрење надлежне власти за све измене које се односе на одобрене стандардне оперативне процедуре пре него што измене ступе на снагу.</p>
				<p>х) Изузетно од ст. г) и г1), ако је у интересу безбедности неопходна хитна измена и допуна оперативног приручника, она може да буде објављена и примењена одмах, под условом да је оператер поднео захтев за неопходно одобрење.</p>
				<p>и) Оператер је дужан да у оперативни приручник унесе измене и допуне које захтева надлежна власт.</p>
				<p>ј) Оператер мора да обезбеди да подаци преузети из одобрених докумената, укључујући и све њихове измене, буду одговарајуће приказани у оперативном приручнику. Ово не спречава оператера да у оперативном приручнику наведе строже податке и процедуре.</p>
				<p>к) Оператер је дужан да обезбеди да особље разуме језик на коме су написани они делови оперативног приручника који се односе на дужности и одговорности особља. Садржај оперативног приручника мора да буде у облику који се може лако користити, узимајући у обзир људске могућности и ограничења.</p>
				<p><span class="bold">ORO.MLR.101 Оперативни приручник – структура за јавни авио-превоз </span></p>
				<p>Изузев за летове једномоторних авиона на елисни погон, чији максимални број расположивих путничких седишта <span class="italik">(MOPSC)</span> износи пет, или једномоторних хеликоптера који нису сложени моторни хеликоптери, чији максимални број расположивих путничких седишта <span class="italik">(MOPSC)</span> износи пет, који полећу и слећу са истог аеродрома или оперативног места дању, по правилима за визуелно летење (<span class="italik">VFR)</span>, као и за летове једрилица и балона, основну структуру оперативног приручника чине:</p>
				<p>a) Део А: Општи/Основни део, који обухвата оперативну политику, упутства и процедуре које нису у вези са типом ваздухоплова;</p>
				<p>б) Део Б: Оперативни аспекти ваздухоплова, који обухвата упутства и процедуре за одређени тип ваздухоплова, укључујући разлике између типова/класа, варијанти или појединачних ваздухоплова које користи оператер;</p>
				<p>ц) Део Ц: Коришћење ваздухоплова у јавном авио-превозу, који обухвата упутства и информације о рутама/улогама/подручјима и аеродромима/оперативним местима;</p>
				<p>д) Део Д: Обука, који обухвата упутства за обуку лица чији послови утичу на безбедно коришћење ваздухоплова.</p>
				<p><span class="bold">ORO.MLR.105 Листа минималне опреме </span></p>
				<p>a) Листа минималне опреме <span class="italik">(МЕL)</span> се израђује у складу са тачком 8.а.3. Анекса IV Уредбе (EЗ) бр. 216/2008, на основу одговарајуће главне листе минималне опреме <span class="italik">(ММЕL)</span>, како је одређено у подацима који су установљени у складу са Уредбом (EУ) бр. 748/2012. Ако главна листа минималне опреме <span class="italik">(ММЕL) </span>није утврђена као део података за коришћење, листа минималне опреме <span class="italik">(МЕL)</span> може да се заснива на одговарајућој главној листи минималне опреме <span class="italik">(ММЕL)</span> коју је прихватила држава оператера или држава регистрације, у зависности од случаја.</p>
				<p>б) Листу минималне опреме <span class="italik">(МЕL)</span> и сваку њену измену одобрава надлежна власт. </p>
				<p>ц) Оператер је дужан да после сваке измене главне листе минималне опреме <span class="italik">(ММЕL)</span> у прихватљивом року<span class="italik"> </span>измени листу минималне опреме <span class="italik">(МЕL),</span> ако је та измена за њега релевантна. </p>
				<p>д) Поред списка опреме, листа минималне опреме <span class="italik">(МЕL)</span> садржи:</p>
				<p>1) увод, укључујући упутство и дефиниције за летачку посаду и лица која обављају послове одржавања ваздухоплова, а која користе листу минималне опреме <span class="italik">(МЕL)</span>;</p>
				<p>2) податак о измени главне листе минималне опреме <span class="italik">(ММЕL), </span>на основу које је израђена листа минималне опреме <span class="italik">(МЕL)</span> и податак о измени листе минималне опреме <span class="italik">(МЕL);</span></p>
				<p>3) обим, делокруг и сврху листе минималне опреме <span class="italik">(МЕL)</span>.</p>
				<p>е) Оператер је дужан да:</p>
				<p>1) утврди рокове за отклањање неисправности инструмената, дела опреме или функције који су наведени у листи минималне опреме <span class="italik">(МЕL)</span>. Рок за отклањање неисправности који је наведен у листи минималне опреме <span class="italik">(МЕL)</span> не сме да буде дужи од рока за отклањање неисправности који је наведен у главној листи минималне опреме <span class="italik">(ММЕL)</span>;</p>
				<p>2) утврди ефикасан програм отклањања неисправности;</p>
				<p>3) користи ваздухоплов после истека рока за отклањање неисправности који је наведен у листи минималне опреме <span class="italik">(МЕL)</span> само ако је:</p>
				<p>(i) неисправност отклоњена; или</p>
				<p>(ii) рок за отклањање неисправности продужен у складу са наведеним у ставу ф).</p>
				<p>ф) Под условом да је надлежна власт издала одобрење, оператер може да примени процедуру којом се једнократно продужава рок за отклањање неисправности категорије Б, Ц и Д, ако су испуњени следећи услови:</p>
				<p>1) продужење рока за отклањање неисправности мора да буде у оквиру рока из главне листе минималне опреме <span class="italik">(ММЕL)</span> за тип ваздухоплова;</p>
				<p>2) продужење рока за отклањање неисправности може да износи као рок наведен у листи минималне опреме <span class="italik">(МЕL)</span>;</p>
				<p>3) продужење рока за отклањање неисправности опреме се не користи као уобичајен начин за отклањање неисправности опреме наведене у листи минималне опреме <span class="italik">(МЕL)</span>, већ само у случају догађаја који су ван контроле оператера, а који спречавају отклањање неисправности;</p>
				<p>4) ако је оператер утврдио посебне дужности и одговорности за контролу продужења рокова за отклањање неисправности;</p>
				<p>5) ако је надлежна власт обавештена о сваком продужењу применљивих рокова за отклањање неисправности; и</p>
				<p>6) ако је утврђен план за отклањање неисправности у најкраћем року.</p>
				<p>г) Оператер је дужан да у листи минималне опреме <span class="italik">(МЕL) </span>упути на оперативне процедуре и процедуре одржавања које је утврдио узимајући у обзир оперативне процедуре и процедуре одржавања на које упућује главна листа минималне опреме <span class="italik">(ММЕL)</span>. Ове процедуре чине део приручника оператера или део листе минималне опреме <span class="italik">(МЕL)</span>.</p>
				<p>х) Оператер је дужан да измени оперативне процедуре и процедуре одржавања на које упућује листа минималне опреме <span class="italik">(МЕL) </span>после сваке применљиве измене у оперативним процедурама и процедурама одржавања на које упућује главна листа минималне опреме <span class="italik">(ММЕL)</span>.</p>
				<p>и) Ако није другачије наведено у листи минималне опреме <span class="italik">(МЕL)</span>, оператер је дужан да примени:</p>
				<p>1) оперативне процедуре на које упућује листа минималне опреме <span class="italik">(МЕL) </span>ако планира да користи и/или ако користи ваздухоплов са неисправном опремом; и</p>
				<p>2) процедуре одржавања на које упућује листа минималне опреме <span class="italik">(МЕL), </span>пре коришћења ваздухоплова са неисправном опремом.</p>
				<p>ј) Под условом да је у сваком појединачном случају надлежна власт издала одобрење, оператер може да користи ваздухоплов са неисправним инструментима, деловима опреме или неисправним функцијама ван ограничења наведених у листи минималне опреме <span class="italik">(МЕL)</span>, али у оквиру ограничења наведених у главној листи минималне опреме <span class="italik">(ММЕL)</span>, ако су испуњени следећи услови:</p>
				<p>1) да се на предметне инструменте, делове опреме или функције односи главна листа минималне опреме <span class="italik">(ММЕL), </span>на начин који је дефинисан у ставу а);</p>
				<p>2) да се издато одобрење не користи као уобичајени поступак којим се омогућава коришћење ваздухоплова ван оквира одобрене листе минималне опреме <span class="italik">(МЕL)</span>,<span class="italik"> </span>већ само у случају догађаја који су ван контроле оператера, а који спречавају усаглашеност са листом минималне опреме <span class="italik">(МЕL)</span>;</p>
				<p>3) да је оператер утврдио посебне дужности и одговорности за контролу коришћења ваздухоплова на основу издатог одобрења; и</p>
				<p>4) да је утврђен план за отклањање неисправности инструмената, делова опреме или функција или поновног коришћења ваздухоплова у оквиру ограничења листе минималне опреме <span class="italik">(МЕL)</span> одмах када то буде могуће.</p>
				<p><span class="bold">ORO.MLR.110 Путна књига</span></p>
				<p>Подаци о ваздухоплову, његовој посади и сваком лету или серији летова чувају се у облику путне књиге или другог одговарајућег документа.</p>
				<p><span class="bold">ORO.MLR.115 Чување евиденције</span></p>
				<p>a) Следећа евиденција се чува најмање пет година:</p>
				<p>1) евиденција о активностима наведеним у ORO.GEN.200, ако је реч о оператеру који обавља јавни авио-превоз;</p>
				<p>2) копија изјаве оператера, подаци о одобрењима које поседује и оперативни приручник, ако је реч о оператеру који подлеже достављању изјаве;</p>
				<p>3) поред наведеног у ставу а) тачка 2), евиденција која се односи на процену ризика који се обавља у складу са SPO.OP.230 и одговарајуће стандардне оперативне процедуре, ако је реч о имаоцу потврде о испуњавању услова за обављање посебних делатности (<span class="italik">SPO)</span>. </p>
				<p>б) Подаци који су коришћени за припрему и извршење лета, као и са њима повезани извештаји, чувају се три месеца, и то:</p>
				<p>1) оперативни план лета, ако је применљив;</p>
				<p>2) хитна ваздухопловна обавештења <span class="italik">(NOTAM)</span> за одређену руту и документација која је коришћена за потребе ваздухопловног информисања <span class="italik">(AIS)</span>, ако ју је припремио оператер;</p>
				<p>3) документација о маси и положају тежишта;</p>
				<p>4) обавештење о посебном терету, укључујући и писану информацију намењену вођи ваздухоплова/пилоту који управља ваздухопловом о опасном терету који се превози, ако је применљиво;</p>
				<p>5) путна књига или други одговарајући документ; и</p>
				<p>6) извештаји са лета у којима су наведени подаци о догађају или појави за које вођа ваздухоплова/пилот који управља ваздухопловом сматра да је неопходно да их пријави или забележи;</p>
				<p>ц) Евиденција која се односи на особље чува се у следећим роковима:</p>
				<table class="tabela-sa-borderom">
					<tbody>
						<tr>
							<td>
								<p>Дозвола летачког и кабинског особља</p>
							</td>
							<td>
								<p>Све док члан посаде користи права из дозволе за потребе оператера <br>ваздухоплова</p>
							</td>
						</tr>
						<tr>
							<td>
								<p>Подаци о обуци, провери и оспособљености члана посаде</p>
							</td>
							<td>
								<p>три године</p>
							</td>
						</tr>
						<tr>
							<td>
								<p>Евиденција о скорашњем искуству члана посаде</p>
							</td>
							<td>
								<p>15 месеци</p>
							</td>
						</tr>
						<tr>
							<td>
								<p>Одговарајућа оспособљеност за руте, аеродроме/задатке и подручја летења </p>
							</td>
							<td>
								<p>три године</p>
							</td>
						</tr>
						<tr>
							<td>
								<p>Обука из области транспорта опасног терета, према потреби</p>
							</td>
							<td>
								<p>три године</p>
							</td>
						</tr>
						<tr>
							<td>
								<p>Евиденција о обуци/оспособљености других лица за које се захтева програм обуке </p>
							</td>
							<td>
								<p>Евиденција о последње две обуке</p>
							</td>
						</tr>
					</tbody>
				</table>
				<p>д) Оператер је дужан да :</p>
				<p>1) води евиденцију о свим обукама, проверама и оспособљености сваког члана посаде, како је прописано у Делу – <span class="italik">ORO</span>; и</p>
				<p>2) да учини ове евиденције доступним, на захтев члана посаде.</p>
				<p>е) Оператер је дужан да у роковима наведеним у ставу ц) чува информације које су коришћене за припрему и извршење лета, као и евиденцију о обуци особља, чак и у случају да оператер престане да буде корисник ваздухоплова или послодавац члану посаде.</p>
				<p>ф) Ако члан посаде постане члан посаде другог оператера, оператер је дужан да омогући другом оператеру увид у евиденцију о члану посаде, поштујући рокове прописане у ставу ц).</p>
				<p class="clan">ГЛАВА <span class="italik">SEC</span> </p>
				<p class="bold"><span class="bold">ОБЕЗБЕЂИВАЊЕ</span></p>
				<p><span class="bold">ORO.SEC.100.A Обезбеђивање пилотске кабине – авиони</span></p>
				<p>a) Ако авион има врата пилотске кабине, она морају да имају могућност закључавања и мора да постоји начин којим кабинска посада обавештава летачку посаду у случају сумњивих активности или нарушавања обезбеђивања у кабини.</p>
				<p>б) Авиони са максималном сертификованом масом на полетању већом од 45.500 <span class="italik">kg</span> или са максималним бројем расположивих путничких седишта <span class="italik">(MOPSC)</span> већим од 60, који се користе за јавни авио-превоз путника, морају да имају одобрена врата пилотске кабине, која је могуће закључати и откључати са сваког пилотског седишта и која су пројектована тако да испуне применљиве захтеве пловидбености.</p>
				<p>ц) У свим авионима који имају врата пилотске кабине у складу са ставом б):</p>
				<p>1) ова врата морају да буду затворена пре почетка рада мотора у сврху полетања и морају да остану затворена ако то захтева процедура за обезбеђивање или вођа ваздухоплова, све до престанка рада мотора након слетања, осим ако је неопходно да овлашћена лица уђу или изађу, у складу са националним програмом за обезбеђивање у ваздухопловству; и</p>
				<p>2) са сваког пилотског седишта мора да се обезбеди надгледање целокупног простора изван пилотске кабине, како би се утврдио идентитет лица које тражи улазак и како би се уочило сумњиво понашање или потенцијална опасност.</p>
				<p><span class="bold">ORO.SEC.100.Н Обезбеђивање пилотске кабине – хеликоптери</span></p>
				<p>Ако су у хеликоптеру који се користи за превоз путника уграђена врата пилотске кабине, она морају да имају могућност закључавања са унутрашње стране, како би се спречио неовлашћени приступ пилотској кабини.</p>
				<p class="clan">ГЛАВА <span class="italik">FC</span></p>
				<p class="bold"><span class="bold">ЛЕТАЧКА ПОСАДА</span></p>
				<p><span class="bold">ORO.FC.005 Oбим примене</span></p>
				<p>Ова глава садржи услове које мора да испуни оператер у погледу обуке, искуства и оспособљености летачке посаде и састоји се од:</p>
				<p>а) Одељка 1 у коме су наведени заједнички захтеви који се примењују на некомерцијално летење сложеним моторним ваздухопловом и свако комерцијално летење;</p>
				<p>б) Одељка 2 у коме су наведени додатни захтеви који се примењују на јавни авио-превоз, изузев ако је реч о: </p>
				<p>1) јавном авио-превозу једрилицама или балонима; или</p>
				<p>2) јавном авио-превозу путника који се обавља дању, по правилима за визуелно летење (<span class="italik">VFR)</span>, који започиње и завршава се на истом аеродрому или оперативном месту и у оквиру локалног подручја које је одредила надлежна власт, а који се обавља:</p>
				<p>– једномоторним авионом на елисни погон, који има максималну сертификовану масу на полетању 5.700 <span class="italik">kg </span>или мању и чији максимални број расположивих путничких седишта <span class="italik">(MOPSC)</span> износи пет; или</p>
				<p>– једномоторним хеликоптером, који није сложени моторни хеликоптер и чији максимални број расположивих путничких седишта <span class="italik">(MOPSC)</span> износи пет.</p>
				<p>ц) Одељка 3 у коме су наведени додатни захтеви за обављање посебних делатности у ваздушном саобраћају уз накнаду, као и за делатности наведене у ставу б) тач. 1) и 2). </p>
				<p class="clan">ОДЕЉАК 1 </p>
				<p class="clan"><span class="bold">Заједнички захтеви</span></p>
				<p><span class="bold">ORO.FC.100 Састав летачке посаде</span></p>
				<p>a) Састав и број чланова летачке посаде на предвиђеним местима за посаду не сме да буде мањи од минималног броја наведеног у приручнику за управљање ваздухопловом или у оперативним ограничењима прописаним за ваздухоплов.</p>
				<p>б) Летачка посада обухвата и додатне чланове летачке посаде ако то захтева врста лета и не сме да има мањи број чланова него што је предвиђено у оперативном приручнику.</p>
				<p>ц) Чланови летачке посаде морају да имају дозволу и овлашћење који су издати или прихваћени у складу са Уредбом Комисије (ЕУ) бр. 1178/2011 и који одговарају дужностима које су им додељене. </p>
				<p>д) Члан летачке посаде може у току лета да буде ослобођен дужности које обавља за командама и замењен другим одговарајуће оспособљеним чланом летачке посаде.</p>
				<p>е) У случају ангажовања чланова летачке посаде који раде хонорарно или са непуним радним временом, оператер је дужан да се увери да су испуњени сви применљиви захтеви из ове главе, као и из одговарајућих делова Анекса I <span class="italik">(Part–FCL)</span> Уредбе (ЕУ) бр. 1178/2011, укључујући и услове који се односе на скорашње искуство, узимајући при томе у обзир све послове које је члан летачке посаде обављао код другог оператера, како би посебно одредио:</p>
				<p>1) укупан број типова или варијанти ваздухоплова у којима је обављао дужности; и</p>
				<p>2) применљиво ограничење у погледу времена летења, радног времена и времена одмора.</p>
				<p><span class="bold">ORO.FC.105 Одређивање вође ваздухоплова/пилота који управља ваздухопловом</span></p>
				<p>a) У складу са тачком 8.е Анекса IV Уредбе (ЕЗ) бр. 216/2008, за пилота који управља ваздухопловом или, ако је реч о јавном авио-превозу, за вођу ваздухоплова, оператер мора да одреди једног пилота у оквиру летачке посаде који је оспособљен за послове пилота који управља ваздухопловом, у складу са Анексом I (<span class="italik">Part–FCL</span>) Уредбе (ЕУ) бр. 1178/2011.</p>
				<p>б) За вођу ваздухоплова/пилота који управља ваздухопловом оператер може да одреди само оног члана летачке посаде који има: </p>
				<p>1) најмање онај ниво искуства који је наведен у оперативном приручнику;</p>
				<p>2) одговарајуће знање о рутама или подручјима у којима лети и знање о аеродромима, укључујући и алтернативне аеродроме, средства и процедуре који се користе; </p>
				<p>3) у случају летова са вишечланом посадом, завршену обуку за вођу ваздухоплова коју спроводи оператер, ако се унапређује од звања копилота у звање пилота који управља ваздухопловом/вође ваздухоплова.</p>
				<p>ц) У случају комерцијалних делатности које се обављају авионима и хеликоптерима, пилот који управља ваздухопловом/вођа ваздухоплова или пилот коме може да буде додељено обављање лета мора да обави почетну обуку за упознавање са рутама или подручјима летења и аеродромима, средствима и процедурама који се користе. Ово знање о рутама/подручјима и аеродромима се одржава обављањем најмање једног лета на тој рути, подручју или аеродрому у периоду од 12 месеци.</p>
				<p>д) Одредбе става ц) се не примењују:</p>
				<p>1) у случају авиона са перформансама класе Б који се користе у јавном авио-превозу, по правилима за визуелно летење дању;</p>
				<p>2) на јавни авио-превоз путника који се обавља дању, по правилима за визуелно летење (<span class="italik">VFR)</span>, који започиње и завршава се на истом аеродрому или оперативном месту или у оквиру локалног подручја које је одредила надлежна власт, а који се обавља једномоторним хеликоптерима који нису сложени моторни хеликоптери и чији максимални број расположивих путничких седишта <span class="italik">(MOPSC)</span> износи пет.</p>
				<p><span class="bold">ORO.FC.110 Инжењер летач</span></p>
				<p>Ако је авион пројектован тако да има предвиђено засебно место за инжењера летача, летачка посада мора да обухвати и једног члана посаде који је одговарајуће оспособљен у складу са применљивим националним прописима.</p>
				<p><span class="bold">ORO.FC.115 Обука за унапређење рада посаде </span><span class="italik">(CRM)</span><span class="bold"> </span></p>
				<p>a) Пре него што почне да обавља летачку дужност, члан летачке посаде мора да заврши обуку за унапређење рада посаде <span class="italik">(CRM)</span> примерену његовој дужности, како је наведено у оперативном приручнику.</p>
				<p>б) Елементи обуке за унапређење рада посаде <span class="italik">(CRM)</span> су саставни део обуке за тип или класу ваздухоплова, периодичне обуке и обуке за вођу ваздухоплова. </p>
				<p><span class="bold">ORO.FC.120 Прелазна обука коју спроводи оператер</span></p>
				<p>a) Да би обављао летачку дужност у авиону или хеликоптеру, члан летачке посаде мора да заврши прелазну обуку коју спроводи оператер пре него што започне летење без надзора на линији:</p>
				<p>1) ако прелази на ваздухоплов за који се захтева ново овлашћење за тип, односно класу;</p>
				<p>2) када започиње рад код оператера.</p>
				<p>б) Прелазна обука коју спроводи оператер обухвата и обуку о опреми која је уграђена у ваздухоплов, ако је то релевантно за улогу члана летачке посаде. </p>
				<p><span class="bold">ORO.FC.125 Обука за разлике и обука за упознавање</span></p>
				<p>a) Чланови летачке посаде морају да заврше обуку за разлике или обуку за упознавање, ако се то захтева Анексом I <span class="italik">(Part–FCL)</span> Уредбе (ЕУ) бр. 1178/2011 и ако промена опреме или процедура за типове или варијанте ваздухоплова који се користе захтева стицање додатног знања. </p>
				<p>б) У оперативном приручнику се наводи када је потребно обавити обуку за разлике или обуку за упознавање.</p>
				<p><span class="bold">ORO.FC.130 Периодична обука и провера</span></p>
				<p>a) Члан летачке посаде сваке године обавља периодичну летачку обуку и обуку на земљи, која одговара типу или варијанти ваздухоплова на којем обавља летачку дужност, укључујући и обуку о употреби и месту на коме је смештена опрема која се користи у случају опасности и безбедносна опрема која се налази у ваздухоплову. </p>
				<p>б) Члан летачке посаде подлеже периодичној провери, како би показао оспособљеност за спровођење уобичајених поступака, ванредних поступака и поступака у случају опасности.</p>
				<p><span class="bold">ORO.FC.135 Оспособљеност пилота за обављање дужности са било ког пилотског седишта</span></p>
				<p>Чланови летачке посаде којима може бити додељено обављање дужности са било ког пилотског седишта морају да заврше одговарајућу обуку и проверу, како је наведено у оперативном приручнику.</p>
				<p><span class="bold">ORO.FC.140 Летење на више типова или варијанти ваздухоплова</span></p>
				<p>a) Чланови летачке посаде који обављају летачку дужност на више типова или варијанти ваздухоплова морају да испуне захтеве наведене у овој глави, за сваки тип или варијанту ваздухоплова, осим ако је могућност признавања олакшица које се односе на обуку, проверу и скорашње искуство предвиђена у обавезном делу података за коришћење који су установљени у складу са Уредбом (ЕУ) бр. 748/2012 за одговарајуће типове или варијанте ваздухоплова.</p>
				<p>б) Одговарајуће процедуре и/или оперативна ограничења за летење на више типова или варијанти ваздухоплова наводе се у оперативном приручнику. </p>
				<p><span class="bold">ORO.FC.145 Спровођење обуке</span></p>
				<p>a) Обука која се захтева у овој глави се спроводи:</p>
				<p>1) по плану и програму обуке које је утврдио оператер у оперативном приручнику;</p>
				<p>2) од стране одговарајуће оспособљеног особља. У случају обуке у лету или обуке на уређају за симулирање летења и одговарајуће провере, особље које врши обуку и спроводи проверу мора да буде оспособљено у складу са Анексом I <span class="italik">(Part–FCL)</span> Уредбе (ЕУ) бр. 1178/2011.</p>
				<p>б) Приликом утврђивања плана и програма обуке, оператер мора да узме у обзир обавезне елементе за одговарајући тип ваздухоплова, како је одређено у обавезном делу података за коришћење који су установљени у складу са Уредбом (ЕУ) бр. 748/2012.</p>
				<p>ц) У случају јавног авио-превоза, програм и садржај обуке и провере, као и употребу сваког појединачног уређаја за симулирање летења <span class="italik">(FSTD)</span> одобрава надлежна власт.</p>
				<p>д) Уређај за симулирање летења <span class="italik">(FSTD)</span> мора, у што већој мери, да одговара ваздухоплову који користи оператер. Разлике између уређаја за симулирање летења <span class="italik">(FSTD)</span> и ваздухоплова морају да буду описане и представљене у току информисања или обуке, у зависности шта је одговарајуће.</p>
				<p>е) Оператер је дужан да утврди систем за праћење измена уређаја за симулирање летења <span class="italik">(FSTD)</span> и да обезбеди да извршене измене не утичу на адекватност програма обуке.</p>
				<p class="clan">ОДЕЉАК 2</p>
				<p class="clan"><span class="bold">Додатни захтеви за јавни авио-превоз</span></p>
				<p><span class="bold">ORO.FC.200 Састав летачке посаде</span></p>
				<p>a) У саставу летачке посаде не сме да буде више од једног члана посаде без потребног искуства.</p>
				<p>б) Вођа ваздухоплова може да повери обављање лета другом пилоту који је оспособљен у складу са Анексом I <span class="italik">(Part–FCL)</span> Уредбе (ЕУ) бр. 1178/2011, под условом да су испуњени захтеви из ORO.FC.105 став б) тачка 1), став б) тачка 2) и став ц).</p>
				<p>ц) Посебни захтеви за авионе који лете по правилима за инструментално летење <span class="italik">(IFR)</span> или који лете ноћу.</p>
				<p>1) За турбоелисне авионе са максималним бројем расположивих путничких седишта <span class="italik">(MOPSC)</span> већим од девет и за све турбомлазне авионе, минималну летачку посаду чине два пилота.</p>
				<p>2) За авионе који нису наведени у ставу ц) тачка 1), минималну летачку посаду чине два пилота, изузев ако су испуњени захтеви из ORO.FC.202, у ком случају посаду може да чини један пилот.</p>
				<p>д) Посебни захтеви за летове хеликоптера.</p>
				<p>1) За летове хеликоптера са максималним бројем расположивих путничких седишта <span class="italik">(MOPSC) </span>већим од девет, који лете по правилима за инструментално летове <span class="italik">(IFR), </span>као и за све летове хеликоптера са максималним бројем расположивих путничких седишта <span class="italik">(MOPSC)</span> већим од 19:</p>
				<p>(i) минималну летачку посаду чине два пилота; и</p>
				<p>(ii) вођа ваздухоплова мора да има дозволу транспортног пилота хеликоптера <span class="italik">(ATPL(H))</span> са овлашћењем за инструментално летење, која је издата у складу са Анексом I <span class="italik">(Part–FCL)</span> Уредбе (ЕУ) бр. 1178/2011.</p>
				<p>2) Летови на које се не односи став д) тачка 1) могу да се обаве са једним пилотом, по правилима за инструментално летење <span class="italik">(IFR) </span>или ноћу, ако су испуњени услови наведени у ORO.FC.202.</p>
				<p><span class="bold">ORO.FC.А.201 Ослобађање од дужности чланова летачке посаде у току лета</span></p>
				<p>a) Вођа ваздухоплова може да повери обављање лета:</p>
				<p>1) другом одговарајуће оспособљеном вођи ваздухоплова; или</p>
				<p>2) за летове искључиво изнад нивоа лета <span class="italik">(FL)</span> 200, пилоту који испуњава најмање следеће услове: </p>
				<p>(i) поседује дозволу транспортног пилота <span class="italik">(ATPL)</span>;</p>
				<p>(ii) има завршену прелазну обуку и проверу, укључујући и обуку за тип, у складу са ORO.FC.220;</p>
				<p>(iii) има завршену периодичну обуку и проверу, у складу са ORO.FC.230 и ORO.FC.240; </p>
				<p>(iv) оспособљен је за руте/подручја и аеродроме, у складу са ORO.FC.105.</p>
				<p>б) Копилота може да замени:</p>
				<p>1) други одговарајуће оспособљени пилот;</p>
				<p>2) за летове искључиво изнад нивоа лета (<span class="italik">FL)</span> 200, копилот са правом летења у фази крстарења, који испуњава најмање следеће услове:</p>
				<p>(i) има важећу дозволу професионалног пилота <span class="italik">(CPL)</span> са овлашћењем за инструментално летење;</p>
				<p>(ii) има завршену прелазну обуку и проверу, укључујући и обуку за тип, у складу са ORO.FC.220, изузев захтева који се односе на део обуке за полетање и слетање; и</p>
				<p>(iii) има завршену периодичну обуку и проверу, у складу са ORO.FC.230, изузев захтева који се односе на део обуке за полетање и слетање.</p>
				<p>ц) Инжењера летача може у току лета да замени члан посаде који је одговарајуће оспособљен у складу са применљивим националним прописима.</p>
				<p><span class="bold">ORO.FC.202 Летови који се обављају са једним пилотом по правилима за инструментално летење </span><span class="italik">(IFR)</span><span class="bold"> или ноћу</span></p>
				<p>За обављање лета по правилима за инструментално летење <span class="italik">(IFR)</span> или ноћу, са минималном летачком посадом коју чини један пилот, на начин који је предвиђен у ORO.FC.200 став ц) тачка 2) и став д) тачка 2), потребно је испунити следеће услове:</p>
				<p>a) Оператер је дужан да у оперативном приручнику наведе програме прелазне и периодичне обуке намењене пилотима, који садрже додатне захтеве за летове који се обављају са једним пилотом. Пилот мора да заврши обуку у погледу процедура оператера које се односе на:</p>
				<p>1) управљање радом мотора и поступање у случају опасности;</p>
				<p>2) употребу листи провере за уобичајене ситуације, ванредне ситуације и ситуације у случају опасности;</p>
				<p>3) комуникацију са контролом летења <span class="italik">(АТС);</span></p>
				<p>4) поступке одласка и прилаза;</p>
				<p>5) управљање радом аутопилота, ако он постоји;</p>
				<p>6) коришћење поједностављене документације у току лета; и</p>
				<p>7) унапређење рада посаде, у случају лета са једним пилотом.</p>
				<p>б) Периодичне провере које су прописане у ORO.FC.230 спроводе се у условима прилагођеним летовима који се обављају са једним пилотом, на одговарајућем типу или класи ваздухоплова, у средини која одговара врсти лета.</p>
				<p>ц) За летење авионом, по правилима за инструментално летење <span class="italik">(IFR), </span>пилот мора да оствари:</p>
				<p>1) најмање 50 сати летења по правилима за инструментално летење <span class="italik">(IFR)</span>,<span class="italik"> </span>на одговарајућем типу или класи авиона, од чега десет сати у улози вође ваздухоплова; и</p>
				<p>2) у току претходних 90 дана на одговарајућој класи или типу авиона:</p>
				<p>(i) пет летова по правилима за инструментално летење <span class="italik">(IFR),</span> укључујући три инструментална прилаза у условима који одговарају лету који се обавља са једним пилотом; или</p>
				<p>(ii) проверу инструменталног прилаза по правилима за инструментално летење <span class="italik">(IFR</span>).</p>
				<p>д) За летење авионом ноћу, пилот мора да оствари:</p>
				<p>1) најмање 15 сати ноћног летења, који могу да се урачунају у 50 сати лета по правилима за инструментално летење <span class="italik">(IFR)</span> из става ц) тачка 1); и</p>
				<p>2) у току претходних 90 дана на одговарајућој класи или типу авиона:</p>
				<p>(i) три полетања и слетања ноћу, у условима који одговарају лету који се обавља са једним пилотом; или</p>
				<p>(ii) проверу ноћног полетања и слетања.</p>
				<p>е) За летење хеликоптером, по правилима за инструментално летење <span class="italik">(IFR)</span>, пилот мора да оствари:</p>
				<p>1) укупан налет од 25 сати по правилима за инструментално летење <span class="italik">(IFR), </span>у одговарајућој средини у којој се обавља лет; и</p>
				<p>2) 25 сати налета у улози једног пилота на одређеном типу хеликоптера, који је одобрен за летење са једним пилотом по правилима за инструментално летење <span class="italik">(IFR)</span>, од чега десет сати може да буде обављено под надзором, укључујући пет сектора летења под надзором, на линији, по правилима за инструментално летење <span class="italik">(IFR)</span>, уз употребу процедура за летење са једним пилотом; и</p>
				<p>3) у току претходних 90 дана:</p>
				<p>(i) пет летова по правилима за инструментално летење <span class="italik">(IFR)</span> у улози једног пилота, укључујући три инструментална прилаза обављена хеликоптером који је одобрен за ове сврхе; или </p>
				<p>(ii) проверу инструменталног прилаза по правилима за инструментално летење <span class="italik">(IFR), </span>у улози једног пилота на одговарајућем типу хеликоптера, тренажеру летења <span class="italik">(FTD)</span> или уређају за потпуно симулирање летења <span class="italik">(FFS).</span></p>
				<p><span class="bold">ORO.FC.205 Обука за вођу ваздухоплова</span></p>
				<p>a) За летове авионом и хеликоптером обука за вођу ваздухоплова обухвата:</p>
				<p>1) обуку на уређају за симулирање летења <span class="italik">(FSTD)</span>, која подразумева практичну обуку на линији <span class="italik">(LOFT)</span> и/или обуку у лету;</p>
				<p>2) проверу стручности у улози вође ваздухоплова, коју врши оператер;</p>
				<p>3) обуку о дужностима вође ваздухоплова;</p>
				<p>4) обуку на линији у улози вође ваздухоплова под надзором, у трајању од:</p>
				<p>(i) десет сектора, ако је реч о авионима; и</p>
				<p>(ii) десет сати, укључујући најмање десет сектора, ако је реч о хеликоптерима;</p>
				<p>5) проверу на линији у улози вође ваздухоплова и показивање одговарајућег знања о рутама или подручјима летења, аеродромима, укључујући и алтернативне аеродроме, средствима и процедурама који се користе; и</p>
				<p>6) обуку за унапређење рада посаде.</p>
				<p><span class="bold">ORO.FC.215 Основна обука за унапређење рада посаде </span><span class="italik">(CRM)</span><span class="bold"> коју спроводи оператер</span></p>
				<p>a) Члан летачке посаде мора да заврши основну обуку за унапређење рада посаде <span class="italik">(CRM)</span><span class="bold"> </span>пре него што започне летење без надзора на линији.</p>
				<p>б) Основну обуку за унапређење рада посаде <span class="italik">(CRM)</span> врши најмање један одговарајуће оспособљени предавач за унапређење рада посаде коме, за поједине специфичне области, могу помагати стручна лица за те области.</p>
				<p>ц) Ако члан летачке посаде није претходно завршио теоријску обуку из области људског фактора у нивоу који се захтева за стицање дозволе транспортног пилота <span class="italik">(ATPL)</span> обавезан је да, пре основне обуке за унапређење рада посаде или уз ову обуку, заврши теоријску обуку из људских могућности и ограничења, коју спроводи оператер по програму обуке за стицање дозволе транспортног пилота, како је наведено у Анексу I <span class="italik">(Part–FCL)</span> Уредбе (ЕУ) бр. 1178/2011.</p>
				<p><span class="bold">ORO.FC.220 Прелазна обука и провера</span></p>
				<p>a) Обука за унапређење рада посаде <span class="italik">(CRM)</span> је саставни део прелазне обуке коју спроводи оператер.</p>
				<p>б) По започињању прелазне обуке, члану летачке посаде се не смеју доделити летачке дужности на другом типу или класи ваздухоплова све до завршетка обуке или њене обуставе. Члановима посаде који лете само на авионима са перформансама класе Б могу да буду додељене летачке дужности на другим типовима авиона са перформансама класе Б, у току прелазне обуке, онолико колико је то неопходно за обављање саобраћаја. </p>
				<p>ц) Трајање прелазне обуке члана летачке посаде коју спроводи оператер одређује се на основу стандарда који се односе на оспособљеност и искуство, а који су наведени у оперативном приручнику, узимајући у обзир претходне обуке и искуство.</p>
				<p>д) Члан летачке посаде мора да заврши:</p>
				<p>1) проверу стручности коју спроводи оператер и обуку и проверу у вези безбедносне опреме и опреме која се користи у случају опасности, пре започињања летења под надзором на линији <span class="italik">(LIFUS)</span>; и</p>
				<p>2) проверу на линији након завршетка летења под надзором на линији. За авионе са перформансама класе Б, летење под надзором на линији <span class="italik">(LIFUS) </span>се може обавити на било ком авиону одговарајуће класе.</p>
				<p>е) У случају авиона, пилоти који имају стечено овлашћење за летење на типу авиона на основу обуке спроведене само на симулатору <span class="italik">(ZFTT)</span> морају да:</p>
				<p>1) започну летење под надзором на линији најкасније 21 дан од завршетка практичног испита или после одговарајуће обуке коју је спровео оператер. Садржај ове обуке наводи се у оперативном приручнику;</p>
				<p>2) обаве шест полетања и слетања на уређају за симулирање летења <span class="italik">(FSTD)</span> најкасније 21 дан од завршетка практичног испита, под надзором инструктора за тип авиона <span class="italik">(TRI(A))</span> који седи на другом пилотском седишту. Број полетања и слетања може да буде умањен ако су одређене олакшице у обавезном делу података за коришћење који су установљени на основу Уредбе (ЕУ) бр. 748/2012. Ако се ова полетања и слетања не обаве у року који износи 21 дан, оператер је дужан да спроведе обуку за обнову знања. Садржај ове обуке наводи се у оперативном приручнику;</p>
				<p>3) обаве прва четири полетања и слетања при летењу под надзором на линији <span class="italik">(LIFUS)</span> у авиону, под надзором инструктора за тип авиона <span class="italik">(TRI(A))</span>. Број полетања и слетања може да буде умањен ако су одређене олакшице у обавезном делу података за коришћење који су установљени на основу Уредбе (ЕУ) бр. 748/2012.</p>
				<p><span class="bold">ORO.FC.230 Периодична обука и провера</span></p>
				<p>a) Сваки члан летачке посаде мора да заврши периодичну обуку и проверу која одговара типу или варијанти ваздухоплова на коме лети.</p>
				<p>б) <span class="italik">Провера стручности коју спроводи оператер</span></p>
				<p>1) Сваки члан летачке посаде мора да заврши проверу стручности коју спроводи оператер у уобичајеном саставу посаде, како би показао оспособљеност за вршење уобичајених поступака, ванредних поступака и поступака у случају опасности.</p>
				<p>2) Ако члан летачке посаде обавља летове по правилима за инструментално летење, провера стручности коју спроводи оператер се врши без спољних визуелних оријентира, ако је то одговарајуће.</p>
				<p>3) Период важења провере стручности коју спроводи оператер је шест календарских месеци. За летове који се обављају дању, по правилима за визуелно летење, авионима са перформансама класе Б, током сезоне која није дужа од осам узастопних месеци, довољно је обавити једну проверу стручности коју спроводи оператер. Провера стручности мора да се обави пре него што се започне обављање јавног авио-превоза. </p>
				<p>4) Члан летачке посаде који учествује у обављању летова дању, дуж рута на којима се навођење обавља по визуелним оријентирима на земљи, хеликоптером који није сложени моторни ваздухоплов, може да обави проверу стручности коју спроводи оператер на само једном од одговарајућих типова. Провера стручности коју спроводи оператер обавља се сваки пут на оном типу хеликоптера који најдуже није био коришћен за проверу стручности. Одговарајући типови хеликоптера, који се могу груписати за потребе провере стручности коју спроводи оператер, наводе се у оперативном приручнику.</p>
				<p>5) Изузетно од ORO.FC.145 став а) тачка 2), за летове хеликоптера који нису сложени моторни, који се обављају дању, дуж рута на којима се навођење обавља по визуелним оријентирима на земљи и за летове авиона са перформансама класе Б, проверу може да врши одговарајуће оспособљени вођа ваздухоплова кога је одредио оператер, а који је обучен за примену начела унапређења рада посаде <span class="italik">(CRM)</span> и за оцену <span class="italik">CRM</span> вештина. Оператер је дужан да обавести надлежну власт о лицима које је одредио.</p>
				<p>ц) <span class="italik">Провера на линији</span></p>
				<p>1) Члан летачке посаде мора да заврши проверу на линији која се обавља у ваздухоплову, како би показао оспособљеност за обављање уобичајених летова на линији, који су описани у оперативном приручнику. Период важења провере на линији је 12 календарских месеци.</p>
				<p>2) Изузетно од ORO.FC.145 став а) тачка 2), провере на линији може да врши одговарајуће оспособљен вођа ваздухоплова, кога је одредио оператер и који је обучен за примену начела унапређења рада посаде <span class="italik">(CRM) </span>и за оцену <span class="italik">CRM</span> вештина.</p>
				<p>д) <span class="italik">Обука и провера у вези безбедносне опреме и опреме која се користи у случају опасности</span> </p>
				<p>Члан летачке посаде мора да заврши обуку и проверу о месту на коме је смештена и употреби комплетне безбедносне опреме и опреме која се користи у случају опасности, а која се налази у ваздухоплову. Период важења провере у вези безбедносне опреме и опреме која се користи у случају опасности је 12 календарских месеци.</p>
				<p>е) Обука за унапређење рада посаде <span class="italik">(CRM)</span></p>
				<p>1) Елементи обуке за унапређење рада посаде <span class="italik">(CRM)</span><span class="bold"> </span>су саставни део свих одговарајућих фаза прелазне обуке.</p>
				<p>2) Члан летачке посаде мора да похађа посебну модуларну обуку за унапређење рада посаде <span class="italik">(CRM)</span>. Све важне теме обуке за унапређење рада посаде <span class="italik">(CRM)</span><span class="bold"> </span>морају да буду распоређене што равномерније и обрађене у периоду од три године.</p>
				<p>ф) Члан летачке посаде мора најмање сваких 12 календарских месеци да похађа обуку на земљи и летачку обуку која може да се обави на уређају за симулирање летења <span class="italik">(FSTD)</span> или у ваздухоплову, или комбиновано.</p>
				<p>г) Период важења из става б) тачка 3) и ст. ц) и д) се рачуна од краја оног месеца у коме је провера спроведена.</p>
				<p>х) Ако су захтеване обуке и провере спроведене у последња три месеца периода важења претходне обуке, нови период важења се рачуна од датума истицања важења претходне обуке.</p>
				<p><span class="bold">ORO.FC.235 Оспособљеност пилота за летење са било којег пилотског седишта</span></p>
				<p>a) Вођа ваздухоплова чије дужности захтевају обављање лета са било којег пилотског седишта и обављање дужности копилота или вођа ваздухоплова који спроводи обуку или проверу, мора да заврши додатну обуку и проверу, као што је наведено у оперативном приручнику. Провера може да се спроведе заједно са провером стручности коју врши оператер, а која је прописана у ORO.FC.230 став б).</p>
				<p>б) Додатна обука и провера морају да обухвате најмање следеће:</p>
				<p>1) отказ мотора у току полетања;</p>
				<p>2) прилаз и неуспели прилаз са отказом једног мотора; и</p>
				<p>3) слетање са отказом једног мотора.</p>
				<p>ц) У случају хеликоптера, вођа ваздухоплова мора да заврши проверу стручности наизменично са левог и са десног седишта, под условом да при комбинованој провери стручности за овлашћење за летење на типу и провери стручности коју спроводи оператер, вођа ваздухоплова завршава своју обуку или проверу са седишта на коме уобичајено седи.</p>
				<p>д) Приликом обуке о поступцима у случају отказа мотора, која се спроводи у ваздухоплову, отказ мотора мора да буде симулиран.</p>
				<p>е) При обављању лета са седишта предвиђеног за копилота, провере наведене у ORO.FC.230 за летење са седишта вође ваздухоплова морају да буду важеће и ажурне.</p>
				<p>ф) Пилот који замењује вођу ваздухоплова мора, истовремено са провером стручности коју спроводи оператер и која је прописана у ORO.FC.230 став б), да покаже и увежбаност у спровођењу поступака и процедура који не спадају у његове уобичајене дужности и одговорности. Ако не постоје значајне разлике у поступцима који се обављају са левог и десног седишта, вежба може да буде обављена са било којег седишта.</p>
				<p>г) Пилот који није вођа ваздухоплова, а обавља дужности са седишта намењеног за вођу ваздухоплова, мора истовремено са провером стручности коју спроводи оператер и која је наведена у ORO.FC.230 став б) да покаже увежбаност у спровођењу поступака и процедура за које је одговоран вођа ваздухоплова који има улогу пилота који прати обављање лета. Ако не постоје значајне разлике у поступцима који се обављају са левог или десног седишта, вежба може да буде обављена са било којег седишта.</p>
				<p><span class="bold">ORO.FC.240 Летење на више типова или варијанти ваздухоплова </span></p>
				<p>a) Процедуре или оперативна ограничења за летење на више типова или варијанти ваздухоплова, који су наведени у оперативном приручнику и које је одобрила надлежна власт, обухватају:</p>
				<p>1) минимално искуство чланова летачке посаде;</p>
				<p>2) минимално искуство на једном типу или варијанти ваздухоплова стечено пре започињања обуке за летење на другом типу и варијанти;</p>
				<p>3) поступак којим се члан летачке посаде, који је оспособљен за један тип или варијанту ваздухоплова, обучава и оспособљава за други тип или варијанту; и</p>
				<p>4) све применљиве захтеве који се односе на скорашње искуство за сваки тип или варијанту ваздухоплова.</p>
				<p>б) Ако члан летачке посаде лети и хеликоптером и авионом, летење мора да буде ограничено само на један тип авиона и један тип хеликоптера.</p>
				<p>ц) Став а) се не примењује на летове који се обављају авионима са перформансама класе Б, ако је реч о класи авиона са клипним моторима која захтева једног пилота, а лет се обавља дању, по правилима за визуелно летење <span class="italik">(VFR)</span>. Став б) се не примењује на летове који се обављају авионима са перформансама класе Б, ако је реч о класи авиона са клипним моторима која захтева једног пилота.</p>
				<p><span class="bold">ORO.FC.А.245 Алтернативни програм обуке и оспособљавања</span></p>
				<p>a) Оператер авиона који поседује одговарајуће искуство може алтернативним програмом обуке и оспособљавања <span class="italik">(ATQP), </span>који је oдобрила надлежна власт, да замени један или више захтева који се односе на обуку и проверу летачке посаде:</p>
				<p>1) SPA.LVO.120 у делу обуке и оспособљавања летачке посаде;</p>
				<p>2) прелазну обуку и провере;</p>
				<p>3) обуку за разлике и обуку за упознавање;</p>
				<p>4) обуку за вођу ваздухоплова;</p>
				<p>5) периодичну обуку и проверу; и</p>
				<p>6) обуку за летење на више типова или варијанти авиона.</p>
				<p>б) Алтернативни програм обуке и оспособљавања <span class="italik">(ATQP)</span> садржи обуку и проверу којима се успоставља и одржава најмање онај ниво стручности који се стиче применом ORO.FC.220 и ORO.FC.230. Пре издавања одобрења надлежне власти за примену алтернативног програма обуке и оспособљавања <span class="italik">(ATQP) </span>мора се доказати ниво оспособљености и стручности летачке посаде.</p>
				<p>ц) Оператер који подноси захтев за одобрење алтернативног програма обуке и оспособљавања <span class="italik">(ATQP)</span> дужан је да надлежној власти достави план примене, укључујући и опис нивоа оспособљености и стручности летачке посаде који треба да се постигне.</p>
				<p>д) Уз провере које се захтевају у ORO.FC.230 и FCL.060 Анекса I <span class="italik">(Part–FCL)</span> Уредбе (ЕУ) бр. 1178/2011, сваки члан летачке посаде мора да заврши процену на линији <span class="italik">(LOE)</span>, која се спроводи на уређају за симулирање летења <span class="italik">(FSTD)</span>. Период важења процене на линији <span class="italik">(LOE)</span> је 12 календарских месеци. Период важења се рачуна од краја месеца у коме је провера спроведена. Ако је процена на линији <span class="italik">(LOE)</span> спроведена у последња три месеца периода важења, нови период важења се рачуна од датума истека претходног периода важења.</p>
				<p>е) После две године примене одобреног алтернативног програма обуке и оспособљавања <span class="italik">(ATQP)</span> оператер може, ако одобри надлежна власт, да продужи период важења провера који је наведен у ORO.FC.230, и то:</p>
				<p>1) за проверу стручности коју спроводи оператер, на 12 календарских месеци. Период важења се рачуна од краја месеца када је провера спроведена. Ако је провера спроведена у последња три месеца периода важења, нови период важења се рачуна од датума истека претходног периода важења.</p>
				<p>2) за проверу на линији, на 24 календарска месеца. Период важења се рачуна од краја месеца када је провера спроведена. Ако је провера спроведена у последњих шест месеци периода важења, нови период важења се рачуна од датума истека претходног периода важења.</p>
				<p>3) за проверу у вези безбедносне опреме и опреме која се користи у случају опасности, на 24 календарска месеца. Ако је провера спроведена у последњих шест месеци периода важења, нови период важења се рачуна од датума истека претходног периода важења. </p>
				<p><span class="bold">ORO.FC.А.250 Вођа ваздухоплова са дозволом професионалног пилота авиона </span><span class="italik">(CPL(A))</span></p>
				<p class="v2-clan-left-1">а) Ималац дозволе професионалног 
				пилота авиона <span class="italik">(CPL(A))</span> може да 
				обавља дужности вође ваздухоплова у јавном авио-превозу у авиону 
				предвиђеном за једног пилота само ако је испуњен један од 
				следећих услова:</p>
				<p class="v2-clan-left-1">1) када превози путнике на лету који 
				се обавља по правилима за визуелно летење<span class="italik"> 
				(VFR), </span>изван полупречника од<span class="italik"> </span>
				50<span class="italik"> NM</span> (90 <span class="italik">km</span>) 
				од аеродрома поласка, ако има најмање 500 сати налета на 
				авионима или има важеће овлашћење за инструментално летење; </p>
				<p class="v2-clan-left-1">2) када лети на вишемоторном типу 
				авиона, по правилима за инструментално летење
				<span class="italik">(IFR)</span>, ако има најмање 700 сати 
				налета на авионима, од чега 400 сати мора да буде у улози вође 
				ваздухоплова. Поменути налет мора да обухвата 100 сати лета по 
				правилима за инструментално летење <span class="italik">(IFR)
				</span>и 40 сати лета вишемоторним авионима. Наведених 400 сати 
				лета у улози вође ваздухоплова може да буде замењено временом 
				лета оствареним у улози копилота ако је у оперативном приручнику 
				утврђен систем вишечлане посаде, при чему се два сата лета у 
				улози копилота сматра као један сат лета у улози вође 
				ваздухоплова; </p>
				<p class="v2-clan-left-1">3) када лети на једномоторном типу 
				авиона по правилима за инструментално летење
				<span class="italik">(IFR)</span>, ако има најмање 700 сати 
				налета на авионима, од чега 400 сати мора да буде у улози вође 
				ваздухоплова. Поменути налет мора да обухвати 100 сати лета по 
				правилима за инструментално летење <span class="italik">(IFR).</span> 
				Наведених 400 сати лета у улози вође ваздухоплова може да буде 
				замењено временом лета оствареним у улози копилота ако је у 
				оперативном приручнику утврђен систем вишечлане посаде, при чему 
				се два сата лета у улози копилота сматра као један сат лета у 
				улози вође ваздухоплова.</p>
				<p>б) Став а) тачка 1) се не примењује на летове који се обављају дању, по правилима за визуелно летење <span class="italik">(VFR),</span> авионима са перформансама класе Б.</p>
				<p><span class="bold">ORO.FC.Н.250 Вођа ваздухоплова са дозволом професионалног пилота хеликоптера </span><span class="italik">(CPL(Н))</span></p>
				<p>a) Ималац дозволе професионалног пилота хеликоптера <span class="italik">(CPL(Н))</span> сме да обавља дужности вође ваздухоплова у јавном авио-превозу у хеликоптеру предвиђеним за једног пилота:</p>
				<p>1) када лети по правилима за инструментално летење <span class="italik">(IFR)</span>, ако има најмање 700 сати укупног налета оствареног на хеликоптерима, од чега 300 сати мора да буде у улози вође ваздухоплова. У поменути налет мора да се урачуна 100 сати лета по правилима за инструментално летење <span class="italik">(IFR)</span>. Наведених 300 сати лета у улози вође ваздухоплова може да буде замењено временом лета оствареним у улози копилота ако је у оперативном приручнику утврђен систем вишечлане посаде, при чему се два сата лета у улози копилота сматра као један сат лета у улози вође ваздухоплова;</p>
				<p>2) када лети ноћу, у визуелним метеоролошким условима <span class="italik">(VMC)</span>, ако има:</p>
				<p>(i) важеће овлашћење за инструментално летење; или</p>
				<p>(ii) 300 сати налета на хеликоптерима, од чега 100 сати остварених у улози вође ваздухоплова и десет сати ноћног лета у улози пилота који обавља лет.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 3</p>
				<p class="clan"><span class="bold">Додатни захтеви који се примењују на посебне делатности које се обављају уз накнаду и јавни авио-превоз наведен у ORO.FC.005 став б) тач. 1. и 2.</span></p>
				<p><span class="bold">ORO.FC.330 Периодична обука и провера – провера стручности коју спроводи оператер</span></p>
				<p>а) Сваки члан летачке посаде мора да заврши проверу стручности коју спроводи оператер како би показао оспособљеност за вршење уобичајених поступака, ванредних поступака и поступака у случају опасности, а која обухвата одговарајуће аспекте који се односе на специјализоване задатке описане у оперативном приручнику.</p>
				<p>б) Посебна пажња се мора обратити ако се летови обављају по правилима за инструментално летење или ноћу.</p>
				<p>ц) Период важења провере стручности коју спроводи оператер је 12 календарских месеци. Период важења се рачуна од краја месеца када је провера извршена. Ако је провера стручности оператера спроведена у последња три месеца периода важења претходне провере, нови период важења се рачуна од датума истицања важења претходне провере.</p>
				<p class="clan">ГЛАВА <span class="italik">СС</span> </p>
				<p class="bold"><span class="bold">КАБИНСКА ПОСАДА</span></p>
				<p><span class="bold">ORO.СC.005 Обим примене</span></p>
				<p>Ова глава садржи захтеве које мора да испуни оператер који обавља летове ваздухопловом са кабинском посадом и састоји се од:</p>
				<p>a) Одељка 1 у коме су наведени заједнички захтеви који се примењују на све летове; и</p>
				<p>б) Одељка 2 у коме су наведени додатни захтеви који се примењују само на јавни авио-превоз.</p>
				<p class="clan">ОДЕЉАК 1 </p>
				<p class="clan"><span class="bold">Заједнички захтеви</span></p>
				<p><span class="bold">ORO.СC.100 Број и састав кабинске посаде</span></p>
				<p>a) Број и састав кабинске посаде одређује се у складу са тачком 7.а Анекса IV Уредбе (EЗ) бр. 216/2008, узимајући у обзир оперативне факторе или околности за одређени лет који треба да се обави. Изузев у случају балона, за летове ваздухоплова који имају максимални број расположивих путничких седишта <span class="italik">(MOPSC)</span> већи од 19 мора да буде одређен најмање један члан кабинске посаде ако се превози један или више путника.</p>
				<p>б) За испуњавање захтева из става а), минимални број чланова кабинске посаде мора да буде већи:</p>
				<p>1) од броја чланова кабинске посаде који је утврђен у поступку сертификације ваздухоплова, у складу са сертификационим захтевима, у зависности од конфигурације кабине ваздухоплова коју користи оператер; или</p>
				<p>2) ако број чланова кабинске посаде није утврђен на основу тачке 1) овог става, број чланова кабинске посаде који је утврђен у поступку сертификације ваздухоплова за највећи сертификовани број путничких седишта може да се умањи за по једног члана на сваких 50 седишта мање у кабини у односу на највећи сертификовани број путничких седишта; или</p>
				<p>3) од једног члана кабинске посаде на сваких 50 или остатак до 50 уграђених путничких седишта у истој кабини ваздухоплова кога користи оператер.</p>
				<p>ц) За летове за које је предвиђена вишечлана кабинска посаде, оператер одређује једног члана кабинске посаде који је одговоран пилоту који управља ваздухопловом/вођи ваздухоплова.</p>
				<p><span class="bold">ORO.СC.110 Услови за доделу дужности</span></p>
				<p>a) Члану кабинске посаде могу да се доделе дужности у ваздухоплову:</p>
				<p>1) ако има најмање 18 година;</p>
				<p>2) ако је у складу са Анексом IV <span class="italik">(Part–MED) </span>Уредбе (ЕУ) бр. 1178/2011 оцењен као физички и ментално способaн за безбедно обављање дужности и извршавање обавеза; и</p>
				<p>3) ако је успешно завршио све применљиве обуке и провере које су прописане у овој глави, као и ако је оспособљен да обавља додељене дужности у складу са процедурама наведеним у оперативном приручнику.</p>
				<p>б) Пре доделе дужности члану кабинске посаде који ради хонорарно или са непуним радним временом, оператер је дужан да утврди да ли су испуњени сви захтеви из ове главе, узимајући у обзир све послове које је члан кабинске посаде обављао код другог оператера, како би утврдио:</p>
				<p>1) укупан број типова или варијанти ваздухоплова у којима је обављао дужности; и</p>
				<p>2) примењиво ограничење у погледу времена летења, радног времена и времена одмора.</p>
				<p>ц) Активни чланови кабинске посаде, као и њихове дужности у вези са безбедношћу путника и лета, морају да буду јасно представљени путницима.</p>
				<p><span class="bold">ORO.СC.115 Спровођење обука и провера</span></p>
				<p>a) Оператер утврђује план и програм за сваку врсту обуке, у складу са применљивим захтевима из ове главе и Анекса V <span class="italik">(Part–СС) </span>Уредбе (ЕУ) бр. 1178/2011, када је то одговарајуће, како би обухватио дужности и одговорности које извршавају чланови кабинске посаде.</p>
				<p>б) Свака обука обухвата теоријску и практичну наставу, која се спроводи индивидуално или групно, у зависности од теме која се обрађује, како би чланови кабинске посаде постигли и одржавали одговарајући ниво стручности, у складу са овом главом.</p>
				<p>ц) Свака обука мора да буде:</p>
				<p>1) спроведена на дефинисан и реалистичан начин; и</p>
				<p>2) спроведена од стране лица која су одговарајуће оспособљена за област која се обрађује.</p>
				<p>д) У току или одмах након завршетка свих обука захтеваних у овој глави, члан кабинске посаде подлеже провери из свих елемената одговарајућег програма обуке, осим из обуке за унапређење рада посаде <span class="italik">(CRM).</span> Провере врше лица која су одговарајуће оспособљена да утврде да ли је члан кабинске посаде постигао и да ли одржава захтевани ниво стручности.</p>
				<p>е) Обуку за унапређење рада посаде <span class="italik">(CRM)</span> и наставу из <span class="italik">CRM </span>модула, ако је то применљиво, спроводи инструктор за унапређење рада посаде <span class="italik">(CRM), </span>за кабинску посаду. Ако су елементи обуке за унапређење рада посаде <span class="italik">(CRM) </span>саставни делови других обука, инструктор за унапређење рада посаде <span class="italik">(CRM), </span>за кабинску посаду, руководи дефинисањем и применом наставног плана.</p>
				<p><span class="bold">ORO.СC.120 Основна обука</span></p>
				<p>a) Нови полазник, који још увек не поседује важећу дозволу кабинског особља издату у складу са Анексом V <span class="italik">(Part – СС) </span>Уредбе (ЕУ) бр. 1178/2011, обавезан је да:</p>
				<p>1) заврши основну обуку, како је дефинисано у CC.TRA.220 наведеног Анекса; и</p>
				<p>2) положи одговарајући испит пре започињања друге обуке која се захтева у овој глави.</p>
				<p>б) Елементи програма основне обуке могу се комбиновати са обуком за први тип ваздухоплова и са прелазном обуком коју спроводи оператер, под условом да су испуњени захтеви из CC.TRA.220, као и да су сви ти елементи евидентирани као елементи основне обуке у евиденцији о обуци кабинске посаде.</p>
				<p><span class="bold">ORO.СC.125 Обука за одређени тип ваздухоплова и прелазна обука коју спроводи оператер</span></p>
				<p>a) Сваки члан кабинске посаде мора да заврши одговарајућу обуку за одређени тип ваздухоплова, прелазну обуку коју спроводи оператер, као и одговарајуће провере:</p>
				<p>1) пре него што га оператер први пут одреди да обавља дужности члана кабинске посаде; или</p>
				<p>2) пре него што му оператер додели обављање дужности на другом типу ваздухоплова.</p>
				<p>б) Приликом утврђивања плана и програма обуке за одређени тип ваздухоплова и прелазне обуке, оператер је дужан да обухвати, ако је могуће, одговарајуће елементе утврђене у обавезном делу података за коришћење који су установљени на основу Уредбе (ЕУ) бр. 748/2012.</p>
				<p>ц) Програм обуке за одређени тип ваздухоплова обухвата:</p>
				<p>1) обуку и праксу на одговарајућим уређајима за обуку или на ваздухоплову; и</p>
				<p>2) најмање следеће елементе обуке за одређени тип ваздухоплова:</p>
				<p>(i) опис ваздухоплова који је релевантан за дужности кабинске посаде;</p>
				<p>(ii) безбедносну опрему и уграђене системе који су релевантни за дужности кабинске посаде;</p>
				<p>(iii) руковање и стварно отварање, од стране сваког члана кабинске посаде, сваког типа или варијанте врата или излаза који се користе у уобичајеним околностима и врата или излаза за случај опасности, у уобичајеном режиму рада и у режиму рада случају опасности;</p>
				<p>(iv) демонстрацију коришћења других излаза, укључујући прозоре у пилотској кабини;</p>
				<p>(v) опрему за заштиту од ватре и дима, ако је уграђена;</p>
				<p>(vi) обуку за евакуацију уз примену тобогана, ако су уграђени; и</p>
				<p>(vii) коришћење седишта, система за везивање и система за снабдевање кисеоником, у случају онеспособљености пилота.</p>
				<p>д) Прелазна обука коју спроводи оператер за сваки тип ваздухоплова који користи мора да:</p>
				<p>1) обухвати обуку и праксу на одговарајућим уређајима за обуку или на ваздухоплову;</p>
				<p>2) за чланове кабинске посаде којима оператер први пут додељује дужности – обухвати обуку из уобичајених поступака које примењује оператер;</p>
				<p>3) обухвати најмање следеће специфичне елементе обуке за одређени тип ваздухоплова на којем ће обављати дужности:</p>
				<p>(i) опис конфигурације кабине;</p>
				<p>(ii) место на коме је смештена, узимање и употребу преносиве безбедносне опреме и опреме која се користи у случају опасности, а налази се у ваздухоплову;</p>
				<p>(iii) све уобичајене поступке и поступке у случају опасности;</p>
				<p>(iv) поступање са путницима и контролу над групом путника;</p>
				<p>(v) обуку за поступање у случају ватре и дима, укључујући коришћење опреме за гашење ватре и заштитне опреме, која одговара оној опреми која се налази у ваздухоплову;</p>
				<p>(vi) поступке евакуације;</p>
				<p>(vii) поступке у случају онеспособљености пилота;</p>
				<p>(viii) одговарајуће захтеве и поступке из области обезбеђивања; и</p>
				<p>(ix) обуку за унапређење рада посаде.</p>
				<p><span class="bold">ORO.СC.130 Обука за разлике</span></p>
				<p>a) Уз обуку наведену у ORO.СC.125, члан кабинске посаде мора да заврши одговарајућу обуку и проверу која обухвата све разлике, пре него што му буду додељене дужности на:</p>
				<p>1) варијанти оног типа ваздухоплова на којем обавља дужности; или</p>
				<p>2) на типу или варијанти ваздухоплова на којем обавља дужности, али који се разликује у погледу:</p>
				<p>(i) безбедносне опреме; </p>
				<p>(ii) места на коме је смештена безбедносна опрема и опрема која се користи у случају опасности; или</p>
				<p>(iii) уобичајених поступака и поступака у случају опасности.</p>
				<p>б) Програм обуке за разлике мора да:</p>
				<p>1) буде одређен, по потреби, на основу упоређивања програма обука које је завршио члан кабинске посаде, у складу са ORO.СC.125 ст. ц) и д), за одговарајући тип ваздухоплова; и</p>
				<p>2) обухвати обуку и праксу на одговарајућем уређају за обуку или на ваздухоплову, у зависности од делова обуке за разлике који се спроводе.</p>
				<p>ц) Приликом утврђивања плана и програма обуке за разлике за варијанту типа ваздухоплова који користи, оператер је дужан да обухвати, ако је применљиво, одговарајуће елементе утврђене у обавезном делу података за коришћење који су установљени на основу Уредбе (ЕУ) бр. 748/2012. </p>
				<p><span class="bold">ORO.СC.135 Упознавање</span></p>
				<p>После завршетка обуке за одређени тип ваздухоплова и прелазне обуке оператера за одређени тип ваздухоплова, члан кабинске посаде мора под надзором да заврши одговарајуће упознавање са типом ваздухоплова на коме ће обављати дужности, пре него што постане један од чланова минималног броја кабинске посаде, који је одређен у складу са ORO.СC.100.</p>
				<p><span class="bold">ORO.СC.140 Периодична обука</span></p>
				<p>a) Сваки члан кабинске посаде дужан је да заврши годишњу периодичну обуку и проверу.</p>
				<p>б) Периодична обука обухвата активности које се додељују сваком члану кабинске посаде при уобичајеним поступцима и поступцима у случају опасности, као и вежбе које су релевантне за тип и/или варијанту ваздухоплова на којима обавља дужности.</p>
				<p>ц) Елементи обуке за одређени тип ваздухоплова:</p>
				<p>1) Периодична обука садржи годишње показне вежбе које обавља сваки члан кабинске посаде, којима се приказује коришћење сваког типа или варијанте врата и излаза који се користе у уобичајеним околностима и за евакуацију путника у случају опасности.</p>
				<p>2) Периодична обука, у размацима од највише три године, додатно обухвата:</p>
				<p>(i) обуку која се спроводи на уређају за обуку или на ваздухоплову, а односи се на руковање и стварно отварање, од стране сваког члана кабинске посаде, сваког типа или варијанте излаза који се користе у уобичајеним околностима и у случају опасности, у уобичајеном режиму рада и режиму рада у случају опасности; </p>
				<p>(ii) обуку на уређају за обуку или на ваздухоплову, а односи се на стварно руковање сигурносним вратима пилотске кабине, које врши сваки члан кабинске посаде, у уобичајеном режиму рада и режиму рада у случају опасности и руковање седиштем и системом за везивање, као и практичну демонстрацију коришћења опреме за снабдевање кисеоником у случају онеспособљености пилота;</p>
				<p>(iii) демонстрацију употребе свих других излаза, укључујући и прозоре у пилотској кабини; и</p>
				<p>(iv) демонстрацију употребе чамаца или тобогана – чамаца, ако су уграђени у ваздухоплов.</p>
				<p>д) Посебни елементи обуке оператера:</p>
				<p>1) Годишња периодична обука обухвата:</p>
				<p>(i) за сваког члана кабинске посаде:</p>
				<p>(A) место на коме је смештена и руковање уграђеном безбедносном опремом и опремом која се користи у случају опасности, а која је уграђена или се налази у ваздухоплову; и</p>
				<p>(Б) навлачење прслука за спасавање, употребу преносиве опреме за кисеоник и заштитне опреме за дисање <span class="italik">(PBE)</span>; </p>
				<p>(ii) смештај ствари у путничкој кабини;</p>
				<p>(iii) поступање у случају контаминације површине ваздухоплова;</p>
				<p>(iv) поступке у случају опасности;</p>
				<p>(v) поступке евакуације;</p>
				<p>(vi) преглед незгода и удеса;</p>
				<p>(vii) унапређење рада посаде;</p>
				<p>(viii) аспекте ваздухопловне медицине и прве помоћи, укључујући одговарајућу опрему; </p>
				<p>(ix) поступке обезбеђивања.</p>
				<p>2) Периодична обука, у размацима од највише три године, додатно садржи:</p>
				<p>(i) употребу пиротехничких средстава (стварних или оних који су намењени за обуку);</p>
				<p>(ii) практичну демонстрацију употребе листи провере које користе чланови летачке посаде;</p>
				<p>(iii) реалну и практичну обуку за коришћење опреме за гашење пожара која одговара оној која се налази у ваздухоплову, укључујући и коришћење заштитне одеће; и</p>
				<p>(iv) за сваког члана кабинске посаде:</p>
				<p>(A) гашење ватре која је карактеристична за пожаре у унутрашњости ваздухоплова; и</p>
				<p>(Б) навлачење и употреба заштитне опреме за дисање <span class="italik">(PBE) </span>у затвореном простору у коме се симулира испуњеност димом.</p>
				<p>е) Периоди важења:</p>
				<p>1) Период важења годишње периодичне обуке је 12 календарских месеци, рачунајући од краја месеца у коме је спроведена провера;</p>
				<p>2) Ако су периодична обука и провера из става а) спроведене у последња три календарска месеца важења, нови период важења се рачуна од дана истека претходног периода важења;</p>
				<p>3) За додатне елементе обуке који се спроводе сваке три године, а који су наведени у ставу ц) тачка 2) и ставу д) тачка 2), период важења је 36 календарских месеци, рачунајући од краја месеца када је спроведена провера.</p>
				<p><span class="bold">ORO.СC.145 Обука за обнову</span> <span class="bold">знања</span></p>
				<p>a) Ако члан кабинске посаде у току претходних шест месеци важења последње одговарајуће обуке и провере:</p>
				<p>1) није обављао летачке дужности, дужан је да пре него што му поново буду додељене дужности, заврши обуку за обнову знања и проверу за сваки тип ваздухоплова на коме лети; или</p>
				<p>2) није обављао летачке дужности на одређеном типу ваздухоплова, дужан је да пре него што му поново буду додељене дужности, заврши за тај тип ваздухоплова:</p>
				<p>(i) обуку за обнову знања и проверу; или</p>
				<p>(ii) два лета у циљу упознавања, у складу са ORO.СC.135.</p>
				<p>б) Програм обуке за обнову знања за сваки тип ваздухоплова обухвата најмање:</p>
				<p>1) поступке у случају опасности;</p>
				<p>2) поступке за евакуацију;</p>
				<p>3) руковање и стварно отварање, које обавља сваки члан кабинске посаде, сваког типа или варијанте излаза који се користе у уобичајеним околностима и излаза за случај опасности, као и врата пилотске кабине, у уобичајеном режиму рада или у режиму рада у случају опасности;</p>
				<p>4) демонстрацију коришћења других излаза, укључујући прозоре у пилотској кабини; и</p>
				<p>5) место на коме је смештена и руковање одговарајућом безбедносном опремом и опремом која се користи у случају опасности, а која је уграђена или се налази у ваздухоплову.</p>
				<p>ц) Оператер може да одлучи да обуку за обнову знања замени периодичном обуком ако члан кабинске посаде започиње поново да обавља летачке дужности у току важења последње периодичне обуке и провере. Ако је период важења истекао, обука за обнову знања може да буде замењена једино обуком за одређени тип ваздухоплова и прелазном обуком коју спроводи оператер, а која је наведена у ORO.СC.125.</p>
				<p class="clan">ОДЕЉАК 2 </p>
				<p class="clan"><span class="bold">Додатни захтеви за обављање јавног авио-превоза</span></p>
				<p><span class="bold">ORO.СC.200 Старији члан кабинске посаде</span></p>
				<p>а) Ако кабинска посада мора да буде вишечлана, она мора да обухвати и старијег члана кабинске посаде, кога одређује оператер.</p>
				<p>б) За старијег члана кабинске посаде оператер може да одреди само оног члана кабинске посаде:</p>
				<p>1) који има најмање годину дана радног искуства као члан кабинске посаде; и</p>
				<p>2) који је успешно завршио обуку за старијег члана кабинске посаде и одговарајућу проверу.</p>
				<p>ц) Обука за старијег члана кабинске посаде обухвата дужности и одговорности старијег члана кабинске посаде, укључујући:</p>
				<p>1) информисање пре лета;</p>
				<p>2) сарадњу са члановима посаде;</p>
				<p>3) преглед захтева оператера и прописа;</p>
				<p>4) извештавање о удесима и незгодама;</p>
				<p>5) људски фактор и унапређење рада посаде <span class="italik">(CRM)</span>; и</p>
				<p>6) ограничење радног времена и времена летења, као и захтеве у погледу одмора.</p>
				<p>д) Старији члан кабинске посаде одговоран је вођи ваздухоплова за обављање и координацију уобичајених поступака и поступака у случају опасности који су наведени у оперативном приручнику, укључујући, у сврху безбедности и обезбеђивања, и прекид обављања оних послова који немају утицаја на безбедност. </p>
				<p>е) Оператер је дужан да утврди поступке за избор члана кабинске посаде који, по својим квалификацијама, може да преузме улогу старијег члана кабинске посаде ако одређени старији члан кабинске посаде постане неспособан за рад. О изменама утврђених поступака обавештава се ваздухопловна власт.</p>
				<p><span class="bold">ORO.СC.205 Смањење броја чланова кабинске посаде за време поступака на земљи и у случају непредвиђених околности</span></p>
				<p>a) Ако се у ваздухоплову налазе путници, у путничкој кабини мора да буде присутан минимални број чланова кабинске посаде који је прописан у ORO.СC.100.</p>
				<p>б) Ако су испуњени услови наведени у ставу ц), овај број може да буде умањен:</p>
				<p>1) у току уобичајених поступака на земљи, изузев у току точења или истакања горива када се ваздухоплов налази на паркинг позицији; или</p>
				<p>2) у случају непредвиђених околности, ако је смањен број путника на лету. У овом случају, после завршетка лета подноси се извештај надлежној власти.</p>
				<p>ц) Услови:</p>
				<p>1) у оперативном приручнику морају да буду одређени поступци којима се постиже исти ниво безбедности са смањеним бројем чланова кабинске посаде, нарочито у случају евакуације путника;</p>
				<p>2) смањени број чланова кабинске посаде мора да обухвати старијег члана кабинске посаде, у складу са ORO.СC.200;</p>
				<p>3) на сваких 50 путника или дела од 50 путника, у истој кабини ваздухоплова, захтева се присуство најмање једног члана кабинске посаде; и</p>
				<p>4) при уобичајеним поступцима на земљи, ако се ради о ваздухоплову за који се захтева вишечлана кабинска посада, број који је одређен у складу са ставом ц) тачка 3) увећава се за по једног члана кабинске посаде за сваки пар излаза у случају опасности који се налазе у нивоу пода путничке кабине.</p>
				<p><span class="bold">ORO.СC.210 Додатни услови за додељивање дужности</span></p>
				<p>Члановима кабинске посаде могу да буду додељене дужности и они могу да их извршавају на одређеном типу или варијанти ваздухоплова само ако:</p>
				<p>a) имају важећу дозволу кабинског особља, која је издата у складу са Анексом V <span class="italik">(Part–СС) </span>Уредбе (ЕУ) бр. 1178/2011;</p>
				<p>б) су стручно оспособљени за тип или варијанту, у складу са овом главом;</p>
				<p>ц) испуњавају друге примењиве захтеве из ове главе и Анекса IV (Део – <span class="italik">САТ</span>); и</p>
				<p>д) носе униформу члана кабинске посаде коју је одредио оператер.</p>
				<p><span class="bold">ORO.СC.215 Програми обуке и провере и одговарајућа документација</span></p>
				<p>a) Програм и садржај обуке и провере, који се захтевају овом главом, одобрава надлежна власт и они се наводе у оперативном приручнику.</p>
				<p>б) Након што члан кабинске посаде успешно заврши обуку и одговарајућу проверу, оператер је дужан да:</p>
				<p>1) ажурира евиденцију о обављеним обукама тог члана кабинске посаде, у складу са ORO.MLR.115; и</p>
				<p>2) достави члану кабинске посаде листу са ажурираним роковима важења обука и провера, које се односе на тип ваздухоплова или варијанту ваздухоплова за које је члан кабинске посаде оспособљен да лети.</p>
				<p><span class="bold">ORO.СC.250 Летење на више типова или варијанти ваздухоплова</span></p>
				<p>a) Члану кабинске посаде не сме да се додели извршавање дужности на више од три типа ваздухоплова, осим уз одобрење надлежне власти, када члану кабинске посаде може да буде додељено извршавање дужности и на четвртом типу ваздухоплова, под условом да су код најмање два од тих типова ваздухоплова:</p>
				<p>1) безбедносна опрема, опрема за случај опасности, уобичајени поступци и поступци у случају опасности, који су специфични за одређени тип ваздухоплова, слични; и</p>
				<p>2) уобичајени поступци и поступци у случају опасности, који не зависе од типа ваздухоплова, исти.</p>
				<p>б) За примену става а) и за обуку и оспособљавање кабинске посаде, оператер је дужан да:</p>
				<p>1) сваки ваздухоплов утврди као тип или варијанту узимајући у обзир одговарајуће податке утврђене у обавезном делу података за коришћење који су установљени на основу Уредбе (ЕУ) бр. 748/2012 за одговарајући тип или варијанту ваздухоплова, када су ти подаци на располагању; и</p>
				<p>2) утврди варијанте типа ваздухоплова које се сматрају различитим типом, ако оне нису сличне у погледу:</p>
				<p>(i) употребе излаза у случају опасности;</p>
				<p>(ii) места на коме је смештена и врсте преносиве безбедносне опреме и опреме за случај опасности;</p>
				<p>(iii) поступака у случају опасности, за одређени тип ваздухоплова.</p>
				<p><span class="bold">ORO.СC.255 Летови који се обављају са једним чланом кабинске посаде</span></p>
				<p>a) Оператер је дужан да изврши избор, радно ангажује, изврши обуку и провери стручност чланова кабинске посаде којима се додељују дужности на летовима који се обављају са једним чланом кабинске посаде, у складу са критеријумима који се примењују на ову врсту летова.</p>
				<p>б) Члановима кабинске посаде који немају претходно искуство на летовима који се обављају са једним чланом кабинске посаде може да буде додељено обављање дужности на таквим летовима након што:</p>
				<p>1) заврше обуку из става ц), уз остале захтеване обуке и провере из ове главе;</p>
				<p>2) успешно заврше проверу којом се потврђује њихова стручност за извршавање дужности и одговорности, у складу са поступцима наведеним у оперативном приручнику; и</p>
				<p>3) на одговарајућем типу ваздухоплова обаве летове за упознавање у трајању од најмање 20 сати и 15 сектора, под надзором члана кабинске посаде са одговарајућим искуством.</p>
				<p>ц) Додатна обука обухвата, уз посебан осврт на летове који се обављају са једним чланом кабинске посаде, следеће елементе:</p>
				<p>1) одговорност вођи ваздухоплова за обављање уобичајених поступака и поступака у случају опасности;</p>
				<p>2) значај координације и комуникације са летачком посадом, нарочито приликом опхођења са путницима који су непримереног понашања и онима који ремете ред;</p>
				<p>3) преглед захтева оператера и прописа;</p>
				<p>4) документацију;</p>
				<p>5) извештавање о удесима и незгодама; и</p>
				<p>6) ограничење радног времена и времена летења, као и захтеве у погледу одмора.</p>
				<p class="clan">ГЛАВА <span class="italik">ТС</span></p>
				<p class="bold"><span class="bold">ТЕХНИЧКО ОСОБЉЕ</span><span class="italik"> </span><span class="bold">У САСТАВУ ПОСАДЕ</span> <span class="bold">ПРИ </span><span class="italik">HEMS, HHO </span><span class="bold">ИЛИ</span><span class="italik"> NVIS </span><span class="bold">ЛЕТОВИМА</span></p>
				<p><span class="bold">ORO.ТC.100 Обим примене</span></p>
				<p>Ова глава садржи захтеве које мора да испуни оператер ако користи ваздухоплов у коме се налази техничко особље у саставу посаде, у јавном авио-превозу за потребе хитних медицинских летова <span class="italik">(HEMS)</span>, летова уз коришћење система за ноћно осматрање <span class="italik">(NVIS)</span> и летова хеликоптера уз коришћење хеликоптерске дизалице<span class="bold"> </span><span class="italik">(HHO)</span>. </p>
				<p><span class="bold">ORO.ТС.105 Услови за доделу дужности</span></p>
				<p>a) Члановима техничког особља у саставу посаде у јавном авио-превозу, при <span class="italik">NVIS</span>, <span class="italik">HEMS</span> и <span class="italik">HHO</span> летовима, додељује се дужност само:</p>
				<p>1) ако имају најмање 18 година;</p>
				<p>2) ако су физички и психички способни да безбедно извршавају додељене дужности и одговорности;</p>
				<p>3) ако су завршили захтеване обуке за обављање додељених дужности, које су наведене у овој глави; и</p>
				<p>4) ако су провере показале да су способни за извршење свих додељених дужности, у складу са поступцима наведеним у оперативном приручнику.</p>
				<p>б) Пре доделе дужности члановима техничког особља у саставу посаде који су самозапослени и/или раде хонорарно или са непуним радним временом, оператер је дужан да, узимајући у обзир све услуге које члан техничког особља обавља код другог оператера, утврди да су испуњени применљиви захтеви из ове главе, како би одредио:</p>
				<p>1) укупан број типова и варијанти ваздухоплова на којима су летели; и</p>
				<p>2) применљиве захтеве у погледу ограничења радног времена и времена летења, као и захтеве у погледу одмора.</p>
				<p><span class="bold">ORO.ТС.110 Обука и провера</span></p>
				<p>a) Оператер је дужан да утврди програм обуке, у складу са применљивим захтевима из ове главе, како би обухватио све дужности и одговорности које извршава члан техничког особља у саставу посаде.</p>
				<p>б) После завршетка основне обуке, прелазне обуке коју спроводи оператер, обуке за разлике и периодичне обуке, члан техничког особља подлеже провери како би показао оспособљеност у обављању уобичајених поступака и поступака у случају опасности.</p>
				<p>ц) Обуку и проверу спроводе одговарајуће оспособљена лица која имају искуство у области за коју врше обуку. Оператер је дужан да обавести надлежну власт о лицима која спроводе провере.</p>
				<p><span class="bold">ORO.ТС.115 Основна обука</span></p>
				<p>Пре започињања прелазне обуке коју спроводи оператер, члан техничког особља у саставу посаде је дужан да заврши основну обуку која обухвата:</p>
				<p>a) опште теоријско знање о ваздухопловству и ваздухопловним прописима, укључујући све елементе повезане са дужностима и одговорностима техничког особља у саставу посаде;</p>
				<p>б) обуку у вези ватре и дима;</p>
				<p>ц) обуку за преживљавање на земљи и у води, која одговара врсти летова и подручју у коме се обавља лет;</p>
				<p>д) ваздухопловну медицину и прву помоћ; и</p>
				<p>е) комуникацију и одговарајуће делове <span class="italik">CRM</span> обуке, наведене у ORO.FС.115 и ORO.FС.215.</p>
				<p><span class="bold">ORO.ТС.120 Прелазна обука коју спроводи оператер</span></p>
				<p>Члан техничког особља у саставу посаде мора да заврши:</p>
				<p>a) прелазну обуку коју спроводи оператер, која обухвата одговарајуће делове <span class="italik">CRM</span> обуке:</p>
				<p>1) пре него што му оператер први пут додели дужности члана техничког особља у саставу посаде; или</p>
				<p>2) када почиње да обавља дужности на другом типу или класи ваздухоплова, ако се разликују опрема и поступци који су наведени у ставу б).</p>
				<p>б) Прелазна обука коју спроводи оператер обухвата:</p>
				<p>1) место на коме је смештена и руковање безбедносном опремом и опремом за преживљавање која се налази у ваздухоплову;</p>
				<p>2) поступке у уобичајеним околностима и поступке у случају опасности; и</p>
				<p>3) обуку у погледу опреме која се налази у ваздухоплову и која се користи за обављање дужности у ваздухоплову или на земљи, а чијим коришћењем се помаже пилоту у обављању <span class="italik">HEMS</span>, <span class="italik">HHO</span> и <span class="italik">NVIS</span> летова.</p>
				<p><span class="bold">ORO.ТС.125 Обука за разлике</span></p>
				<p>a) Члан техничког особља у саставу посаде мора да заврши обуку за разлике приликом промене опреме или поступака на типовима или варијантама ваздухоплова на којима тренутно лети.</p>
				<p>б) Оператер је дужан да наведе у оперативном приручнику када су потребне обуке за разлике.</p>
				<p><span class="bold">ORO.ТС.130 Летови за упознавање</span></p>
				<p>Након завршетка прелазне обуке коју спроводи оператер, члан техничког особља у саставу посаде мора да обави летове за упознавање, пре него што буде одређен за члана техничког особља у саставу посаде при <span class="italik">HEMS</span>, <span class="italik">HHO</span> и <span class="italik">NVIS</span> летовима.</p>
				<p><span class="bold">ORO.ТС.135 Периодична обука</span></p>
				<p>a) Члан техничког особља у саставу посаде је дужан да сваких 12 месеци заврши периодичну обуку која одговара типу или класи ваздухоплова и опреми коју користи. Елементи <span class="italik">CRM</span> обуке морају да буду укључени у одговарајуће фазе периодичне обуке.</p>
				<p>б) Периодична обука обухвата теоријску обуку, практичну обуку и праксу.</p>
				<p><span class="bold">ORO.ТС.140 Обука за обнову знања</span></p>
				<p>a) Члан техничког особља у саставу посаде који није обављао дужности у претходних шест месеци, дужан је да заврши обуку за обнову знања, која је наведена у оперативном приручнику.</p>
				<p>б) Члан техничког особља у саставу посаде који у претходних шест месеци није обављао летачке дужности на одређеном типу или класи ваздухоплова дужан је да, пре поновног додељивања дужности на том типу или класи ваздухоплова, заврши:</p>
				<p>1) обуку за обнову знања за тип или класу ваздухоплова; или</p>
				<p>2) лет од два сектора у циљу упознавања, на типу или класи ваздухоплова.</p>
				<p class="clan">ГЛАВА <span class="italik">FTL</span></p>
				<p class="bold"><span class="bold">ОГРАНИЧЕЊА ВРЕМЕНА ЛЕТЕЊА И РАДНОГ ВРЕМЕНА И ЗАХТЕВИ У ПОГЛЕДУ ОДМОРА</span></p>
				<p class="clan">ОДЕЉАК 1</p>
				<p class="clan"><span class="bold">Опште одредбе</span></p>
				<p><span class="bold">ORO.FTL.100 Област примене</span></p>
				<p>У овоj глави се утврђују захтеви које су дужни да испуне оператер и његови чланови посаде у вези с ограничењем времена летења и радног времена, као и захтеви у погледу одмора чланова посаде. </p>
				<p><span class="bold">ORO.FTL.105 Дефиниције</span></p>
				<p>За потребе ове главе примењују се следеће дефиниције:</p>
				<p>1) „прилагођен”<span class="bold"> </span><span class="italik">(aclimatised)</span> је стање у коме је биолошки сат дневне активности организма члана посаде ваздухоплова усклађен са временском зоном у којој се тај члан посаде налази. Члан посаде се сматра прилагођеним на временску зону у распону од два сата од локалног времена у месту поласка. Ако се локално време у месту у коме почиње дужност разликује за више од два сата од локалног времена у којем почиње следећа дужност, члан посаде ваздухоплова се, у сврху рачунања максималног дневног трајања времена летачке дужности, сматра прилагођеним у складу са вредностима наведеним у Табели 1.</p>
				<p class="italik"><span class="italik">Табела 1.</span></p>
				<table class="tabela-sa-borderom">
					<tbody>
						<tr>
							<td>
								<p>Временска разлика <span class="italik">(h)</span> између референтног времена и локалног времена места у коме члану <br>посаде почиње следећа дужност</p>
							</td>
							<td colspan="5">
								<p>Време које је протекло од јављања на дужност у референтно време</p>
							</td>
						</tr>
						<tr>
							<td>
							</td>
							<td>
								<p>&lt; 48</p>
							</td>
							<td>
								<p>48–71:59</p>
							</td>
							<td>
								<p>72–95:59</p>
							</td>
							<td>
								<p>96–119:59</p>
							</td>
							<td>
								<p>≥ 120</p>
							</td>
						</tr>
						<tr>
							<td>
								<p>&lt; 4</p>
							</td>
							<td>
								<p>B</p>
							</td>
							<td>
								<p>D</p>
							</td>
							<td>
								<p>D</p>
							</td>
							<td>
								<p>D</p>
							</td>
							<td>
								<p>D</p>
							</td>
						</tr>
						<tr>
							<td>
								<p>≤6</p>
							</td>
							<td>
								<p>B</p>
							</td>
							<td>
								<p>X</p>
							</td>
							<td>
								<p>D</p>
							</td>
							<td>
								<p>D</p>
							</td>
							<td>
								<p>D</p>
							</td>
						</tr>
						<tr>
							<td>
								<p>≤9</p>
							</td>
							<td>
								<p>B</p>
							</td>
							<td>
								<p>X</p>
							</td>
							<td>
								<p>X</p>
							</td>
							<td>
								<p>D</p>
							</td>
							<td>
								<p>D</p>
							</td>
						</tr>
						<tr>
							<td>
								<p>≤12</p>
							</td>
							<td>
								<p>B</p>
							</td>
							<td>
								<p>X</p>
							</td>
							<td>
								<p>X</p>
							</td>
							<td>
								<p>X</p>
							</td>
							<td>
								<p>D</p>
							</td>
						</tr>
					</tbody>
				</table>
				<p>„B” значи: прилагођен на локално време временске зоне поласка,</p>
				<p>„D” значи: прилагођен на локално време места у коме члан посаде започиње своју наредну дужност,</p>
				<p>„X” значи: члан посаде ваздухоплова је у непознатом стању прилагођености;</p>
				<p>2) „референтно време” <span class="italik">(reference time)</span> је локално време у месту јављања на дужност које се налази у оквиру од две временске зоне од места у којем је члан посаде прилагођен; </p>
				<p>3) „смештај” (<span class="italik">accomodation</span>), у сврху дежурства и подељеног радног времена, је тихо и удобно место које није отворено за јавност, у коме постоји могућност контроле осветљења и температуре, опремљено одговарајућим намештајем који члану посаде омогућава да спава и које има довољан капацитет за све чланове посаде који су ту истовремено присутни, као и могућност исхране; </p>
				<p>4) „одговарајући смештај” <span class="italik">(suitable accomodation)</span>, у сврху дежурства, подељеног радног времена и одмора, означава посебну просторију за сваког члана посаде, која се налази у мирном окружењу, опремљена је креветом, довољно проветрена и има могућност регулисања температуре, јачине осветљења и исхране;</p>
				<p>5) „појачана летачка посада” <span class="italik">(аugmented flight crew)</span> је летачка посада коју чини већи број чланова од најмањег прописаног броја, тако да за време лета сваки члан посаде може своју дужност да преда другом члану летачке посаде који је оспособљен и овлашћен да врши дужност која му се предаје;</p>
				<p>6) „прекид”<span class="bold"> </span><span class="italik">(break)</span> је период у оквиру времена летачке дужности који је краћи од одмора, у коме је члан посаде ослобођен свих дужности и који се урачунава у радно време;</p>
				<p>7) „одложено јављање на дужност” <span class="italik">(delayed reporting)</span> је одлагање предвиђеног времена јављања од стране оператера пре него што је члан посаде напустио место одмора;</p>
				<p>8) „поремећен распоред” <span class="italik">(disruptive schedule)</span> је распоред радног времена члана посаде који ремети могућност спавања у току времена које је оптимално за спавање тиме што време летачке дужности <span class="italik">(FDP)</span> или комбинација времена летачких дужности <span class="italik">(FDP)</span> задире, почиње или се завршава у било које доба дана или ноћи у којем је члан посаде прилагођен. Распоред може да буде поремећен услед раних полазака, касних повратака или ноћних дужности;</p>
				<p>а) „рани тип” <span class="italik">(early type)</span> поремећеног распореда означава:</p>
				<p>(i) за „рани полазак” <span class="italik">(early start)</span>, дужност која почиње у периоду између 05:00 сати и 05:59 сати у временској зони на коју је члан посаде прилагођен; и</p>
				<p>(ii) за „касни повратак” <span class="italik">(late finish)</span>, дужност која се завршава у периоду између 23:00 сати и 01:59 сати у временској зони на коју је члан посаде прилагођен;</p>
				<p>б) „касни тип” <span class="italik">(late type)</span> поремећеног распореда означава:</p>
				<p>(i) за „рани полазак” <span class="italik">(early start)</span>, дужност која почиње у периоду између 05:00 сати и 06:59 сати у временској зони на коју је члан посаде прилагођен; и</p>
				<p>(ii) за „касни повратак“ <span class="italik">(late finish)</span>, дужност која се завршава у периоду између 00:00 сати и 01:59 сати у временској зони на коју је члан посаде прилагођен;</p>
				<p>9) „ноћна дужност” <span class="italik">(night duty)</span> је дужност која задире у било који део периода између 02:00 сата и 04:59 сати у временској зони на коју је члан посаде прилагођен;</p>
				<p>10) „дужност” <span class="italik">(duty)</span> је сваки задатак који члан посаде извршава на захтев оператера, укључујући летачку дужност, административне послове, време проведено на обукама и проверама, позиционирање, као и неке делове дежурстава; </p>
				<p>11) „радно време”<span class="bold"> </span><span class="italik">(duty time)</span> је период који траје од тренутка када се члан посаде јави на дужност по захтеву оператера до тренутка када буде ослобођен свих дужности;</p>
				<p>12) „време летачке дужности”<span class="bold"> </span><span class="italik">(flight duty period)</span> је период који почиње од тренутка када се од члана посаде захтева да се јави на дужност која обухвата један или више сектора, до тренутка када се ваздухоплов потпуно заустави и када се мотори угасе на крају последњег сектора на коме је тај члан посаде био активан;</p>
				<p>13) „време лета”<span class="bold"> </span><span class="italik">(flight time)</span> је, за авионе и моторне једрилице, период који траје од тренутка када се ваздухоплов први пут покрене с паркинг позиције ради полетања до тренутка кад се ваздухоплов потпуно заустави на одређеној паркинг позицији и потом потпуно зауставе сви мотори или елисе;</p>
				<p>14) „матична база”<span class="bold"> </span><span class="italik">(home base)</span> је место које члану посаде одређује оператер, у коме члан посаде уобичајено започиње и завршава радно време и у коме, у уобичајеним околностима, оператер није одговоран да члану посаде обезбеди смештај;</p>
				<p>15) „локални дан” <span class="italik">(local day)</span> је период од 24 сата који почиње у 00:00 сати по локалном времену;</p>
				<p>16) „локална ноћ” <span class="italik">(local night)</span> је период од осам сати између 22:00 сата и 08:00 сати по локалном времену; </p>
				<p>17) „активни члан посаде” <span class="italik">(operating crew member)</span> је члан посаде који врши дужности у ваздухоплову током сектора;</p>
				<p>18) „позиционирање” <span class="italik">(positioning)</span> је превоз неактивног члана посаде по налогу оператера, из једног места у друго, изузев: </p>
				<p>– времена путовања из места одмора на место јављања на дужност на матичном аеродрому и обратно, и</p>
				<p>– времена превоза из места одмора на место на коме се започиње дужност и обратно;</p>
				<p>19) „место за одмор” <span class="italik">(rest facility)</span> у ваздухоплову, означава лежај или седиште са ослонцем за ноге и стопала, предвиђено за спавање чланова посаде;</p>
				<p>20) „резерва” <span class="italik">(reserve)</span> је временски период током којег оператер од члана посаде захтева да буде на располагању за обављање летачке дужности, позиционирање или неку другу дужност, а о којој члан посаде мора да буде обавештен најмање десет сати пре почетка дужности;</p>
				<p>21) „време одмора” <span class="italik">(rest period)</span> је непрекидан период времена, пре или после обављања дужности, у коме је члан посаде ослобођен свих дужности, дежурстава и резерве; </p>
				<p>22) „ротација” <span class="italik">(rotation)</span> је дужност или низ дужности које обухватају најмање једну летачку дужност и одморе ван матичне базе, а које почињу и завршавају се у матичној бази у којој оператер није одговоран да обезбеди смештај члану посаде; </p>
				<p>23) „слободан дан” <span class="italik">(a single day free of duty)</span> је, у сврху усклађености са одредбама Упутства Савета 2000/79/ЕЗ, период у коме је члан посаде ослобођен свих дужности и дежурстава, који се састоји од једног дана и две локалне ноћи, а о којем је члан посаде унапред обавештен. Време одмора може да чини део слободног дана;</p>
				<p>24) „сектор” <span class="italik">(sector)</span> је део времена летачке дужности који почиње када се ваздухоплов први пут покрене у сврху полетања, а завршава се када се ваздухоплов заустави на одређеној паркинг позицији након слетања; </p>
				<p>25) „дежурство” <span class="italik">(standby)</span> је унапред одређен период времена у коме је члан посаде спреман да се на захтев оператера одмах јави на летачку дужност, позиционирање или неку другу дужност, без одмора у међувремену;</p>
				<p>26) „дежурство на аеродрому” <span class="italik">(airport standby)</span> је дежурство које се обавља на аеродрому;</p>
				<p>27) „остала дежурства” <span class="italik">(other standbay)</span> су дежурства која се обављају код куће или у одговарајућем смештају;</p>
				<p>28) „период најниже дневне активности организма” <span class="italik">(window of circadian low-WOCL)</span> је период између 02:00 сата и 05:59 сати у временској зони на коју је члан посаде прилагођен;</p>
				<p><span class="bold">ORO.FTL.110 Одговорности оператера</span></p>
				<p>Оператер је дужан да:</p>
				<p>а) довољно унапред објави распоред радног времена како би се омогућило члановима посаде да планирају одговарајући одмор;</p>
				<p>б) обезбеди да се распоред летачких дужности планира на начин који ће омогућити члановима посаде да буду довољно одморни како би могли да обављају дужности на одговарајућем нивоу безбедности у свим околностима;</p>
				<p>ц) одреди време јављања на дужност које омогућава довољно времена за обављање дужности на земљи;</p>
				<p>д) узме у обзир однос учесталости и уобичајеног трајања летачке дужности и одмора, као и да размотри акумулиране утицаје дуготрајног радног времена у комбинацији са минималним одморима;</p>
				<p>е) додели дужности на начин којим се избегава поремећај утврђених образаца спавања/рада, као што је смењивање дневних/ноћних дужности;</p>
				<p>ф) поштује одредбе које се односе на промену распореда у складу са одредбом ARO.OPS.230;</p>
				<p>г) обезбеди довољно одмора који ће члановима посаде омогућити да се опораве од претходних дужности и да буду одморни пре почетка следећег периода летачке дужности;</p>
				<p>х) планира продужено време одмора у редовним размацима у сврху опоравка, као и да о томе довољно унапред обавести чланове посаде;</p>
				<p>и) планира летачке дужности тако да се оне окончају у оквиру дозвољеног трајања летачке дужности, узимајући у обзир време потребно за обављање претполетних дужности, време сектора и време проведено на земљи између сектора;</p>
				<p>ј) измени ред летења и/или распоред рада чланова посаде ако стварни показатељи укажу да је при извршењу реда летења прекорачено планирано време летачке дужности <span class="italik">(FDP)</span> у више од 33% случајева у сезони реда летења. </p>
				<p><span class="bold">ORO.FTL.115 Обавезе члана посаде </span></p>
				<p>Члан посаде је дужан да: </p>
				<p>a) испуни захтеве из одредбе CAT.GEN.MPA.100 (б), Анекса IV <span class="italik">(Part–CAT)</span>; </p>
				<p>б) на оптималан начин искористи могућности одмора и места обезбеђених за одмор, као и да планира и користи одмор на одговарајући начин.</p>
				<p><span class="bold">ORO.FTL.120 Управљање ризиком од умора </span><span class="italik">(FRM)</span></p>
				<p>а) Ако одредбе ове главе или применљиви сертификациони захтеви налажу управљање ризиком од умора <span class="italik">(FRM)</span>, оператер је дужан да утврди, примењује и одржава управљање ризиком од умора <span class="italik">(FRM)</span> као саставни део свог система управљања. Управљањем ризиком од умора <span class="italik">(FRM)</span> се обезбеђује усаглашеност са захтевима из тач. 7.ф, 7.г и 8.ф Анекса IV Уредбе (ЕУ) бр. 216/2008. Управљање ризиком од умора <span class="italik">(FRM)</span> мора да буде описано у оперативном приручнику.</p>
				<p>б) Успостављење, примена и одржавање управљања ризиком од умора <span class="italik">(FRM)</span> омогућава стално унапређење целокупне ефикасности управљања ризиком од умора <span class="italik">(FRM)</span> и обухвата: </p>
				<p>1) политику управљања ризиком од умора <span class="italik">(FRM)</span> која представља опис филозофије и принципа оператера у односу на управљање ризиком од умора <span class="italik">(FRM)</span>;</p>
				<p>2) документацију процеса управљања ризиком од умора <span class="italik">(FRM)</span>, укључујући процесе који особље чине свесним сопствене одговорности и поступак измене процеса којим се мења ова документација;</p>
				<p>3) научне принципе и знања;</p>
				<p>4) поступак утврђивања опасности (хазард) и процене ризика који омогућава управљање оперативним ризиком/ризицима оператера који су последица сталног умора члана посаде ваздухоплова;</p>
				<p>5) поступак умањења ризика којим се предвиђају корективне мере које се неодложно морају предузети у сврху ефективног умањења ризика оператера који проистиче од умора члана посаде, као и за стално праћење и редовну процену умањења ризика од умора које се остварује тим мерама;</p>
				<p>6) процеси управљања ризиком од умора <span class="italik">(FRM)</span> за осигурање безбедности;</p>
				<p>7) процеси којим се промовише управљање ризиком од умора <span class="italik">(FRM)</span>.</p>
				<p>ц) Управљање ризиком од умора <span class="italik">(FRM) </span>мора да одговара распореду радног времена и времена лета, величини оператера, као и природи и сложености његових активности, узимајући у обзир опасности и повезане ризике садржане у тим активностима и применљиви распоред радног времена и времена лета.</p>
				<p>д) Оператер је дужан да предузима мере за умањење ризика ако поступак за осигурање безбедности управљања ризиком од умора <span class="italik">(FRM)</span> показује да се не одржава одговарајућа безбедносна перформанса.</p>
				<p><span class="bold">ORO.FTL.125 Распоред радног времена и времена лета</span></p>
				<p>а) Оператер је дужан да утврди, спроводи и одржава распоред радног времена и времена лета, који одговара врсти/врстама саобраћаја који обавља, у складу са Уредбом (ЕУ) бр. 216/2008, овом главом и другим примењивим прописима, укључујући Упутство 2000/79/ЕЗ.</p>
				<p>б) Пре примене, распоред радног времена и времена лета, укључујући сваки повезани начин управљања ризиком од умора <span class="italik">(FRM)</span>, мора да одобри надлежна власт.</p>
				<p>ц) У сврху доказивања усклађености са Уредбом (ЕУ) бр. 216/2008 и овом главом, оператер је дужан да примењује одговарајуће сертификационе захтеве <span class="italik">(CS)</span> које је усвојила Агенција. У противном, ако оператер намерава да одступи од тих сертификационих захтева <span class="italik">(CS)</span> у складу са чланом 22. став 2. Уредбе (ЕУ) бр. 216/2008, дужан је да надлежној власти достави детаљан опис планираног одступања пре његове примене. Опис обухвата и све измене приручника или поступака које би могле бити од важности, као и извршену процену којом се доказује да су испуњени захтеви садржани у Уредби (ЕУ) бр. 216/2008 и овој глави.</p>
				<p>д) У складу са одредбом ARO.OPS.235 став д), у периоду од две године од примене одступања или изузећа оператер прикупља податке о одобреном одступању или изузећу и анализира их применом научних принципа, са циљем процене утицаја одступања или изузећа на умор посаде. Анализа се доставља надлежној власти у форми извештаја.</p>
				<p class="clan">ОДЕЉАК 2</p>
				<p class="clan"><span class="bold">Оператери који обављају јавни авио-превоз</span></p>
				<p><span class="bold">ORO.FTL.200 Матична база</span></p>
				<p>Оператер одређује матичну базу за сваког члана посаде.</p>
				<p><span class="bold">ORO.FTL.205 Време летачке дужности </span><span class="italik">(FDP)</span></p>
				<p>а) Оператер је дужан да:</p>
				<p>1) одреди време јављања на дужност за сваки појединачни лет, узимајући у обзир одредбу ORO.FTL.110 став ц);</p>
				<p>2) утврди поступке којима се одређује начин на који ће, у случају посебних околности које би могле довести до значајног умора, као и након саветовања са члановима посаде на које се то односи, вођа ваздухоплова скратити стварно време летачке дужности (<span class="italik">FDP</span>) и/или повећати одмор како би се уклонили сви негативни утицаји на безбедност лета.</p>
				<p>б) Основно најдуже дневно време летачке дужности</p>
				<p>1) Најдуже дневно време летачке дужности <span class="italik">(FDP)</span> без примене продужења за прилагођене чланове посаде вадухоплова мора да буде у складу са следећом табелом:</p>
				<p class="italik"><span class="italik">Табела 2.</span></p>
				<p class="bold"><span class="bold">Најдуже дневно време летачке дужности </span><span class="italik">(FDP)</span><span class="bold"> – прилагођени чланови посаде</span></p>
				<table class="tabela-sa-borderom">
					<tbody>
						<tr>
							<td>
								<p>Почетак <span class="italik">FDP</span> у референтно време</p>
							</td>
							<td>
								<p>1–2</p>
								<p>сектора</p>
							</td>
							<td>
								<p>3</p>
								<p>сектора</p>
							</td>
							<td>
								<p>4</p>
								<p>сектора</p>
							</td>
							<td>
								<p>5</p>
								<p>сектора</p>
							</td>
							<td>
								<p>6</p>
								<p>сектора</p>
							</td>
							<td>
								<p>7</p>
								<p>сектора</p>
							</td>
							<td>
								<p>8</p>
								<p>сектора</p>
							</td>
							<td>
								<p>9</p>
								<p>сектора</p>
							</td>
							<td>
								<p>10</p>
								<p>сектора</p>
							</td>
						</tr>
						<tr>
							<td>
								<p>0600–1329</p>
							</td>
							<td>
								<p>13:00 </p>
							</td>
							<td>
								<p>12:30 </p>
							</td>
							<td>
								<p>12:00 </p>
							</td>
							<td>
								<p>11:30 </p>
							</td>
							<td>
								<p>11:00 </p>
							</td>
							<td>
								<p>10:30 </p>
							</td>
							<td>
								<p>10:00 </p>
							</td>
							<td>
								<p>09:30 </p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>1330–1359</p>
							</td>
							<td>
								<p>12:45 </p>
							</td>
							<td>
								<p>12:15 </p>
							</td>
							<td>
								<p>11:45 </p>
							</td>
							<td>
								<p>11:15 </p>
							</td>
							<td>
								<p>10:45 </p>
							</td>
							<td>
								<p>10:15 </p>
							</td>
							<td>
								<p>09:45 </p>
							</td>
							<td>
								<p>09:15 </p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>1400–1429 </p>
							</td>
							<td>
								<p>12:30 </p>
							</td>
							<td>
								<p>12:00 </p>
							</td>
							<td>
								<p>11:30 </p>
							</td>
							<td>
								<p>11:00 </p>
							</td>
							<td>
								<p>10:30 </p>
							</td>
							<td>
								<p>10:00 </p>
							</td>
							<td>
								<p>09:30 </p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>1430–1459 </p>
							</td>
							<td>
								<p>12:15 </p>
							</td>
							<td>
								<p>11:45 </p>
							</td>
							<td>
								<p>11:15 </p>
							</td>
							<td>
								<p>10:45 </p>
							</td>
							<td>
								<p>10:15 </p>
							</td>
							<td>
								<p>09:45 </p>
							</td>
							<td>
								<p>09:15 </p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>1500–1529 </p>
							</td>
							<td>
								<p>12:00 </p>
							</td>
							<td>
								<p>11:30 </p>
							</td>
							<td>
								<p>11:00 </p>
							</td>
							<td>
								<p>10:30 </p>
							</td>
							<td>
								<p>10:00 </p>
							</td>
							<td>
								<p>09:30 </p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>1530–1559 </p>
							</td>
							<td>
								<p>11:45 </p>
							</td>
							<td>
								<p>11:15 </p>
							</td>
							<td>
								<p>10:45 </p>
							</td>
							<td>
								<p>10:15 </p>
							</td>
							<td>
								<p>09:45 </p>
							</td>
							<td>
								<p>09:15 </p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>1600–1629 </p>
							</td>
							<td>
								<p>11:30 </p>
							</td>
							<td>
								<p>11:00 </p>
							</td>
							<td>
								<p>10:30 </p>
							</td>
							<td>
								<p>10:00 </p>
							</td>
							<td>
								<p>09:30 </p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>1630–1659 </p>
							</td>
							<td>
								<p>11:15 </p>
							</td>
							<td>
								<p>10:45 </p>
							</td>
							<td>
								<p>10:15 </p>
							</td>
							<td>
								<p>09:45 </p>
							</td>
							<td>
								<p>09:15 </p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>1700–0459 </p>
							</td>
							<td>
								<p>11:00 </p>
							</td>
							<td>
								<p>10:30 </p>
							</td>
							<td>
								<p>10:00 </p>
							</td>
							<td>
								<p>09:30 </p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>0500–0514 </p>
							</td>
							<td>
								<p>12:00 </p>
							</td>
							<td>
								<p>11:30 </p>
							</td>
							<td>
								<p>11:00 </p>
							</td>
							<td>
								<p>10:30 </p>
							</td>
							<td>
								<p>10:00 </p>
							</td>
							<td>
								<p>09:30 </p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>0515–0529 </p>
							</td>
							<td>
								<p>12:15 </p>
							</td>
							<td>
								<p>11:45 </p>
							</td>
							<td>
								<p>11:15 </p>
							</td>
							<td>
								<p>10:45 </p>
							</td>
							<td>
								<p>10:15 </p>
							</td>
							<td>
								<p>09:45 </p>
							</td>
							<td>
								<p>09:15 </p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>0530–0544 </p>
							</td>
							<td>
								<p>12:30 </p>
							</td>
							<td>
								<p>12:00 </p>
							</td>
							<td>
								<p>11:30 </p>
							</td>
							<td>
								<p>11:00 </p>
							</td>
							<td>
								<p>10:30 </p>
							</td>
							<td>
								<p>10:00 </p>
							</td>
							<td>
								<p>09:30 </p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
						</tr>
						<tr>
							<td>
								<p>0545–0559</p>
							</td>
							<td>
								<p>12:45 </p>
							</td>
							<td>
								<p>12:15 </p>
							</td>
							<td>
								<p>11:45 </p>
							</td>
							<td>
								<p>11:15 </p>
							</td>
							<td>
								<p>10:45 </p>
							</td>
							<td>
								<p>10:15 </p>
							</td>
							<td>
								<p>09:45 </p>
							</td>
							<td>
								<p>09:15 </p>
							</td>
							<td>
								<p>09:00</p>
							</td>
						</tr>
					</tbody>
				</table>
				<p>2) Ако су чланови посаде ваздухоплова у непознатом стању прилагођености, најдуже дневно време летачке дужности <span class="italik">(FDP)</span> мора да буде у складу са следећом табелом:</p>
				<p class="italik"><span class="italik">Табела 3.</span></p>
				<p class="bold"><span class="bold">Чланови посаде у непознатом стању прилагођености</span></p>
				<table class="tabela-sa-borderom">
					<tbody>
						<tr>
							<td colspan="7">
								<p>Најдуже дневно време летачке дужности <span class="italik">(FDP)</span> према броју сектора</p>
							</td>
						</tr>
						<tr>
							<td>
								<p>1–2</p>
							</td>
							<td>
								<p>3</p>
							</td>
							<td>
								<p>4</p>
							</td>
							<td>
								<p>5</p>
							</td>
							<td>
								<p>6</p>
							</td>
							<td>
								<p>7</p>
							</td>
							<td>
								<p>8</p>
							</td>
						</tr>
						<tr>
							<td>
								<p>11:00</p>
							</td>
							<td>
								<p>10:30</p>
							</td>
							<td>
								<p>10:00</p>
							</td>
							<td>
								<p>09:30</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
							<td>
								<p>09:00</p>
							</td>
						</tr>
					</tbody>
				</table>
				<p>3) Ако су чланови посаде у непознатом стању прилагођености, а оператер је применио <span class="italik">FRМ</span>, најдуже дневно време летачке дужности <span class="italik">(FDP)</span> мора да буде у складу са следећом табелом:</p>
				<p class="italik"><span class="italik">Табела 4.</span></p>
				<p class="bold"><span class="bold">Чланови посаде у непознатом стању прилагођености у складу са </span><span class="italik">FRМ</span></p>
				<p>Вредности из следеће табеле могу да се примењују под условом да <span class="italik">FRМ</span> оператера стално контролише одржавање потребне безбедносне перформансе.</p>
				<table class="tabela-sa-borderom">
					<tbody>
						<tr>
							<td colspan="7">
								<p>Најдуже дневно време летачке дужности <span class="italik">(FDP)</span> према броју сектора</p>
							</td>
						</tr>
						<tr>
							<td>
								<p>1–2</p>
							</td>
							<td>
								<p>3</p>
							</td>
							<td>
								<p>4</p>
							</td>
							<td>
								<p>5</p>
							</td>
							<td>
								<p>6</p>
							</td>
							<td>
								<p>7</p>
							</td>
							<td>
								<p>8</p>
							</td>
						</tr>
						<tr>
							<td>
								<p>12:00</p>
							</td>
							<td>
								<p>11:30</p>
							</td>
							<td>
								<p>11:00</p>
							</td>
							<td>
								<p>10:30</p>
							</td>
							<td>
								<p>10:00</p>
							</td>
							<td>
								<p>09:30</p>
							</td>
							<td>
								<p>09:00</p>
							</td>
						</tr>
					</tbody>
				</table>
				<p>ц) Време летачке дужности <span class="italik">(FDP)</span> са различитим временом јављања на дужност за летачку и кабинску посаду</p>
				<p>Ако је за претполетно информисање за исти сектор или низ сектора кабинској посади потребно више времена него летачкој посади, време летачке дужности <span class="italik">(FDP)</span> кабинске посаде може да се продужи за разлику у времену јављања на дужност кабинске и летачке посаде. Разлика не може да буде већа од једног сата. Најдуже дневно време летачке дужности <span class="italik">(FDP)</span> кабинске посаде заснива се на времену у коме се летачка посада јавља на дужност, док се време летачке дужности <span class="italik">(FDP)</span> рачуна од тренутка јављања на дужност кабинске посаде.</p>
				<p>д) Најдуже дневно време летачке дужности <span class="italik">(FDP)</span> за прилагођене чланове посаде уз примену продужења без одмора у току лета</p>
				<p>1) Најдуже дневно време летачке дужности <span class="italik">(FDP)</span> може се продужити за један сат, највише два пута у седам узастопних дана. У том случају:</p>
				<p>(i) минимални периоди одмора пре и после лета повећавају се за два сата; или</p>
				<p>(ii) период одмора после лета повећава се за четири сата.</p>
				<p>2) Ако се продужења примењују на узастопне летачке дужности, потребно је узастопно обезбедити додатно време одмора пре и после лета између два продужења времена летачке дужности <span class="italik">(FDP)</span>, у складу са подставом 1) овог става. </p>
				<p>3) Примена продужења планира се унапред, а ограничена је на највише:</p>
				<p>(i) пет сектора, ако се не улази у <span class="italik">WOCL</span>; или</p>
				<p>(ii) четири сектора, ако се улази у <span class="italik">WOCL</span> за два сата или мање; или</p>
				<p>(iii) два сектора, ако се улази у <span class="italik">WOCL</span> за више од два сата.</p>
				<p>4) Продужење основног најдужег дневног времена летачке дужности <span class="italik">(FDP)</span> без одмора у току лета не сме да се комбинује са продужењима услед одмора у току лета или подељене дужности у оквиру истог радног времена. </p>
				<p>5) У складу са примењивим сертификационим захтевима у распореду радног времена и времена лета се одређују ограничења за продужење основног најдужег дневног <span class="italik">FDP</span>, узимајући у обзир:</p>
				<p>(i) број сектора; и</p>
				<p>(ii) задирање у <span class="italik">WOCL</span>.</p>
				<p>е) Најдуже време летачке дужности <span class="italik">(FDP)</span> уз примену продужења услед одмора у току лета</p>
				<p>У распореду радног времена и времена лета наводе се услови за продужење основног најдужег дневног <span class="italik">FDP</span> са одмором у току лета, у складу са сертификационим захтевима који се примењују на врсту делатности, узимајући у обзир:</p>
				<p>(i) број сектора;</p>
				<p>(ii) минимално време одмора у току лета додељено сваком члану посаде;</p>
				<p>(iii) врсту простора за одмор у току лета; и</p>
				<p>(iv) појачану основну летачку посаду.</p>
				<p>ф) Непредвиђене околности у летачким операцијама – дискреционо право вође ваздухоплова</p>
				<p>1) Услови под којима вођа ваздухоплова може да измени ограничења времена летачке дужности, радног времена и времена одмора у случају непредвиђених околности које настану у тренутку јављања на дужност или након тога, морају да буду у складу са следећим:</p>
				<p>(i) најдуже дневно време летачке дужности <span class="italik">(FDP)</span> које је резултат примене ст. б) и е) у ORO.FTL.205 или ORO.FTL.220 не сме да се повећа за више од два сата, изузев у случају појачане летачке посаде, када се најдуже време летачке дужности <span class="italik">(FDP)</span> може повећати за највише три сата;</p>
				<p>(ii) ако је на последњем сектору у оквиру времена летачке дужности <span class="italik">(FDP)</span> прекорачено дозвољено повећање због непредвиђених околности које су се јавиле након полетања, лет се може наставити до планираног одредишта или алтернативног аеродрома; и</p>
				<p>(iii) време одмора након летачке дужности може се смањити, али не сме да буде мање од десет сати.</p>
				<p>2) У случају непредвиђених околности које би могле да доведу до значајног умора, вођа ваздухоплова је дужан да смањи време летачке дужности и/или да повећа време одмора како би се отклонили негативни утицаји на безбедност лета.</p>
				<p>3) Пре доношења одлуке о изменама из подставова 1) и 2) овог става, вођа ваздухоплова се консултује са свим члановима посаде о њиховом степену будности.</p>
				<p>4) Ако искористи своје дискреционо право за продужење времена летачке дужности <span class="italik">(FDP)</span> или скраћења одмора, вођа ваздухоплова је дужан да о томе поднесе извештај оператеру.</p>
				<p>5) Ако је продужење времена летачке дужности <span class="italik">(FDP)</span> или скраћење одмора веће од једног сата, оператер шаље надлежној власти, најкасније 28 дана након тог догађаја, примерак извештаја, којем придодаје своје напомене.</p>
				<p>6) Оператер неће примењивати казнене мере према вођи ваздухоплова који искористи своје дискреционо право у складу са овом одредбом и то ће описати у оперативном приручнику.</p>
				<p>г) Непредвиђене околности приликом летења – одложено јављање на дужност</p>
				<p>Оператер утврђује у оперативном приручнику поступке који се примењују у случајевима одложеног јављања на дужност због непредвиђених околности, у складу са сертификацоним захтевима који се примењују на врсту делатности.</p>
				<p><span class="bold">ORO.FTL.210 Време летења и радно време</span></p>
				<p>а) Радно време члана посаде не сме да буде дуже од:</p>
				<p>1) 60 сати у седам узастопних дана;</p>
				<p>2) 110 сати у 14 узастопних дана; и</p>
				<p>3) 190 сати у 28 узастопних дана, распоређених што је могуће равномерније током тог периода.</p>
				<p>б) Укупно време летења на секторима на којима је члан посаде распоређен као активни члан посаде не сме да буде дуже од:</p>
				<p>1) 100 сати у 28 узастопних дана;</p>
				<p>2) 900 сати у календарској години; и</p>
				<p>3) 1.000 сати у 12 узастопних календарских месеци.</p>
				<p>ц) Дужности после лета рачунају се у радно време. Оператер у оперативном приручнику прописује минимално време трајања дужности после лета. </p>
				<p><span class="bold">ORO.FTL.215 Позиционирање</span></p>
				<p>Ако оператер врши позиционирање члана посаде, примењује се следеће:</p>
				<p>а) позиционирање члана посаде које се одвија после јављања на летачку дужност, а пре сектора на коме је он активан члан посаде, рачуна се у трајање летачке дужности, али се не рачуна у број сектора на којима је вршена летачка дужност;</p>
				<p>б) време које члан посаде проведе на позиционирању се рачуна у радно време.</p>
				<p><span class="bold">ORO.FTL.220 Подељена дужност</span></p>
				<p>Да би се основно најдуже дневно време летачке дужности <span class="italik">(FDP)</span> продужило услед прекида на земљи, морају да буду испуњени следећи услови:</p>
				<p>а) у распореду радног времена и времена лета морају да буду наведени следећи елементи, у складу са сертификационим захтевима који се примењују на врсту делатности:</p>
				<p>1) минимално трајање прекида на земљи; и</p>
				<p>2) могућности продужења времена летачке дужности <span class="italik">(FDP)</span> предвиђене одредбом ORO.FTL.205(б), узимајући у обзир трајање прекида на земљи, расположив простор за одмор чланова посаде и друге релевантне факторе;</p>
				<p>б) прекид на земљи у потпуности се рачуна у време летачке дужности <span class="italik">(FDP)</span>;</p>
				<p>ц) подељена дужност не сме да уследи након скраћеног одмора.</p>
				<p><span class="bold">ORO.FTL.225 Дежурство и дужности на аеродрому</span></p>
				<p>Ако оператер распореди чланове посаде на дежурство или на неку другу дужност на аеродрому, у складу са сертификационим захтевима који се примењују на врсту делатности, мора да буде испуњено следеће:</p>
				<p>а) у распореду радног времена наводе се дежурство и све дужности на аеродрому и одређује се почетак и крај дежурства, о чему чланови посаде морају да буду унапред обавештени како би им се омогућило да планирају одговарајући одмор;</p>
				<p>б) сматра се да је члан посаде дежуран на аеродрому од јављања на дужност на месту јављања до краја пријављеног времена трајања дежурства на аеродрому;</p>
				<p>ц) дежурство на аеродрому се у потпуности рачуна у радно време, у складу са ORO.FTL.210 и ORO.FTL.235;</p>
				<p>д) свака дужност на аеродрому се у потпуности рачуна у радно време, а време летачке дужности <span class="italik">(FDP)</span> се у потпуности рачуна од времена јављања на дужност на аеродрому;</p>
				<p>е) оператер мора да обезбеди одговарајући смештај члану посаде који је на дежурству на аеродрому;</p>
				<p>ф) у распореду радног времена и времена лета наводе се следећи елементи:</p>
				<p>1) највеће трајање сваког дежурства;</p>
				<p>2) утицај времена проведеног на дежурству на најдуже време летачке дужности које је могуће доделити, узимајући у обзир простор који је на располагању за одмор чланова посаде, као и друге меродавне факторе, као што су:</p>
				<p>– потреба за непосредном спремношћу члана посаде,</p>
				<p>– утицај дежурства на спавање, и</p>
				<p>– правовремено обавештење на одговарајући начин како би се омогућила прилика за спавање између позива на дужност и додељеног времена летачке дужности <span class="italik">(FDP)</span>;</p>
				<p>3) минимални одмор након дежурства које није резултирало доделом летачке дужности;</p>
				<p>4) начин рачунања времена проведеног на дежурству ван аеродрома у укупно радно време.</p>
				<p><span class="bold">ORO.FTL.230 Резерва</span></p>
				<p>Ако оператер одреди чланове посаде као резерву, примењују се следећи елементи у складу са сертификационим захтевима који се примењују на врсту делатности:</p>
				<p>а) резерва мора да буде укључена у распоред радног времена;</p>
				<p>б) распоред радног времена и времена лета садржи следеће елементе:</p>
				<p>1) најдуже трајање сваког периода резерве;</p>
				<p>2) број узастопних дана резерве који се могу доделити члану посаде ваздухоплова.</p>
				<p><span class="bold">ORO.FTL.235 Време одмора </span></p>
				<p>а) Минимално време одмора у матичној бази.</p>
				<p>1) Минимално време одмора који је омогућен пре почетка времена летачке дужности <span class="italik">(FDP)</span> у матичној бази мора да износи најмање онолико колико је трајао претходни период дужности или 12 сати, у зависности шта је дуже.</p>
				<p>2) Изузетно од тачке 1) овог става, ако је оператер у матичној бази обезбедио одговарајући смештај члану посаде минимално време одмора се одређује у складу са ставом б).</p>
				<p>б) Минимално време одмора ван матичне базе.</p>
				<p>Минимално време одмора који је омогућен пре почетка времена летачке дужности <span class="italik">(FDP)</span> ван матичне базе мора да износи најмање онолико колико је трајао претходни период дужности или десет сати, у зависности шта је дуже. Тај период обухвата могућност спавања од најмање осам сати, не рачунајући време потребно за превоз и за физиолошке потребе.</p>
				<p>ц) Скраћени одмор</p>
				<p>Изузетно од ст. а) и б), распоред радног времена и времена лета може умањити минимално време одмора у складу са сертификационим захтевима који се примењују на врсту делатности и узимајући у обзир следеће елементе: </p>
				<p>1) минимално скраћење времена одмора;</p>
				<p>2) повећање времена одмора који следи; и</p>
				<p>3) скраћење времена летачке дужности <span class="italik">(FDP)</span> после скраћеног одмора.</p>
				<p>д) Периодични продужени одмори за опоравак. </p>
				<p>У распореду радног времена и времена лета наводе се периодични продужени одмори неопходни за опоравак од акумулираног умора. Минимални периодични продужени одмор неопходан за опоравак износи најмање 36 сати, укључујући и две локалне ноћи, с тим да време које протекне између краја једног периодичног продуженог одмора и почетка другог периодичног продуженог одмора не може да буде веће од 168 сати. Периодични продужени одмор за опоравак мора да се повећа на два локална дана два пута месечно.</p>
				<p>е) У распореду радног времена и времена лета наводе се додатни одмори у складу са применљивим сертификационим захтевима, како би се превазишли:</p>
				<p>1) утицаји разлика у временским зонама и продужења времена летачке дужности <span class="italik">(FDP)</span>;</p>
				<p>2) додатни акумулирани умор који је настао услед поремећаја у распореду; и</p>
				<p>3) промене матичне базе.</p>
				<p><span class="bold">ORO.FTL.240 Исхрана</span></p>
				<p>а) За време трајања летачке дужности <span class="italik">(FDP)</span> неопходно је да постоји могућност узимања хране и пића како би се избегао негативан утицај на радни учинак члана посаде, а нарочито ако је време летачке дужности <span class="italik">(FDP)</span> дуже од шест сати.</p>
				<p>б) Оператер је дужан да у оперативном приручнику наведе начин на који се члану посаде обезбеђује исхрана за време трајања летачке дужности <span class="italik">(FDP)</span>.</p>
				<p><span class="bold">ORO.FTL.245 Евиденција матичне базе, времена летења, радног времена и времена одмора</span></p>
				<p>а) Оператер је дужан да најмање 24 месеца чува:</p>
				<p>1) појединачну евиденцију за сваког члана посаде која обухвата:</p>
				<p>(i) време лета;</p>
				<p>(ii) време почетка, трајања и завршетка радног времена и времена летачке дужности <span class="italik">(FDP)</span>;</p>
				<p>(iii) време одмора и слободних дана; и</p>
				<p>(iv) додељену матичну базу.</p>
				<p>2) извештаје о продужењима времена летачке дужности <span class="italik">(FDP)</span> и скраћеном времену одмора.</p>
				<p>б) Оператер је дужан да, на захтев, достави копије појединачних евиденција о времену летења, радном времену и времену одмора:</p>
				<p>1) предметном члану посаде; и</p>
				<p>2) другом оператеру, у вези са чланом посаде који је члан посаде тог оператера или се планира да постане члан посаде тог оператера.</p>
				<p>ц) Евиденција наведена у CAT.GEN.MPA.100 став б) тачка 5), која је односи на чланове посаде који обављају дужности за више од једног оператера, чува се најмање 24 месеца.</p>
				<p><span class="bold">ORO.FTL.250 Обука за управљање умором</span></p>
				<p>а) Оператер је дужан да члановима посаде, особљу одговорном за израду и/или измене распореда рада чланова посаде и одговарајућим руководиоцима обезбеди почетну и периодичну обуку за управљање умором чланова посаде ваздухоплова.</p>
				<p>б) Обука за управљање умором се спроводи након обука које је оператер прописао у оперативном приручнику. Програм обуке мора да обухвати све могуће узроке и последице умора, као и мере за његово спречавање.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-sa_opt8.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_09.tiff"></p>
				<p class="clan">АНЕКС IV</p>
				<p class="bold"><span class="bold">ЈАВНИ АВИО-ПРЕВОЗ</span></p>
				<p class="bold"><span class="bold">(ДЕО – </span><span class="italik">CAT</span><span class="bold">)</span></p>
				<p class="clan">ГЛАВА А</p>
				<p class="bold"><span class="bold">ОПШТИ ЗАХТЕВИ</span></p>
				<p><span class="bold">CAT.GEN.100 Надлежна власт</span></p>
				<p>Надлежна власт је власт коју је одредила држава чланица у којој оператер има главно седиште пословања.</p>
				<p><span class="bold">CAT.GEN.105 Моторне једрилице – </span><span class="italik">TMG</span><span class="bold">, моторне једрилице и мешовити балони</span></p>
				<p>а) Моторне једрилице, изузев моторних једрилица –<span class="bold"> </span><span class="italik">TMG</span>, морају да се користе и да буду опремљене у складу са захтевима који се примењују на једрилице.</p>
				<p>б) Моторне једрилице – <span class="italik">TMG </span>се користе у складу са условима који се примењују на: </p>
				<p>1) авионе, ако су покретане мотором; и</p>
				<p>2) једрилице, ако нису покретане мотором.</p>
				<p>ц) Моторне једрилице – <span class="italik">TMG </span>морају да буду опремљене у складу са захтевима који се примењују на авионе, изузев ако је другачије прописано у CAT.IDE.A.</p>
				<p>д) Мешовити балони се користе у складу са захтевима за балоне који лете помоћу топлог ваздуха.</p>
				<p class="clan">ОДЕЉАК 1</p>
				<p class="clan"><span class="bold">Ваздухоплови на моторни погон</span></p>
				<p><span class="bold">CAT.GEN.МРА.100 Одговорност посаде</span></p>
				<p>a) Члан посаде је одговоран за правилно обављање својих дужности:</p>
				<p>1) које се односе на безбедност ваздухоплова и лица у њему; и</p>
				<p>2) које су прописане у упутствима и процедурама из оперативног приручника.</p>
				<p>б) Члан посаде је дужан:</p>
				<p>1) да обавести вођу ваздухоплова о сваком недостатку, квару, неисправности или оштећењу за које сматра да могу да имају утицаја на пловидбеност или безбедно коришћење ваздухоплова, укључујући и системе који се користе у случају опасности, ако то претходно није учинио други члан посаде;</p>
				<p>2) да обавести вођу ваздухоплова о незгоди која је угрозила или је могла да угрози безбедност летења, ако то претходно није учинио други члан посаде;</p>
				<p>3) да се придржава одговарајућих захтева из оператеровог програма за пријављивање догађаја;</p>
				<p>4) да се придржава ограничења која се односе на време летења, радно време, као и захтева у погледу одмора, који се примењују на активности које обавља; </p>
				<p>5) приликом обављања дужности код више оператера:</p>
				<p>(i) да води личну евиденцију о времену летења, радном времену и времену одмора, на начин који је одређен у применљивим захтевима <span class="italik">FTL</span>;</p>
				<p>(ii) да достави сваком оператеру податке који су потребни за планирање активности у складу са примењивим захтевима<span class="italik"> FTL</span>.</p>
				<p>ц) Члан посаде не сме да обавља дужности у ваздухоплову:</p>
				<p>1) ако је под утицајем психоактивних супстанци или алкохола или ако није способан услед повреде, умора, утицаја лекова, болести или других сличних узрока;</p>
				<p>2) све док не прође довољно времена после роњења на великим дубинама или после давања крви;</p>
				<p>3) ако не испуњава услове у погледу здравствене способности;</p>
				<p>4) ако сумња у своју способност да изврши додељене дужности; или</p>
				<p>5) ако зна или сумња да је уморан, као што је наведено у тачки 7.ф. Анекса IV Уредбе (ЕЗ) бр. 216/2008 или се на други начин не осећа способним у мери која може да угрози лет.</p>
				<p><span class="bold">CAT.GEN.МРА.105 Одговорност вође ваздухоплова</span></p>
				<p>a) Поред испуњења захтева из CAT.GEN.МРА.100, вођа ваздухоплова:</p>
				<p>1) одговоран је за безбедност чланова посаде, путника и терета у ваздухоплову, од тренутка када вођа ваздухоплова уђе у ваздухоплов до тренутка када напусти ваздухоплов на крају лета;</p>
				<p>2) одговоран је за коришћење и безбедност ваздухоплова:</p>
				<p>(i) ако је реч о авионима, од тренутка када је авион први пут спреман да се покрене у циљу вожења пре полетања, до тренутка коначног заустављања на крају лета и гашења мотора који су коришћени као основна погонска група;</p>
				<p>(ii) ако је реч о хеликоптерима, после покретања ротора;</p>
				<p>3) има право да издаје наредбе и предузима све одговарајуће мере како би осигурао безбедност ваздухоплова, лица и имовине које превози, у складу са тачком 7.ц. Анекса IV Уредбе (ЕЗ) бр. 216/2008;</p>
				<p>4) има право да искрца свако лице или да истовари терет који превози, а који може да представља потенцијалну опасност по безбедност ваздухоплова или лица у њему;</p>
				<p>5) не сме да дозволи да се ваздухопловом превози лице које је под утицајем алкохола или наркотика у мери која може да представља опасност по безбедност ваздухоплова и лица у њему;</p>
				<p>6) има право да одбије превоз непожељних лица, депортованих лица или лица која су законито лишена слободе ако превоз ових лица може да повећа ризик по безбедност ваздухоплова и лица у њему;</p>
				<p>7) дужан је да обезбеди да путници буду информисани где се налазе излази за брзо напуштање ваздухоплова у случају опасности, као и о месту на коме се налази и начину на који се користи одговарајућа безбедносна опрема и опрема у случају опасности;</p>
				<p>8) дужан је да примени оперативне процедуре и листе провере у складу са оперативним приручником;</p>
				<p>9) не сме да дозволи члану посаде да врши било коју активност у току критичних фаза лета, изузев дужности у вези са безбедним коришћењем ваздухоплова;</p>
				<p class="v2-clan-left-1">10) дужан је да обезбеди:</p>
				<p class="v2-clan-left-1">(i) да уређај за снимање података о 
				лету не буде онеспособљен или искључен током лета; </p>
				<p class="v2-clan-left-1">(ii) да у случају догађаја који није 
				удес или озбиљна незгода, а који се пријављује у складу са 
				одредбом ORO.GEN.160 став а), подаци снимљени уређајем за 
				снимање података нису намерно обрисани;</p>
				<p class="v2-clan-left-1">(iii) да у случају удеса или озбиљне 
				незгоде или у случају да је истражни орган наложио чување 
				података снимљених уређајем за снимање података:</p>
				<p class="v2-clan-left-1">(A) подаци снимљени уређајем за 
				снимање података не буду намерно обрисани;</p>
				<p class="v2-clan-left-1">(Б) уређај за снимање података буде 
				искључен одмах након завршетка лета; и</p>
				<p class="v2-clan-left-1">(Ц) пре него што напусти пилотску 
				кабину предузме мера предострожности за очување података 
				снимљених уређајем за снимање података;</p>
				<p>11) дужан је да донесе одлуку о прихватању ваздухоплова са неисправностима у складу са листом одступања од конфигурације <span class="italik">(CDL)</span> или листом минималне опреме <span class="italik">(MEL)</span>;</p>
				<p>12) дужан је да обезбеди да се обави претполетни преглед, у складу са захтевима Анекса I (Деo – М) Уредбе (ЕЗ) бр. 2042/2003; </p>
				<p>13) мора да се увери да одговарајућа опрема која се користи за случај опасности буде лако доступна за тренутну употребу.</p>
				<p>б) Вођа ваздухоплова или пилот коме је поверено обављање лета је дужан у ванредним ситуацијама које захтевају тренутно одлучивање и поступање да предузме било коју меру коју сматра потребном у датим околностима, у складу са тачком 7.д. Анекса IV Уредбе (ЕЗ) бр. 216/2008. У тим случајевима може, у интересу безбедности, да одступи од правила, оперативних процедура и поступака.</p>
				<p>ц) Ако је у току лета ваздухопловом извршен маневар као одговор на индикацију уређаја за спречавање судара у ваздуху <span class="italik">(ACAS) </span>о<span class="italik"> </span>обавезном вертикалном раздвајању <span class="italik">(RA),</span> вођа ваздухоплова је дужан да поднесе <span class="italik">ACAS</span> извештај надлежној власти.</p>
				<p>д) Опасности од птица и удари птица:</p>
				<p>1) ако уочи могућу опасност од птица, вођа ваздухоплова је дужан да о томе обавести јединицу пружаоца услуга у ваздушном саобраћају <span class="italik">(АТS)</span> чим то омогући обим посла летачке посаде;</p>
				<p>2) ако ваздухоплов претрпи удар птице који је проузроковао значајно оштећење ваздухоплова или губитак или престанак рада било које битне функције, вођа ваздухоплова је дужан да после слетања поднесе писмени извештај о удару птица надлежној власти.</p>
				<p><span class="bold">CAT.GEN.МРА.110 Право вође ваздухоплова</span></p>
				<p>Оператер је дужан да предузме одговарајуће мере како би обезбедио да сва лица која се превозе ваздухопловом поштују сва законита наређења која је изрекао вођа ваздухоплова у сврху очувања безбедности ваздухоплова, лица и имовине који се превозе.</p>
				<p><span class="bold">CAT.GEN.МРА.115 Особље или чланови посаде у путничкој кабини ваздухоплова који не чине кабинску посаду</span></p>
				<p>У погледу особља или чланова посаде који не чине активну кабинску посаду која обавља своје дужности у путничкој кабини ваздухоплова, оператер је дужан да обезбеди:</p>
				<p>a) да их путници не мешају са активним члановима кабинске посаде;</p>
				<p>б) да не заузимају седиште предвиђено за члана кабинске посаде; и</p>
				<p>ц) да не ометају активног члана кабинске посаде у обављању дужности.</p>
				<p><span class="bold">CAT.GEN.МРА.120 Заједнички језик</span></p>
				<p>Оператер је дужан да обезбеди да сви чланови посаде могу да се споразумевају на заједничком језику.</p>
				<p><span class="bold">CAT.GEN.МРА.124 Вожење ваздухоплова</span></p>
				<p>Оператер је дужан да утврди процедуре за вожење ваздухоплова како би осигурао безбедно коришћење ваздухоплова и унапредио безбедност на полетно-слетној стази.</p>
				<p><span class="bold">CAT.GEN.МРА.125 Вожење авиона</span></p>
				<p>Оператер је дужан да обезбеди да се вожење авиона по површини за кретање ваздухоплова на аеродрому врши само ако је лице за командама:</p>
				<p>a) одговарајуће оспособљени пилот; или</p>
				<p>б) лице које је одредио оператер и које је:</p>
				<p>1) обучено за вожење авиона;</p>
				<p>2) обучено за коришћење радио-станице;</p>
				<p>3) упознато са изгледом аеродрома, путевима који се користе за кретање, знацима, ознакама, светлима, сигналима и инструкцијама контроле летења <span class="italik">(ATC)</span>, значењима израза и процедурама; </p>
				<p>4) способно да испуни захтеване оперативне стандарде за безбедно кретање авиона по аеродрому.</p>
				<p><span class="bold">CAT.GEN.МРА.130 Покретање ротора – хеликоптери</span></p>
				<p>Ротор хеликоптера, у сврху лета, може да покрене само одговарајуће оспособљени пилот за командама.</p>
				<p><span class="bold">CAT.GEN.МРА.135 Приступ пилотској кабини </span></p>
				<p>a) Оператер је дужан да обезбеди да се лицу које није члан летачке посаде одређен за обављање лета не дозволи приступ и боравак у пилотској кабини, осим:</p>
				<p>1) ако је то лице активни члан посаде;</p>
				<p>2) ако је то лице представник надлежне власти или истражног органа, уколико обавља своје званичне дужности; или</p>
				<p>3) ако је то дозвољено и спроводи се у складу са упутствима из оперативног приручника.</p>
				<p>б) Вођа ваздухоплова је дужан да обезбеди да:</p>
				<p>1) приступ пилотској кабини не изазива ометање или мешање у обављање лета; и</p>
				<p>2) сва лица која се превозе у пилотској кабини буду упозната са одговарајућим безбедносним процедурама.</p>
				<p>ц) Вођа ваздухоплова доноси коначну одлуку о приступу пилотској кабини.</p>
				<p><span class="bold">CAT.GEN.МРА.140 Преносиви електронски уређаји</span></p>
				<p>Оператер је дужан да спречи да се у ваздухоплову користе преносиви електронски уређаји <span class="italik">(PED)</span> који би могли негативно да утичу на рад авионских система и опреме и мора да предузме све одговарајуће мере којима се превентивно спречава њихова употреба.</p>
				<p><span class="bold">CAT.GEN.МРА.145 Подаци о опреми која се користи у случају опасности</span> <span class="bold">и опреми за преживљавање која се налази у ваздухоплову</span></p>
				<p>Оператер је дужан да обезбеди да су листе које садрже информације о опреми која се користи у случају опасности и опреми за преживљавање која се налази у свим његовим ваздухопловима, увек на располагању ради тренутног обавештавања спасилачко-координационих центара <span class="italik">(RCC)</span>. </p>
				<p><span class="bold">CAT.GEN.МРА.150 Принудно слетање на воду – авиони</span></p>
				<p>Оператер може да користи авион који има више од 30 путничких седишта на летовима изнад воде, на растојању од копна погодног за слетање у случају опасности које је веће од растојања које одговара лету од 120 минута при брзини крстарења или 400 наутичких миља, у зависности шта је краће, само ако авион испуњава услове за принудно слетање на воду прописане важећим правилима о пловидбености.</p>
				<p><span class="bold">CAT.GEN.МРА.155 Превоз војног наоружања и бојеве муниције</span></p>
				<p>a) Оператер може да превози војно наоружање и бојеву муницију ваздушним путем само ако је прибавио одобрење свих држава чији ваздушни простор намерава да користи за лет.</p>
				<p>б) Након прибављања одобрења, оператер је дужан да обезбеди да војно наоружање и бојева муниција буду:</p>
				<p>1) смештени у ваздухоплову на месту које није доступно путницима током лета; и</p>
				<p>2) испражњени, ако се ради о ватреном оружју.</p>
				<p>ц) Оператер је дужан да обезбеди да пре почетка лета вођа ваздухоплова буде обавештен о детаљима и месту у ваздухоплову на коме је смештено војно наоружање и бојева муниција који се превозе.</p>
				<p><span class="bold">CAT.GEN.МРА.160 Превоз спортског оружја и муниције</span></p>
				<p>a) Оператер је дужан да предузме све расположиве мере којима се обезбеђује да спортско оружје, које је планирано за превоз, буде пријављено оператеру.</p>
				<p>б) Оператер који је прихватио да превезе спортско оружје дужан је да обезбеди да је оно:</p>
				<p>1) смештено у ваздухоплову на месту које није доступно путницима током лета; и</p>
				<p>2) испражњено, ако се ради о ватреном оружју или другом оружју које може да се напуни муницијом.</p>
				<p>ц) Муниција за спортско оружје може да се превози у предатом путничком пртљагу под одређеним ограничењима, у складу са Техничким инструкцијама. </p>
				<p><span class="bold">CAT.GEN.МРА.161 Превоз спортског оружја и муниције – олакшице</span></p>
				<p>Изузетно од одредбе CAT.GEN.МРА.160 став б), у хеликоптерима са максималном сертификованом масом на полетању <span class="italik">(MCTOM)</span> од 3.175 <span class="italik">kg</span> или мањом, који се користе дању и на рутама на којима се летење обавља помоћу оријентира на земљи, спортско оружје може да се смести и на место доступно током лета ако је оператер обезбедио одговарајуће процедуре и под условом да је његово смештање на место које није доступно током лета непрактично.</p>
				<p><span class="bold">CAT.GEN.МРА.165 Начин превоза лица</span></p>
				<p>Оператер је дужан да предузме све мере да се у току лета ниједно лице не налази у делу ваздухоплова који није намењен за смештај лица, изузев ако вођа ваздухоплова то привремено дозволи:</p>
				<p>a) у сврху предузимања мера неопходних за безбедност ваздухоплова, лица, животиња или терета у њему; или</p>
				<p>б) ради приступа делу ваздухоплова у коме се превози роба или опрема, а који је пројектован тако да му лица могу приступити у току лета.</p>
				<p><span class="bold">CAT.GEN.МРА.170 Алкохол и наркотици</span></p>
				<p>Оператер је дужан да предузме све расположиве мере како би спречио улазак и боравак у ваздухоплову лица које је под утицајем алкохола или наркотика у мери због које би могло да угрози безбедност ваздухоплова и лица у њему.</p>
				<p><span class="bold">CAT.GEN.МРА.175 Угрожавање безбедности</span></p>
				<p>Оператер је дужан да предузме све расположиве мере како би спречио да неко лице, услед нехата или немарности, изврши чињење или пропусти да изврши чињење којим би:</p>
				<p>a) довело у опасност ваздухоплов или лица у њему; или</p>
				<p>б) проузроковало или омогућило да ваздухоплов угрози било које лице или имовину.</p>
				<p><span class="bold">CAT.GEN.МРА.180 Документи, приручници и информације који се налазе у ваздухоплову</span></p>
				<p>a) Изузев ако није другачије прописано, у ваздухоплову у току лета морају да се налазе оригинални примерци или копије следећих докумената, приручника и информација:</p>
				<p>1) приручник за управљање ваздухопловом <span class="italik">(AFM)</span> или други одговарајући документ;</p>
				<p>2) оригинал уверења о регистрацији ваздухоплова;</p>
				<p>3) оригинал потврде о пловидбености <span class="italik">(CofA)</span>;</p>
				<p>4) потврда о буци, укључујући и превод на енглески језик, ако ју је издала власт надлежна за издавање потврде о буци;</p>
				<p>5) оверена копија сертификата ваздухопловног оператера <span class="italik">(АОС), </span>укључујући и превод на енглески језик ако је сертификат ваздухопловног оператера <span class="italik">(АОС) </span>издат на другом језику<span class="italik">;</span></p>
				<p>6) оперативне спецификације које одговарају типу ваздухоплова, издате уз <span class="italik">АОС, </span>укључујући и превод на енглески језик ако су оперативне спецификације издате на другом језику;</p>
				<p>7) оригинал дозволе за рад радио-станице, ако је то применљиво;</p>
				<p>8) полиса осигурања од одговорности за штету причињену трећим лицима;</p>
				<p>9) путна књига ваздухоплова или други одговарајући документ;</p>
				<p>10) техничка књига ваздухоплова, у складу са Анексом I (Део – М) Уредбе (ЕЗ) бр. 2042/2003;</p>
				<p>11) подаци из поднетог <span class="italik">АТS </span>плана лета, ако је то применљиво;</p>
				<p>12) важеће и одговарајуће ваздухопловне карте за планирану руту и све пратеће руте на које је могуће да лет буде преусмерен;</p>
				<p>13) информације о поступцима и визуелним сигналима које користе ваздухоплов-пресретач и пресретнути ваздухоплов;</p>
				<p>14) информације о службама трагања и спасавања за подручје намераваног лета, које морају да буду лако доступне у пилотској кабини;</p>
				<p>15) важећи делови оперативног приручника који се односе на дужности чланова посаде и који морају да буду лако доступни члановима посаде;</p>
				<p>16) листа минималне опреме <span class="italik">(MEL)</span>;</p>
				<p>17) одговарајућа хитна ваздухопловна обавештења <span class="italik">(NOTAM)</span> и документација коју обезбеђује служба ваздухопловног информисања <span class="italik">(AIS)</span>;</p>
				<p>18) одговарајући метеоролошки подаци;</p>
				<p>19) товарни лист и/или списак путника, ако је применљиво;</p>
				<p>20) документација о маси и положају тежишта;</p>
				<p>21) оперативни план лета, ако је применљиво;</p>
				<p>22) обавештење о посебним категоријама путника <span class="italik">(SCP)</span> и посебном терету, ако је применљиво; и</p>
				<p>23) друга документација која може да буде потребна за лет или коју захтевају државе изнад којих се обавља лет.</p>
				<p>б) Изузетно од става а), за летове који се обављају дању, по правилима за визуелно летење <span class="italik">(VFR)</span>, ваздухопловом који не спада у сложене моторне ваздухоплове, који полеће и слеће на исти аеродром или оперативно место у току 24 сата, или који остаје у локалном подручју које је наведено у оперативном приручнику, следећа документа и подаци могу да се чувају на аеродрому или на оперативном месту:</p>
				<p>1) потврда о буци;</p>
				<p>2) дозвола за рад радио-станице;</p>
				<p>3) путна књига ваздухоплова или други одговарајући документ;</p>
				<p>4) техничка књига ваздухоплова;</p>
				<p><span class="italik">5) NOTAM</span> и документација коју обезбеђује служба ваздухопловног информисања <span class="italik">(AIS)</span>;</p>
				<p>6) метеоролошки подаци;</p>
				<p>7) обавештење о посебним категоријама путника <span class="italik">(SCP)</span> и посебном терету, ако је применљиво; и</p>
				<p>8) документација о маси и положају тежишта.</p>
				<p>ц) Изузетно од става а), у случају губитка или крађе докумената наведених у ставу а) тач. 2)–8), лет се може наставити до крајњег одредишта или места где је могуће извршити замену докумената.</p>
				<p><span class="bold">CAT.GEN.МРА.185 Информације које се чувају на земљи</span></p>
				<p>a) Оператер је дужан да обезбеди да се најмање у току трајања лета или серије летова:</p>
				<p>1) информације које се односе на лет и које одговарају врсти лета чувају на земљи;</p>
				<p>2) информације чувају док се не направи њихова копија на месту на којем ће бити архивиране, или, ако је то неизводљиво;</p>
				<p>3) исте информације налазе у ваздухоплову, у контејнеру који је отпоран на пламен.</p>
				<p>б) Информације из става а) обухватају:</p>
				<p>1) копију оперативног плана лета, ако је применљиво;</p>
				<p>2) копије одговарајућих делова техничке књиге ваздухоплова;</p>
				<p>3) документацију која одговара рути, ако је издаје оператер;</p>
				<p>4) документацију о маси и положају тежишта, ако се захтева; и</p>
				<p>5) обавештење о посебном терету.</p>
				<p><span class="bold">CAT.GEN.МРА.190 Достављање документације и евиденције</span></p>
				<p>Вођа ваздухоплова је дужан да, у разумном року након што то захтева овлашћено лице надлежне власти, достави документацију која мора да се налази у ваздухоплову.</p>
				<p><span class="v2-bold-left-1">CAT.GEN.МРА.195 Руковање 
				подацима који су снимљени уређајем за снимање параметара лета: 
				чување, израда, заштита и употреба</span></p>
				<p class="v2-clan-left-1">а) Након удеса, озбиљне незгоде или 
				догађаја које је одредио истражни орган, оператер ваздухоплова 
				је дужан да оригинално снимљене податке чува 60 дана, изузев ако 
				истражни орган не наложи другачије.</p>
				<p>б) Оператер је дужан да врши провере исправности рада и процене података који су снимљени уређајем за снимање параметара лета <span class="italik">(FDR)</span>, уређајем за снимање звука у пилотској кабини <span class="italik">(CVR)</span> и уређајем за пренос података<span class="italik">,</span> како би обезбедио сталну исправност ових уређаја.</p>
				<p>ц) Оператер је дужан да чува податке снимљене у току рада <span class="italik">FDR,</span> како је захтевано у CAT.IDE.A.190 и CAT.IDE.H.190, осим у случају тестирања и одржавања <span class="italik">FDR, </span>када се у току тестирања могу избрисати најстарији снимљени подаци у трајању до једног сата.</p>
				<p>д) Оператер је дужан да чува и одржава ажурном документацију која садржи информације неопходне за претварање необрађених података добијених из <span class="italik">FDR</span> у параметре изражене у техничким јединицама.</p>
				<p>е) Оператер је дужан да стави на располагање све сачуване податке снимљене уређајем за снимање параметара лета ако тако одреди надлежна власт.</p>
				<p class="v2-clan-left-1">ф) Не доводећи у питање Уредбу 
				Европског парламента и Савета (EУ) број 996/2010:</p>
				<p class="v2-clan-left-1">1) осим у циљу обезбеђивања 
				исправности уређаја за снимање звука у пилотској кабини
				<span class="italik">(CVR)</span>, подаци снимљени уређајем за 
				снимање звука у пилотској кабини не могу да се користе изузев:</p>
				<p class="v2-clan-left-1">(i) ако је прописан поступак који се 
				односи на руковање подацима снимљеним уређајем за снимање звука 
				у пилотској кабини <span class="italik">(CVR) </span>и њиховим 
				преписима;</p>
				<p class="v2-clan-left-1">(ii) уз претходну сагласност свих 
				чланова посаде и особља за одржавање на које се подаци односе;</p>
				<p class="v2-clan-left-1">(iii) ако се користе само за одржавање 
				и унапређење безбедности. </p>
				<p class="v2-clan-left-1">1а) када се подаци снимљени уређајем 
				за снимање звука у пилотској кабини <span class="italik">(CVR)
				</span>прегледају ради обезбеђивања исправности уређаја, 
				оператер је дужан да обезбеди заштиту приватности података 
				снимљених уређајем за снимање звука у пилотској кабини
				<span class="italik">(CVR)</span> и ти подаци се не смеју 
				откривати или користити у друге сврхе, осим за обезбеђивање 
				исправности тог уређаја.</p>
				<p class="v2-clan-left-1">2) подаци снимљени уређајем за снимање 
				параметара лета <span class="italik">(FDR) </span>или уређајем 
				за пренос података не могу да се користе у друге сврхе, осим за 
				истраживање удеса или незгода које су предмет обавезног 
				пријављивања, изузев:</p>
				<p class="v2-clan-left-1">(i) ако те податке оператер користи 
				искључиво за потребе пловидбености или одржавања ваздухоплова; 
				или</p>
				<p class="v2-clan-left-1">(ii) ако су уклоњени сви подаци који 
				могу да укажу на идентитет; или</p>
				<p class="v2-clan-left-1">(iii) ако се објављују у складу са 
				поступцима о заштити података и информација.</p>
				<p><span class="bold">CAT.GEN.МРА.200 Транспорт опасног терета</span></p>
				<p>a) Ако није другачије прописано у овом анексу, транспорт опасног терета ваздушним путем врши се у складу са последњом изменом Анекса 18 Чикашке конвенције, допуњеним Техничким инструкцијама за безбедан транспорт опасног терета ваздушним путем (<span class="italik">ICAO doc.</span> 9284-<span class="italik">AN</span>/905), укључујући његове додатке, прилоге или исправке.</p>
				<p>б) Опасан терет може да транспортује само оператер који има одобрење издато у складу са Анексом V (Део – <span class="italik">SPA</span>), Глава Г, изузев ако:</p>
				<p>1) опасан терет није предмет Техничких инструкција у складу са Делом 1 ових инструкција; или</p>
				<p>2) опасан терет носе путници или чланови посаде или је он смештен у пртљагу, у складу са Делом 8 Техничких инструкција.</p>
				<p>ц) Оператер је дужан да пропише процедуре којима обезбеђује спровођење потребних мера за спречавање нехотичног уноса опасног терета у ваздухоплов.</p>
				<p>д) Оператер је дужан да обезбеди особљу податке потребне за обављање дужности, како је захтевано у Техничким инструкцијама.</p>
				<p>е) Оператер је дужан да, у складу са Техничким инструкцијама, без одлагања обавести надлежну власт и одговарајућу власт државе у којој се догађај десио:</p>
				<p>1) о сваком удесу или незгоди који су повезани са опасним теретом;</p>
				<p>2) о откривању непријављеног или погрешно пријављеног опасног терета у роби или пошти; или</p>
				<p>3) о откривању опасног терета код путника или чланова посаде, или у њиховом пртљагу, ако то није складу са Делом 8 Техничких инструкција.</p>
				<p>ф) Оператер је дужан да обавести путнике о опасном терету у складу са Техничким инструкцијама.</p>
				<p>г) Оператер је дужан да на местима на којима се врши прихват робе обезбеди обавештења са информацијама о транспорту опасног терета, како је захтевано у Техничким инструкцијама.</p>
				<p class="Basic-Paragraph"><span class="v2-bold-left-1">
				CAT.GEN.МРА.205 Систем за праћење ваздухоплова</span></p>
				<p class="v2-clan-left-1">а) Најкасније до 16. децембра 2018. 
				године, у оквиру система оперативне контроле летова оператер 
				мора да успостави и одржава систем за праћење ваздухоплова који 
				обухвата летове на које се примењују одредбе става б) ако се 
				обављају следећим авионима:</p>
				<p class="v2-clan-left-1">1) авиони чија је максимална 
				сертификована маса на полетању (<span class="italik">МСТОМ</span>) 
				већа од 27.000 <span class="italik">kg</span>, а максимални број 
				расположивих путничких седишта <span class="italik">(MOPSC)
				</span>већи од 19 и којима је прва појединачна потврда о 
				пловидбености <span class="italik">(CofA) </span>издата пре 16. 
				децембра 2018. године, а који су поред транспондера секундарног 
				надзорног радара опремљени и другим уређајем за одређивање 
				положаја;</p>
				<p class="v2-clan-left-1">2) сви авиони код којих је максимална 
				сертификована маса на полетању (<span class="italik">МСТОМ</span>) 
				већа од 27.000 <span class="italik">kg</span>, а максимални број 
				расположивих путничких седишта <span class="italik">(MOPSC)
				</span>већи од 19 и којима је прва појединачна потврда о 
				пловидбености <span class="italik">(CofA) </span>издата 16. 
				децембра 2018. године или касније; и</p>
				<p class="v2-clan-left-1">3) сви авиони код којих је максимална 
				сертификована маса на полетању (<span class="italik">МСТОМ</span>) 
				већа од 45.500 <span class="italik">kg</span> и којима је прва 
				појединачна потврда о пловидбености <span class="italik">(CofA)
				</span>издата 16. децембра 2018. године или касније.</p>
				<p class="v2-clan-left-1">б) Оператер је дужан да прати летове 
				од полетања до слетања, изузев када су планирана рута и руте 
				планираног одступања у потпуности укључене у блокове ваздушног 
				простора, при чему:</p>
				<p class="v2-clan-left-1">1) уобичајено <span class="italik">ATS</span> 
				пружа услугу надзора која је подржана од стране система контроле 
				летења (<span class="italik">ATC</span>) који лоцира ваздухоплов 
				у одређеним временским размацима одговарајућег трајања;</p>
				<p class="v2-clan-left-1">2) је оператер доставио надлежном 
				пружаоцу услуга у ваздушној пловидби неопходне контакт 
				информације.</p>
				<p class="Basic-Paragraph"><span class="v2-bold-left-1">
				CAT.GEN.МРА.210 Лоцирање ваздухоплова у нужди – авиони</span></p>
				<p class="v2-clan-left-1">Следећи авиони морају да буду 
				опремљени чврстим и аутоматским средствима којима се, после 
				удеса у коме је авион озбиљно оштећен, прецизно одређује положај 
				крајње тачке лета:</p>
				<p class="v2-clan-left-1">1) сви авиони чија је максимална 
				сертификована маса на полетању (<span class="italik">МСТОМ</span>) 
				већа од 27.000 <span class="italik">kg</span>, са максималним 
				бројем расположивих путничких седишта <span class="italik">
				(MOPSC) </span>већим од 19 и којима је прва појединачна потврда 
				о пловидбености <span class="italik">(CofA) </span>издата 1. 
				јануара 2021. године или касније; и</p>
				<p class="v2-clan-left-1">2) сви авиони код којих је максимална 
				сертификована маса на полетању (<span class="italik">МСТОМ</span>) 
				већа од 45.500 <span class="italik">kg</span> и којима је прва 
				појединачна потврда о пловидбености <span class="italik">(CofA)
				</span>издата 1. јануара 2021. године или касније.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 2</p>
				<p class="clan"><span class="bold">Ваздухоплови који нису на моторни погон</span></p>
				<p><span class="bold">CAT.GEN.NМРА.100 Одговорност вође ваздухоплова</span></p>
				<p>а) Вођа ваздухоплова: </p>
				<p>1) одговоран је за безбедност чланова посаде и путника у ваздухоплову, од тренутка када вођа ваздухоплова уђе у ваздухоплов до тренутка када напусти ваздухоплов на крају лета;</p>
				<p>2) одговоран је за коришћење и безбедност ваздухоплова:</p>
				<p>(i) ако је реч о балонима, од момента надувавања куполе балона до момента издувавања куполе балона, изузев ако је вођа ваздухоплова током фазе пуњења доделио дужност другом оспособљеном лицу до доласка вође ваздухоплова, како је одређено у оперативном приручнику;</p>
				<p>(ii) ако је реч о једрилицама, од почетка поступка покретања, све док се једрилица не заустави на крају лета;</p>
				<p>3) има право да издаје наредбе и предузима све одговарајуће мере како би осигурао безбедност ваздухоплова, лица и имовине које превози, у складу са тачком 7.ц. Анекса IV Уредбе (ЕЗ) бр. 216/2008;</p>
				<p>4) има право да не дозволи укрцавање или право да искрца свако лице које може да представља потенцијалну опасност по безбедност ваздухоплова или лица у њему;</p>
				<p>5) не сме да дозволи да се ваздухопловом превози лице које је под утицајем алкохола или наркотика у мери која може да представља опасност по безбедност ваздухоплова и лица у њему;</p>
				<p>6) дужан је да обезбеди да путници буду информисани о безбедносним поступцима; </p>
				<p>7) дужан је да примени оперативне процедуре и листе провере у складу са оперативним приручником;</p>
				<p>8) дужан је да обезбеди да се обави претполетни преглед, у складу са захтевима Анекса I (Деo – М) Уредбе (ЕЗ) бр. 2042/2003; </p>
				<p>9) мора да се увери да одговарајућа опрема која се користи за случај опасности буде лако доступна за тренутну употребу;</p>
				<p>10) дужан је да поштује одговарајуће поступке за пријављивање догађаја које је одредио оператер;</p>
				<p>11) дужан је да поштује све захтеве који се односе на ограничење времена летења и радног времена и захтеве у погледу одмора, који се примењују на његове активности;</p>
				<p>12) ако обавља дужности код више оператера дужан је:</p>
				<p>i) да води властиту евиденцију о времену проведеном на лету и на дужности, како је наведено у захтевима за ограничење времена летења и радног времена и захтевима у погледу одмора; и</p>
				<p>ii) да сваком оператеру достави податке потребне за планирање у складу са захтевима за ограничење времена летења и радног времена и захтевима у погледу одмора.</p>
				<p>б) Вођа ваздухоплова не сме да обавља дужности у ваздухоплову:</p>
				<p>1) ако је под утицајем психоактивних супстанци или алкохола или није способан услед повреде, умора, утицаја лекова, болести или других сличних узрока;</p>
				<p>2) све док не прође довољно времена после роњења на великим дубинама или после давања крви;</p>
				<p>3) ако не испуњава услове у погледу здравствене способности;</p>
				<p>4) ако сумња у своју способност да изврши додељене дужности; или</p>
				<p>5) ако зна или сумња да је уморан, као што је наведено у тачки 7.ф. Анекса IV Уредбе (ЕЗ) бр. 216/2008 или се на други начин не осећа способним у мери која може да угрози лет.</p>
				<p>ц) У случају опасности која захтева хитно одлучивање и поступање, вођа ваздухоплова је дужан да предузме сваку меру коју сматра потребном у датим околностима, у складу са тачком 7.д. Анекса IV Уредбе (ЕЗ) бр. 216/2008. У тим случајевима он може, у интересу безбедности, да одступи од правила, оперативних процедура и поступака.</p>
				<p>д) У случају балона, вођа ваздухоплова:</p>
				<p>1) одговоран је за информисање пре лета свих лица која учествују у надувавању и издувавању куполе;</p>
				<p>2) дужан је да обезбеди да нико у балону или његовој близини не пуши;</p>
				<p>3) дужан је да обезбеди да лица која учествују у надувавању и издувавању куполе балона носе одговарајућу заштитну одећу.</p>
				<p><span class="bold">CAT.GEN.NМРА.105 Додатни члан посаде балона</span></p>
				<p>а) Ако се балоном превози више од 19 лица, у њему се мора налазити најмање један додатни члан посаде са одговарајућим искуством и одговарајуће обучен, како би помогао путницима у случају опасности. </p>
				<p>б) Додатни члан посаде не сме да обавља дужности у балону:</p>
				<p>1) ако је под утицајем психоактивних супстанци или алкохола;</p>
				<p>2) ако није способан услед повреде, умора, утицаја лекова, болести или других сличних узрока; или</p>
				<p>3) све док не прође довољно времена после роњења на великим дубинама или после давања крви.</p>
				<p><span class="bold">CAT.GEN.NМРА.110 Право вође ваздухоплова</span></p>
				<p>Оператер је дужан да предузме одговарајуће мере како би обезбедио да сва лица која се превозе ваздухопловом поштују сва законита наређења која је изрекао вођа ваздухоплова у сврху очувања безбедности ваздухоплова, лица и имовине који се превозе.</p>
				<p><span class="bold">CAT.GEN.NМРА.115 Заједнички језик</span></p>
				<p>Оператер је дужан да обезбеди да сви чланови посаде могу да се споразумевају на заједничком језику.</p>
				<p><span class="bold">CAT.GEN.NМРА.120 Преносиви електронски уређаји</span></p>
				<p>Оператер је дужан да спречи да се у ваздухоплову користе преносиви електронски уређаји <span class="italik">(PED)</span> који би могли негативно да утичу на рад система ваздухоплова и опреме и мора да предузме све одговарајуће мере којима се превентивно спречава њихова употреба.</p>
				<p><span class="bold">CAT.GEN.NМРА.125 Подаци о опреми која се користи у случају опасности</span> <span class="bold">и опреми за преживљавање која се налази у ваздухоплову</span></p>
				<p>Оператер је дужан да обезбеди да су листе које садрже информације о опреми која се користи у случају опасности и опреми за преживљавање која се налази у свим његовим ваздухопловима, увек на располагању ради тренутног обавештавања спасилачко-координационих центара <span class="italik">(RCC)</span>.</p>
				<p><span class="bold">CAT.GEN.NМРА.130 Алкохол и наркотици</span></p>
				<p>Оператер је дужан да предузме све расположиве мере како би спречио улазак и боравак у ваздухоплову лица које је под утицајем алкохола или наркотика у мери због које би могла да се угрози безбедност ваздухоплова и лица у њему.</p>
				<p><span class="bold">CAT.GEN.NМРА.135 Угрожавање безбедности</span></p>
				<p>Оператер је дужан да предузме све расположиве мере како би спречио да неко лице, услед нехата или немарности, изврши чињење или пропусти да изврши чињење којим би:</p>
				<p>а) довело у опасност ваздухоплов или лица у њему; или</p>
				<p>б) проузроковало или омогућило да ваздухоплов угрози било које лице или имовину.</p>
				<p><span class="bold">CAT.GEN.NМРА.140 Документи, приручници и информације који се налазе у ваздухоплову</span></p>
				<p>а) Изузев ако није другачије прописано, у ваздухоплову у току лета морају да се налазе оригинални примерци или копије следећих докумената, приручника и информација:</p>
				<p>1) приручник за управљање ваздухопловом <span class="italik">(AFM)</span> или други одговарајући документ;</p>
				<p>2) оригинал уверења о регистрацији ваздухоплова;</p>
				<p>3) оригинал потврде о пловидбености <span class="italik">(CofA)</span>;</p>
				<p>4) потврда о буци, ако је примењиво;</p>
				<p>5) копија сертификата ваздухопловног оператера <span class="italik">(АОС);</span></p>
				<p>6) оперативне спецификације које одговарају типу ваздухоплова, издате уз <span class="italik">АОС, </span>ако је примењиво;</p>
				<p>7) дозвола за рад радио-станице, ако је то применљиво;</p>
				<p>8) уверење о осигурању од одговорности за штету причињену трећим лицима;</p>
				<p>9) путна књига ваздухоплова или други одговарајући документ;</p>
				<p>10) техничка књига ваздухоплова, у складу са Анексом I (Део – М) Уредбе (ЕЗ) бр. 2042/2003, ако је примењиво;</p>
				<p>11) листа минималне опреме <span class="italik">(MEL)</span> или листа одступања од конфигурације <span class="italik">(CDL), </span>ако је примењиво;</p>
				<p>12) подаци из попуњеног <span class="italik">АТS </span>плана лета, ако је то применљиво;</p>
				<p>13) важеће и одговарајуће ваздухопловне карте за планирану руту и све пратеће руте на које је могуће да лет буде преусмерен;</p>
				<p>14) информације о поступцима и визуелним сигналима које користе ваздухоплов – пресретач и пресретнути ваздухоплов;</p>
				<p>15) информације о службама трагања и спасавања за подручје намераваног лета;</p>
				<p>16) одговарајућа хитна ваздухопловна обавештења <span class="italik">(NOTAM)</span> и документација коју обезбеђује служба ваздухопловног информисања <span class="italik">(AIS)</span>;</p>
				<p>17) одговарајући метеоролошки подаци;</p>
				<p>18) списак путника, ако је применљиво;</p>
				<p>19) за једрилице, документација о маси и положају тежишта, а за балоне документација о маси;</p>
				<p>20) оперативни план лета, ако је применљиво;</p>
				<p>21) друга документација која може да буде потребна за лет или коју захтевају државе изнад којих се обавља лет.</p>
				<p>б) Изузетно од става а), документи, приручници и информације могу се носити у помоћном возилу или одложити на аеродрому или оперативном месту за летове:</p>
				<p>1) код којих се полетање и слетање обавља са истог аеродрома или оперативног места; или</p>
				<p>2) који се обављају у оквиру локалног подручја које је наведено у оперативном приручнику.</p>
				<p><span class="bold">CAT.GEN.NМРА.145 Достављање документације и евиденције</span></p>
				<p>Вођа ваздухоплова је дужан да, у разумном року након што то захтева овлашћено лице надлежне власти, достави документацију која мора да се налази у ваздухоплову.</p>
				<p><span class="bold">CAT.GEN.NМРА.150 Транспорт опасног терета</span></p>
				<p>а) Транспорт опасног терета није дозвољен, изузев ако:</p>
				<p>1) он није предмет Техничких инструкција за безбедан транспорт опасног терета ваздушним путем (<span class="italik">ICAO doc.</span> 9284-<span class="italik">AN</span>/905) у складу са Делом 1 ових инструкција;</p>
				<p>2) опасан терет носе путници или чланови посаде или је он смештен у пртљагу, у складу са Делом 8 Техничких инструкција.</p>
				<p>б) Оператер је дужан да пропише процедуре којима обезбеђује спровођење потребних мера за спречавање нехотичног уноса опасног терета у ваздухоплов.</p>
				<p>ц) Оператер је дужан да обезбеди особљу податке потребне за обављање његових дужности.</p>
				<p class="clan">ГЛАВА Б</p>
				<p class="bold"><span class="bold">ОПЕРАТИВНЕ ПРОЦЕДУРЕ</span></p>
				<p class="clan">ОДЕЉАК 1<br><span class="bold">Ваздухоплови на моторни погон</span></p>
				<p><span class="bold">CAT.OP.MPA.100 Коришћење услуга у ваздушном саобраћају</span></p>
				<p>a) Оператер је дужан да обезбеди:</p>
				<p>1) да се за све летове користе услуге у ваздушном саобраћају <span class="italik">(ATS)</span> које одговарају ваздушном простору и применљивим правилима летења, увек када су доступне;</p>
				<p>2) да оперативна упутства у току лета која подразумевају промену <span class="italik">ATS</span> плана лета, буду координирана са одговарајућом <span class="italik">ATS</span> јединицом пре него што се проследе ваздухоплову, ако је то изводљиво.</p>
				<p>б) Изузетно од става а), коришћење услуга у ваздушном саобраћају није обавезно, осим ако то налажу захтеви ваздушног простора у случају:</p>
				<p>1) летова авиона који није сложени моторни авион, који се обављају дању, по правилима за визуелно летење;</p>
				<p>2) летова хеликоптера чија је максимална сертификована маса на полетању <span class="italik">(MCTOM)</span> 3.175 <span class="italik">kg</span> или мања, који лети дању, дуж рута на којима се лети помоћу визуелних оријентира на земљи; или</p>
				<p>3) локалних летова који се врше хеликоптером,</p>
				<p>под условом да су обезбеђене услуге трагања и спасавања.</p>
				<p><span class="bold">CAT.OP.MPA.105 Коришћење аеродрома и оперативних места</span></p>
				<p>a) Оператер је дужан да користи само аеродроме и оперативна места која одговарају типу ваздухоплова и врсти летова које обавља.</p>
				<p>б) Оперативна места могу да користе само:</p>
				<p>1) авиони који не спадају у сложене моторне авионе; и</p>
				<p>2) хеликоптери.</p>
				<p><span class="bold">CAT.OP.MPA.106 Коришћење изолованих аеродрома – авиони</span></p>
				<p>a) Коришћење изолованог аеродрома, као аеродрома одредишта за авионе, дозвољено је ако је то претходно одобрила надлежна власт;</p>
				<p>б) Аеродром се сматра изолованим ако је потребна количина горива за лет до одговарајућег алтернативног аеродрома за аеродром одредишта, која је увећана за завршну количину резервног горива, већа од:</p>
				<p>1) количине горива потребне за лет у трајању од 45 минута, увећане за 15 процената у односу на планирано време крстарења или за лет од два сата, у зависности шта је краће, за авионе са клипним моторима; или</p>
				<p>2) количине горива потребне за лет у трајању од два сата при стандардној потрошњи горива током крстарења изнад аеродрома одредишта, укључујући завршну количину резервног горива, за авионе са млазним моторима.</p>
				<p><span class="bold">CAT.OP.MPA.107 Одговарајући аеродром</span></p>
				<p>Оператер сматра аеродром одговарајућим ако је у очекивано време његовог коришћења аеродром расположив за употребу и опремљен свим потребним услугама, као што су: услуге у ваздушном саобраћају, одговарајуће осветљење, средства за комуникацију, извештавање о времену, навигациона средства и хитне службе.</p>
				<p><span class="bold">CAT.ОР.MPA.110 Оперативни минимуми аеродрома</span></p>
				<p>a) Оператeр jе дужан да одреди оперативне минимуме за сваки аеродром са кога полеће, аеродром одредишта или алтернативни аеродром кога планира да користи. Оперативни минимуми не могу да буду нижи од минимума које је одредила држава у којој се налази аеродром, изузев ако је та држава посебно одобрила употребу нижих минимума. Оперативним минимумима мора да буде придодато свако повећање које одреди надлежна власт.</p>
				<p>б) Употреба електронског показивача података на чеоном стаклу <span class="italik">(HUD)</span>, система навођења при слетању који омогућава држање уздигнуте главе<span class="bold"> </span><span class="italik">(HUDSL)</span> или система побољшане видљивости <span class="italik">(EVS)</span> дозвољава да се ваздухоплов користи при мањој видљивости од оне која је одређена као оперативни минимум аеродрома, ако је то одобрено у складу са SPA.LVO.</p>
				<p>ц) Приликом одређивања оперативних минимума аеродрома оператeр је дужан да узме у обзир:</p>
				<p>1) тип, перформансе и карактеристике управљања ваздухопловом;</p>
				<p>2) састав, стручност и искуство летачке посаде;</p>
				<p>3) димензије и карактеристике полетно-слетне стазе или подручја завршног прилаза и полетања <span class="italik">(FATO)</span> који могу да буду одабрани за коришћење;</p>
				<p>4) податак о томе да ли су доступна и одговарајућа визуелна и невизуелна средства на земљи и карактеристике тих средстава;</p>
				<p>5) навигациону опрему ваздухоплова или опрему за контролу путање лета у току полетања, прилаза, равнања, слетања, завршетка заокрета и неуспелог прилаза;</p>
				<p>6) могућност избегавања препрека у подручју прилаза, неуспелог прилаза и пењања, које је неопходно да би се извршиле процедуре за наставак лета;</p>
				<p>7) надморску/релативну висину за избегавање препрека при поступку инструменталног прилаза;</p>
				<p>8) начин утврђивања и извештавања о метеоролошким условима; и</p>
				<p>9) технику лета која се користи током завршног прилаза.</p>
				<p>д) Оператер је дужан да у оперативном приручнику наведе начин одређивања оперативних минимума аеродрома.</p>
				<p>е) Минимуми за посебну процедуру прилаза и слетања могу да се користе:</p>
				<p>1) ако је исправна опрема на земљи која је приказана на карти и која је потребна за планирану процедуру;</p>
				<p>2) ако су исправни системи ваздухоплова који су потребни за извођење одређене врсте прилаза; </p>
				<p>3) ако су испуњени захтеви у погледу перформанси ваздухоплова; и</p>
				<p>4) ако је посада одговарајуће оспособљена.</p>
				<p><span class="bold">CAT.ОР.MPA.115 Технике прилаза – авиони</span></p>
				<p>a) Прилази морају да се обављају као стабилни прилази, осим ако је за одређени прилаз и одређену полетно-слетну стазу другачије одобрила надлежна власт.</p>
				<p>б) Непрецизни прилази</p>
				<p>1) Непрецизни прилази морају да се обављају техником завршног прилаза уз стално снижавање <span class="italik">(CDFA).</span></p>
				<p>2) Изузетно од тачке 1), за одређену комбинацију прилаза/полетно-слетне стазе могу да се користе друге технике прилаза ако је то одобрила надлежна власт. У овим случајевима применљива минимална вредност видљивости дуж полетно-слетне стазе <span class="italik">(RVR)</span>:</p>
				<p>(i) повећава се за 200 <span class="italik">m</span> за авионе категорија А и Б, односно за 400 <span class="italik">m</span> за авионе категорије Ц и Д; или</p>
				<p>(ii) одређује се и редовно ажурира од стране надлежне власти, узимајући у обзир претходно искуство оператера, програме обуке и оспособљеност чланова летачке посаде, ако се ради о аеродромима за које постоји јавни интерес за обављање саобраћаја, а не може да се примени <span class="italik">CDFA</span> техника.</p>
				<p><em class="hide-change">Брисана је тачка CAT.ОР.MPA.120 Прилаз коришћењем хеликоптерског радара (ARA) за летове изнад воде – хеликоптери 
				(види члан 12. Правилника - 12/2019-73)</em></p>
				<p><span class="bold">CAT.ОР.MPA.125 Процедуре инструменталног одласка и прилаза</span></p>
				<p>a) Оператер је дужан да примењује процедуре инструменталног одласка и прилаза које је утврдила држава у којој се налази аеродром.</p>
				<p>б) Изузетно од става а), вођа ваздухоплова може да прихвати инструкцију контроле летења да одступи од објављене руте предвиђене за одлазак или прилаз, ако су узети у обзир критеријуми за избегавање препрека, као и услови у којима се обавља лет. У сваком случају, завршни прилаз се обавља визуелно или у складу са утврђеном процедуром инструменталног прилаза.</p>
				<p>ц) Изузетно од става а), оператер може да користи процедуре које се разликују од оних наведених у ставу а), ако је те процедуре претходно одобрила држава у којој се аеродром налази и ако су оне наведене у оперативном приручнику.</p>
				<p class="v2-bold-left-1"><span class="bold">CAT.OP.MPA.126 
				Навигација заснована на могућностима ваздухоплова</span></p>
				<p class="v2-clan-left-1">Ако се за предвиђену руту или поступак 
				летења захтева навигација заснована на могућностима 
				ваздухоплова, оператер је дужан да обезбеди:</p>
				<p class="v2-clan-left-1">а) да је одговарајућа навигациона 
				спецификација <span class="italik">PBN</span> наведена у 
				приручнику за управљање ваздухопловом (<span class="italik">AFM</span>) 
				или другом документу који је, као део процене пловидбености, 
				одобрен од стране надлежних власти за сертификацију или је 
				заснован на таквом одобрењу; и </p>
				<p class="v2-clan-left-1">б) да се ваздухоплов користи у складу 
				са релевантном навигационом спецификацијом и ограничењима из 
				приручника за управљање ваздухопловом (<span class="italik">AFM</span>) 
				или другог претходно наведеног документа<span class="italik">.</span></p>
				<p><span class="bold">CAT.ОР.MPA.130 Процедуре за смањење буке – авиони</span></p>
				<p>a) Изузев ако се ради о <span class="italik">VFR</span> летовима авиона који нису сложени моторни авиони, оператер је дужан да утврди одговарајуће оперативне процедуре одласка и доласка/прилаза за сваки тип авиона, узимајући у обзир потребу да се бука авиона сведе на минимум.</p>
				<p>б) Процедуре морају:</p>
				<p>1) да осигурају да безбедност има приоритет у односу на смањење буке; и</p>
				<p>2) да буду једноставне, безбедне за коришћење и не захтевају значајно повећање радног ангажовања посаде у критичним фазама лета.</p>
				<p><span class="bold">CAT.ОР.MPA.131 Процедуре за смањење буке – хеликоптери</span></p>
				<p>a) Оператер је дужан да обезбеди да процедуре полетања и слетања узимају у обзир потребу да се бука хеликоптера сведе на минимум.</p>
				<p>б) Процедуре морају:</p>
				<p>1) да осигурају да безбедност има приоритет у односу на смањење буке; и</p>
				<p>2) да буду једноставне, безбедне за коришћење и не захтевају значајно повећање радног ангажовања посаде у критичним фазама лета.</p>
				<p><span class="bold">CAT.ОР.MPA.135 Руте и подручја летења – опште одредбе</span></p>
				<p>a) Оператер је дужан да обезбеди да се летови обављају само дуж рута и у подручјима за које су испуњени следећи услови:</p>
				<p class="v2-clan-left-1">1) обезбеђена је одговарајућа 
				сателитска опрема, опрема на земљи и услуге, укључујући 
				метеоролошке услуге, које одговарају планираним летовима;</p>
				<p>2) перформансе ваздухоплова су одговарајуће за испуњење захтева у погледу минималне висине лета;</p>
				<p>3) опрема ваздухоплова испуњава минималне захтеве за планирани лет;</p>
				<p>4) доступне су одговарајуће карте и мапе.</p>
				<p>б) Оператер је дужан да обезбеди да се летови обављају у складу са ограничењима која важе за руту или подручје летења које је одредила надлежна власт.</p>
				<p>ц) Услови наведени у ставу а) тачка 1) се не примењују на летове који се обављају дању,<span class="italik"> </span>по правилима за визуелно летење (<span class="italik">VFR)</span>, ваздухопловом који није сложени моторни, а који одлази са и долази на исти аеродром или оперативно место.</p>
				<p class="Basic-Paragraph"><span class="v2-bold-left-1">
				CAT.ОР.MPA.136 Руте и подручја летења – једномоторни авиони</span></p>
				<p class="v2-clan-left-1">Осим ако то одобри надлежна власт у 
				складу са Анексом V (Део-<span class="italik">SPA</span>), 
				Главом Л (Летови једномоторних авиона на турбински погон, ноћу 
				или у инструменталним метеоролошким условима (<span class="italik">SET-IMC</span>)), 
				оператер је дужан да обезбеди да се летови једномоторних авиона 
				на турбински погон обављају дуж праваца или у подручјима где су 
				доступне површине које омогућавају сигурно принудно слетање.</p>
				<p><span class="bold">CAT.ОР.MPA.137 Руте и подручја летења – хеликоптери</span></p>
				<p>Оператер је дужан да обезбеди:</p>
				<p>a) да су за хеликоптере који лете у перформансама класе 3 доступне површине које омогућавају безбедно принудно слетање, изузев ако хеликоптер има одобрење да се користи у складу са CAT.POL.H.420;</p>
				<p>б) да су за хеликоптере који лете у перформансама класе 3 и врше „обалски транзит”, у оперативном приручнику садржане процедуре које обезбеђују да ширина коридора дуж обале и опрема у хеликоптеру одговарају тренутним условима.</p>
				<p><span class="bold">CAT.ОР.MPA.140 Максимална удаљеност од одговарајућег аеродрома за двомоторне авионе без </span><span class="italik">ETOPS</span><span class="bold"> одобрења</span></p>
				<p>a) Оператер који нема одобрење надлежне власти издато у складу са Анексом V (Део – <span class="italik">SPA</span>), Глава Ф, не сме да користи двомоторни авион на рути која садржи тачку која је од одговарајућег аеродрома, у стандардним условима мирне атмосфере, удаљена више од:</p>
				<p>1) за авионе са перформансама класе А који имају:</p>
				<p>(i) максимални број расположивих путничких седишта (<span class="italik">MOPSC</span>) 20 или више; или</p>
				<p>(ii) максималну масу на полетању 45.360 <span class="italik">kg</span> или више,</p>
				<p>растојања које одговара лету од 60 минута при брзини крстарења са једним неисправним мотором <span class="italik">(OEI)</span>, одређеној у складу са ставом б);</p>
				<p>2) за авионе са перформансама класе А са:</p>
				<p>(i) <span class="italik">MOPSC</span> 19 или мање; и</p>
				<p>(ii) максималном масом на полетању 45.360 <span class="italik">kg</span> или мање,</p>
				<p>растојања које одговара лету од 120 минута или, ако одобри надлежна власт, до 180 минута за турбомлазне авионе, при брзини крстарења са једним неисправним мотором <span class="italik">(OEI),</span> одређеној у складу са ставом б);</p>
				<p>3) за авионе са перформансама класе Б или Ц:</p>
				<p>(i) растојања које одговара лету од 120 минута при брзини крстарења са једним неисправним мотором <span class="italik">(OEI)</span>, одређеној у складу са ставом б); или</p>
				<p>(ii) 300 наутичких миља, у зависности шта је краће.</p>
				<p>б) Оператер је дужан да одреди брзину за израчунавање максималног растојања до одговарајућег аеродрома за сваки тип или варијанту двомоторног авиона кога користи, која не сме да буде већа од <span class="italik">V</span><span class="subscript">MO</span> (максималне оперативне брзине), а која је заснована на стварној брзини коју авион може да одржава са једним неисправним мотором.</p>
				<p>ц) Оператер је дужан да за сваки тип или варијанту авиона у оперативном приручнику наведе следеће податке:</p>
				<p>1) одређену <span class="italik">OEI</span> брзину крстарења; и</p>
				<p>2) одређено максимално растојање од одговарајућег аеродрома.</p>
				<p>д) За стицање одобрења наведеног у ставу а) тачка 2), оператер је дужан да пружи доказ:</p>
				<p>1) да комбинација авион/мотор, коју намерава да користи, има потврду о типу и одобрење поузданости за коришћење у случају продуженог долета двомоторног авиона <span class="italik">(ETOPS)</span>;</p>
				<p>2) да је применио све прописане услове којима обезбеђује да се авион и његови мотори одржавају на начин којим се испуњавају неопходни критеријуми поузданости; и</p>
				<p>3) да су летачка посада и остало оперативно особље, који обављају послове повезане са овим летовима, обучени и одговарајуће оспособљени.</p>
				<p><span class="bold">CAT.ОР.MPA.145 Одређивање минималних висина лета</span></p>
				<p>a) За све делове руте на којима ће се обављати лет, оператер је дужан да одреди:</p>
				<p>1) минималне висине лета које обезбеђују прописано надвишавање терена, узимајући у обзир захтеве наведене у Глави Ц; и</p>
				<p>2) начин на који летачка посада одређује ове висине.</p>
				<p>б) Начин одређивања минималних висина лета одобрава надлежна власт.</p>
				<p>ц) Ако се минималне висине лета које је одредио оператер разликују од минималних висина лета које је одредила држава преко чије територије се прелеће, примењују се веће вредности.</p>
				<p><span class="bold">CAT.ОР.MPA.150 Политика планирања горива</span></p>
				<p>a) Оператер је дужан да утврди политику планирања горива за потребе планирања лета, као и поновног планирања у току лета, како би се обезбедила потребна количина горива за планирани лет, која обухвата и резервну количину горива потребну за одступања од планираног лета. Политику планирања горива и њене измене претходно одобрава надлежна власт.</p>
				<p>б) Оператер је дужан да обезбеди да планирање лета буде засновано на:</p>
				<p>1) процедурама наведеним у оперативном приручнику и:</p>
				<p>(i) подацима добијеним од произвођача ваздухоплова; или</p>
				<p>(ii) важећим подацима за одређени ваздухоплов који су добијени применом система праћења потрошње горива;</p>
				<p>и</p>
				<p>2) оперативним условима под којима се лет обавља, укључујући:</p>
				<p>(i) податке о потрошњи горива за тај ваздухоплов;</p>
				<p>(ii) предвиђене масе;</p>
				<p>(iii) очекиване метеоролошке услове;</p>
				<p>(iv) процедуре и ограничења пружалаца услуга у ваздушној пловидби.</p>
				<p>ц) Оператер је дужан да пре лета изврши прорачун горива које може да искористи у току лета, а које обухвата:</p>
				<p>1) гориво за вожење;</p>
				<p>2) путно гориво;</p>
				<p>3) резерву горива која се састоји од:</p>
				<p>(i) рутне резерве горива;</p>
				<p>(ii) горива за лет до алтернативног аеродрома, ако се захтева алтернативни аеродром за аеродром одредишта;</p>
				<p>(iii) завршне резерве горива; и</p>
				<p>(iv) додатног горива, ако је оно потребно за врсту лета; и </p>
				<p>4) посебно додато гориво, ако то захтева вођа ваздухоплова.</p>
				<p>д) Оператер је дужан да обезбеди да процедура за израчунавање потрошње горива у лету, које је потребно за наставак лета на непланираној рути или ка непланираном одредишту, обухвата:</p>
				<p>1) путно гориво за преостали део лета; и</p>
				<p>2) резерву горива која се састоји од:</p>
				<p>(i) рутне резерве горива;</p>
				<p>(ii) горива за лет до алтернативног аеродрома, ако се захтева алтернативни аеродром за аеродром одредишта;</p>
				<p>(iii) завршне резерве горива;</p>
				<p>(iv) додатног горива, ако је оно потребно за врсту лета; и </p>
				<p>3) посебно додато гориво, ако то захтева вођа ваздухоплова.</p>
				<p><span class="bold">CAT.ОР.MPA.151 Политика планирања горива – олакшице</span></p>
				<p>a) Изузетно од CAT.ОР.MPA.150 ст. б)–д), за летове авиона са перформансама класе Б оператер је дужан да обезбеди да прорачун горива пре лета, које може да искористи у току лета, обухвата:</p>
				<p>(i) гориво за вожење, ако је оно значајно;</p>
				<p>(ii) путно гориво;</p>
				<p>(iii) резерву горива која се састоји од:</p>
				<p>(A) рутне резерве која износи најмање 5% од планираног путног горива или, у случају израчунавања потрошње горива у лету, 5% од путног горива потребног за преостали део лета; и</p>
				<p>(Б) завршне резерве горива потребне за додатних 45 минута лета за авионе са клипним моторима или 30 минута за авионе са млазним моторима;</p>
				<p>(iv) горива за лет до алтернативног аеродрома за аеродром одредишта, преко одредишта, уколико се захтева алтернативни аеродром за аеродром одредишта; и</p>
				<p>(v) посебног додатог горива, уколико то захтева вођа ваздухоплова.</p>
				<p>а1) Изузетно од CAT.ОР.MPA.150 ст. б)–д), за летове код којих се полетање и слетање обавља са истог аеродрома или оперативног места са <span class="italik">ELA</span>2 авионима, дању, по правилима за визуелно летење (<span class="italik">VFR)</span>, oператер је дужан да у оперативном приручнику одреди минималну резерву горива. Ова резерва не сме да буде мања од количине потребне за лет у трајању од 45 минута. </p>
				<p>б) Изузетно од CAT.ОР.MPA.150 ст. б)–д), за хеликоптере чија <span class="italik">MCTOM</span> износи 3.175 <span class="italik">kg</span> или мање, који обављају летове дању, дуж рута на којима се навођење врши помоћу визуелних оријентира на земљи, као и за локалне летове хеликоптером, политика планирања горива мора да обезбеди да, након завршетка лета или серије летова, количина завршне резерве горива не сме да буде мања од количине горива потребне за:</p>
				<p>1) 30 минута лета при нормалној брзини крстарења; или</p>
				<p>2) 20 минута лета при нормалној брзини крстарења, ако се хеликоптер користи у подручју на којем су, као мера предострожности, стално обезбеђена одговарајућа места на која хеликоптер може да слети.</p>
				<p><span class="bold">CAT.ОР.MPA.155 Превоз посебних категорија путника </span><span class="italik">(SCP)</span></p>
				<p>a) Лица којима су потребни посебни услови, помоћ или средства у току лета сматрају се посебним категоријама путника <span class="italik">(SCP)</span> и обухватају најмање:</p>
				<p>1) лица са смањеном покретљивошћу <span class="italik">(PRM)</span> под којима се, не доводећи у питање Уредбу (ЕЗ) бр. 1107/2006, сматрају лица чија је покретљивост смањена услед физичке неспособности, чулне или локомоторне, трајне или привремене, менталне неспособности или оштећења, било ког другог узрока неспособности или старости;</p>
				<p>2) одојчад и децу без пратње; и</p>
				<p>3) депортована лица, непожељна лица и лица која су законито лишена слободе.</p>
				<p>б) Посебне категорије путника <span class="italik">(SCP)</span> превозе се под условима којима се гарантује безбедност ваздухоплова и лица у њему, у складу са процедурама које је прописао оператер;</p>
				<p>ц) Посебне категорије путника не смеју да буду смештене нити да заузимају седишта која омогућавају директан приступ излазима у случају опасности или тамо где њихово присуство може да:</p>
				<p>1) омета чланове посаде приликом обављања дужности;</p>
				<p>2) спречава приступ опреми која се користи у случају опасности; или</p>
				<p>3) омета хитну евакуацију из ваздухоплова;</p>
				<p>д) Вођа ваздухоплова мора да буде унапред писмено обавештен о превозу посебних категорија путника <span class="italik">(SCP)</span>.</p>
				<p><span class="bold">CAT.ОР.MPA.160 Смештај пртљага и терета</span></p>
				<p>Оператер је дужан да пропише процедуре којима обезбеђује:</p>
				<p>a) да се у путничку кабину ваздухоплова уноси само онај ручни пртљаг који може одговарајуће да се смести и обезбеди; и</p>
				<p>б) да сав пртљаг и терет који се превозе и који могу, ако нису правилно смештени, да изазову повреду или оштећење или онемогуће приступ пролазима или излазима, буду смештени на начин којим се спречава њихово померање.</p>
				<p><span class="bold">CAT.ОР.MPA.165 Смештај путника</span></p>
				<p>Оператер је дужан да пропише процедуре којима се обезбеђује да путници буду смештени тако да у случају хитне евакуације могу да помогну и да не ометају евакуацију из ваздухоплова.</p>
				<p><span class="bold">CAT.ОР.MPA.170 Информисање путника</span></p>
				<p>Оператер је дужан да обезбеди да су путницима:</p>
				<p>a) дата обавештења и показани поступци који се тичу безбедности на начин који олакшава примену процедура у случају опасности; и</p>
				<p>б) дата писана упутства на којима је сликовито приказана употреба излаза и опреме која се користи у случају опасности, а која је намењена да је користе путници.</p>
				<p><span class="bold">CAT.ОР.MPA.175 Припрема лета</span></p>
				<p>a) Оперативни план лета попуњава се за сваки планирани лет и заснива се на перформансама ваздухоплова, другим оперативним ограничењима, очекиваним условима на рути којом се лети и условима на одређеним аеродромима/оперативним местима.</p>
				<p>б) Вођа ваздухоплова не сме да започне лет, изузев ако се уверио:</p>
				<p>1) да су испуњени сви захтеви наведени у тачки 2.а.3 Анекса IV Уредбе (ЕЗ) бр. 216/2008, који се односе на пловидбеност и регистрацију ваздухоплова, инструменте и опрему, масу и положај тежишта <span class="italik">(CG)</span>, пртљаг и робу и оперативна ограничења ваздухоплова;</p>
				<p>2) да се ваздухоплов не користи у супротности са листом одступања од конфигурације <span class="italik">(CDL)</span>;</p>
				<p>3) да су доступни делови оперативног приручника који су потребни за обављање лета;</p>
				<p>4) да се у ваздухоплову налази документација, додатне информације и обрасци који, у складу са CAT.GEN.MPA.180, морају да буду доступни; </p>
				<p>5) да су доступне важеће мапе, карте и остала пратећа документација или други једнако ваљани подаци, који се односе на планирани лет ваздухоплова, укључујући одступање од тог плана које се реално може очекивати;</p>
				<p class="v2-clan-left-1">6) да су сателитска опрема, опрема на 
				земљи и услуге које су потребне за планирани лет, доступне и 
				одговарајуће;</p>
				<p>7) да су за планирани лет испуњени услови наведени у 
				оперативном приручнику, који се односе на гориво, мазиво, 
				кисеоник, минималне безбедне висине, оперативне минимуме 
				аеродрома и расположивост алтернативних аеродрома, ако је то 
				потребно;<span class="v2-clan-left-1"> </span></p>
				<p class="v2-clan-left-1">7а) да су одговарајуће и актуелне све 
				базе навигационих података које се захтевају за летове на основу 
				навигације засноване на могућностима ваздухоплова; и</p>
				<p>8) да могу да се испоштују сва додатна оперативна ограничења.</p>
				<p>ц) Изузетно од става а), оперативни план лета није потребан за летове који се обављају по правилима за визуелно летење <span class="italik">(VFR)</span>:</p>
				<p>1) авиона који нису сложени моторни авиони, који полећу и слећу на исти аеродром или оперативно место; или</p>
				<p>2) хеликоптера са <span class="italik">MCTOM</span> од 3.175 <span class="italik">kg</span> или мање, који лете дању, на рутама на којима се навођење врши помоћу визуелних оријентира на земљи, у локалном подручју које је наведено у оперативном приручнику.</p>
				<p><span class="bold">CAT.ОР.MPA.180 Избор аеродрома – авиони</span></p>
				<p class="v2-clan-left-1">а) Ако услед метеоролошких разлога или 
				перформанси авиона није могуће да се полазни аеродром користи 
				као алтернативни аеродром за аеродром полетања, оператер је 
				дужан да одреди други одговарајући алтернативни аеродром за 
				аеродром полетања, који није удаљен од аеродрома полетања више 
				од:</p>
				<p class="v2-clan-left-1">1) за двомоторне авионе:</p>
				<p class="v2-clan-left-1">(i) растојања које одговара једном 
				сату лета при <span class="italik">OEI</span> брзини крстарења 
				наведеној у <span class="italik">AFM</span>, заснованој на 
				стварној маси авиона на полетању, у стандардним условима мирне 
				атмосфере; или</p>
				<p class="v2-clan-left-1">(ii) растојања које одговара
				<span class="italik">ETOPS</span> времену, одобреном у складу са 
				Анексом V (Део-<span class="italik">SPA</span>), Главом Ф, 
				узимајући у обзир ограничења из <span class="italik">MEL</span> 
				листе, до највише два сата при <span class="italik">OEI</span> 
				брзини крстарења наведеној у <span class="italik">AFM</span>, 
				заснованој на стварној маси авиона, у стандардним условима мирне 
				атмосфере;</p>
				<p class="v2-clan-left-1">2) за авионе са три или четири мотора 
				– растојања које одговара лету од два сата при
				<span class="italik">OEI</span> брзини крстарења наведеној у
				<span class="italik">AFM</span>, заснованој на стварној маси 
				авиона, у стандардним условима мирне атмосфере;</p>
				<p class="v2-clan-left-1">3) за авионе одобрене у складу са 
				Анексом V (Део-<span class="italik">SPA</span>), Главом Л 
				(Летови једномоторних авиона на турбински погон ноћу или у 
				инструменталним метеоролошким условима <span class="italik">
				(SET-IMC)</span><span class="bold">, </span>30 минута лета при 
				нормалној брзини<span class="bold"> </span>крстарења заснованој 
				на стварној маси авиона, у стандардним условима мирне атмосфере.</p>
				<p class="v2-clan-left-1">У случају авиона са више мотора, ако
				<span class="italik">AFM</span> не садржи податак о
				<span class="italik">OEI</span> брзини крстарења, за прорачун се 
				користи брзина којом се постиже да остали мотори буду подешени 
				на максималну континуирану снагу.</p>
				<p>б) Оператер је дужан да одреди најмање један алтернативни аеродром за аеродром одредишта за сваки лет који се обавља по правилима за инструментално летење <span class="italik">(IFR)</span>, осим ако је аеродром одредишта изоловани аеродром или:</p>
				<p>1) ако трајање планираног лета од полетања до слетања или преостало трајање лета до аеродрома одредишта, у случају планирања током лета у складу са CAT.ОР.MPA.150 став д), не прелази шест сати; и</p>
				<p>2) ако су на аеродрому одредишта на располагању и могу да се користе две одвојене полетно-слетне стазе и ако метеоролошки извештаји и/или прогнозе за аеродром одредишта указују да ће у периоду од сат времена пре до сат времена после предвиђеног времена доласка на аеродром одредишта, база облака бити најмање 2.000 <span class="italik">ft</span> или висина кружења +500 <span class="italik">ft</span>, у зависности шта је веће од наведеног, као и да ће видљивост на земљи бити најмање 5 <span class="italik">km</span>.</p>
				<p>ц) Оператер је дужан да одреди два алтернативна аеродрома за аеродром одредишта ако: </p>
				<p>1) одговарајући метеоролошки извештаји и/или прогнозе за аеродром одредишта указују да ће у току периода који започиње сат времена пре, а завршава се сат времена после очекиваног времена доласка, временски услови бити испод применљивог планираног минимума; или</p>
				<p>2) нису доступне метеоролошке информације.</p>
				<p>д) Потребне алтернативне аеродроме оператер наводи у оперативном плану лета.</p>
				<p class="Basic-Paragraph"><span class="v2-bold-left-1">
				CAT.OP.MPA.181 Избор аеродрома и оперативних места – хеликоптери</span></p>
				<p class="v2-clan-left-1">а) За летове који се обављају у 
				метеоролошким условима за инструментално летење (<span class="italik">IMC</span>), 
				вођа ваздухоплова је дужан да одреди алтернативни аеродром за 
				аеродром полетања, који се налази на растојању до једног сата 
				лета при нормалној брзини крстарења, ако из метеоролошких 
				разлога није могућ повратак на место поласка.</p>
				<p class="v2-clan-left-1">б) За летове који се обављају по 
				правилима за инструментално летење (<span class="italik">IFR</span>) 
				или за летове који се обављају по правилима за визуелно летење (<span class="italik">VFR</span>), 
				када се навођење обавља на други начин, а не помоћу визуелних 
				оријентира на земљи, вођа ваздухоплова је дужан да у оперативном 
				плану лета наведе најмање један алтернативни аеродром за 
				аеродром одредишта, изузев:</p>
				<p class="v2-clan-left-1">1) ако су за лет ка било ком другом 
				одредишном аеродрому који се налази на копну трајање лета и 
				преовлађујући метеоролошки услови такви да су у очекивано време 
				доласка на место планираног слетања, прилаз и слетање могући у 
				визуелним метеоролошким условима;</p>
				<p class="v2-clan-left-1">2) ако је место планираног слетања 
				изоловано и није могућ лет до алтернативног аеродрома; у овом 
				случају, мора да буде одређена тачка са које нема повратка (<span class="italik">PNR</span>).
				</p>
				<p class="v2-clan-left-1">ц) Оператер је дужан да одреди два 
				алтернативна аеродрома за аеродром одредишта ако: </p>
				<p class="v2-clan-left-1">1) одговарајући метеоролошки извештаји 
				и/или прогнозе за аеродром одредишта указују да ће у току 
				периода који започиње сат времена пре, а завршава се сат времена 
				после очекиваног времена доласка, временски услови бити испод 
				применљивог планираног минимума; или </p>
				<p class="v2-clan-left-1">2) нису доступне метеоролошке 
				информације за аеродром одредишта. </p>
				<p class="v2-clan-left-1">д) Потребне алтернативне аеродроме 
				оператер наводи у оперативном плану лета.</p>
				<p class="Basic-Paragraph"><span class="v2-bold-left-1">
				CAT.OP.MPA.182 Одредишни аеродроми – инструментални прилази</span></p>
				<p class="v2-clan-left-1">Оператер је дужан да обезбеди да су на 
				располагању средства довољна за навигацију и слетање на аеродром 
				одредишта или на било који алтернативни аеродром у случају 
				губитка способности за предвиђени прилаз и слетање.</p>
				<p><span class="bold">СAT.OP.MPA.185 Минимуми за планирање </span><span class="italik">IFR</span><span class="bold"> летова – авиони</span></p>
				<p>a) <span class="italik">Минимуми за планирање алтернативног аеродрома за аеродром полетања</span></p>
				<p>Оператер је дужан да, као алтернативни аеродром за аеродром полетања, одабере само онај аеродром за који одговарајући метеоролошки извештаји и/или прогнозе указују да ће, у периоду који започиње један сат пре и завршава се један сат после очекиваног времена доласка на аеродром, временски услови бити на применљивом минимуму за планирање или изнад применљивог минимума који је наведен у CAT.OP.MPA.110. Ако је једини могући начин прилаза непрецизан прилаз <span class="italik">(NPA) </span>или се ради о кружном прилазу, потребно је узети у обзир и базу облака. Сва ограничења која се односе на летење са једним неисправним мотором <span class="italik">(OEI)</span> морају да буду узета у обзир.</p>
				<p>б) <span class="italik">Минимум за планирање аеродрома одредишта, изузев ако је он изолован</span></p>
				<p>Оператер бира аеродром одредишта само:</p>
				<p>1) ако метеоролошки извештаји и/или прогнозе указују да ће у периоду који започиње један сат пре и завршава се један сат после очекиваног времена доласка на аеродром, временски услови бити на применљивом минимуму за планирање или изнад применљивог минимума, и:</p>
				<p>(i) да ће <span class="italik">RVR</span>/видљивост <span class="italik">(VIS)</span> бити у складу са CAT.OP.MPA.110; и</p>
				<p>(ii) да ће база облака бити на минималној релативној висини снижавања <span class="italik">(MDH)</span> или изнад ње, ако је реч о непрецизном прилазу <span class="italik">(NPA)</span> или кружном прилазу;</p>
				<p>или</p>
				<p>2) ако су одабрана два алтернативна аеродрома за аеродром одредишта.</p>
				<p>ц) <span class="italik">Минимуми за планирање алтернативног аеродрома за аеродром одредишта, изолованог аеродрома, алтернативног аеродрома на рути ради смањења горива (fuel ERA), алтернативног аеродрома на рути (ERA)</span></p>
				<p>Оператер бира аеродром за једну од наведених намена само ако метеоролошки извештаји и/или прогнозе указују да ће, у току периода који започиње један сат пре и завршава се један сат после очекиваног времена доласка на аеродром, временски услови бити на минимуму за планирање или изнад минимума за планирање који је наведен у Табели 1.</p>
				<p class="clan">Табела 1.<span class="bold"> </span></p>
				<p class="clan"><span class="bold"> Минимуми за планирање</span></p>
				<p>Алтернативни аеродром за аеродром одредишта, <br>изоловани аеродром одредишта, алтернативни аеродром на рути ради смањења количине горива <span class="italik">(fuel ERA)</span> и алтернативни<span class="bold"> <br></span>аеродром на рути <span class="italik">(ERA)</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">Врста прилаза</span></p>
							</td>
							<td>
								<p><span class="bold">Минимум за планирање</span></p>
							</td>
						</tr>
						<tr>
							<td>
								<p><span class="italik">CAT</span> II и III</p>
							</td>
							<td>
								<p><span class="italik">CAT</span> I <span class="italik">RVR</span></p>
							</td>
						</tr>
						<tr>
							<td>
								<p><span class="italik">CAT</span> I</p>
							</td>
							<td>
								<p><span class="italik">NPA</span> <span class="italik">RVR</span>/<span class="italik">VIS</span></p>
								<p>База облака мора да буде на или изнад<span class="italik"> MDH</span> </p>
							</td>
						</tr>
						<tr>
							<td>
								<p><span class="italik">NPA</span></p>
							</td>
							<td>
								<p><span class="italik">NPA</span> <span class="italik">RVR</span>/<span class="italik">VIS</span> + 1.000 <span class="italik">m</span></p>
								<p>База облака мора да буде на или изнад<span class="italik"> MDH</span> + 200 <span class="italik">ft</span></p>
							</td>
						</tr>
						<tr>
							<td>
								<p>Кружни прилаз</p>
							</td>
							<td>
								<p>Кружни прилаз</p>
							</td>
						</tr>
					</tbody>
				</table>
				<p><span class="bold">СAT.OP.MPA.186 Минимуми за планирање IFR летова – хеликоптери</span></p>
				<p>a) <span class="italik">Минимум за планирање алтернативних аеродрома за аеродром полетања</span></p>
				<p>Као алтернативни аеродром за аеродром полетања оператер може да одабере само аеродром или место за слетање за које метеоролошки извештаји и/или прогнозе указују да ће у периоду који започиње један сат пре и завршава се један сат после очекиваног времена доласка на алтернативни аеродром за аеродром полетања, временски услови бити на применљивом минимуму за слетање који је одређен на основу CAT.OP.MPA.110 или изнад тог минимума. Ако је непрецизан прилаз <span class="italik">(NPA)</span> једини могући начин прилаза, у обзир се узима и база облака. Сва ограничења која се односе на летење са једним неисправним мотором <span class="italik">(OEI)</span> морају да буду узета у обзир.</p>
				<p>б) <span class="italik">Минимуми за планирање аеродрома одредишта и алтернативног аеродрома за аеродром одредишта</span></p>
				<p>Оператер бира аеродром одредишта или алтернативни аеродром за аеродром одредишта само ако метеоролошки извештаји и/или прогнозе указују да ће, у току периода који започиње један сат пре и завршава се један сат после очекиваног времена доласка на аеродром или оперативно место, временски услови бити на минимуму за планирање или изнад њега, и то:</p>
				<p>1) осим наведеног у CAT.ОР.MPA.181 став д), минимум за планирање аеродрома одредишта је:</p>
				<p>(i) <span class="italik">RVR</span>/видљивост <span class="italik">(VIS)</span> у складу са CAT.OP.MPA.110; и</p>
				<p>(ii) за непрецизни прилаз <span class="italik">(NPA)</span>, база облака на <span class="italik">MDH</span> или изнад;</p>
				<p>2) минимуми за планирање алтернативног аеродрома за аеродром одредишта су наведени у Табели 1.</p>
				<p class="clan">Табела 1.</p>
				<p class="clan"><span class="bold">Минимуми за планирање алтернативног аеродрома за аеродром одредишта</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">Врста прилаза</span></p>
							</td>
							<td>
								<p><span class="bold">Минимум за планирање</span></p>
							</td>
						</tr>
						<tr>
							<td>
								<p><span class="italik">CAT</span> II и III</p>
							</td>
							<td>
								<p><span class="italik">CAT</span> I <span class="italik">RVR</span></p>
							</td>
						</tr>
						<tr>
							<td>
								<p><span class="italik">CAT</span> I</p>
							</td>
							<td>
								<p>CAT I + 200 <span class="italik">ft</span>/видљивост 400 <span class="italik">m</span></p>
							</td>
						</tr>
						<tr>
							<td>
								<p><span class="italik">NPA</span></p>
							</td>
							<td>
								<p><span class="italik">NPA RVR/VIS</span> + 400 <span class="italik">m</span></p>
								<p>База облака мора да буде на или изнад <span class="italik">MDH</span> + 200 <span class="italik">ft</span></p>
							</td>
						</tr>
					</tbody>
				</table>
				<p><span class="bold">СAT.OP.MPA.190 Подношење </span><span class="italik">ATS</span><span class="bold"> плана лета</span></p>
				<p>a) Ако правила летења не захтевају подношење <span class="italik">ATS</span> плана лета, одговарајуће информације морају да буду на располагању у циљу покретања служби за узбуњивање, ако је то потребно.</p>
				<p>б) Приликом обављања летова са места на којем није могуће поднети <span class="italik">ATS</span> план лета, вођа ваздухоплова или оператер је дужан да проследи <span class="italik">ATS</span> план лета у што краћем року после полетања.</p>
				<p><span class="bold">СAT.OP.MPA.195 Пуњење и истакање горива док се путници укрцавају, искрцавају или се налазе у ваздухоплову</span></p>
				<p>a) Док се путници укрцавају, искрцавају или се налазе у ваздухоплову, ваздухоплов не сме да се пуни <span class="italik">„Avgas”</span> или <span class="italik">„wide-cut”</span> горивима, нити ова горива или њихова мешавина смеју да се истачу из ваздухоплова. </p>
				<p>б) За остале врсте горива потребно је предузети мере предострожности, укључујући и присуство одговарајуће оспособљеног особља у ваздухоплову, које је спремно да започне и изведе евакуацију ваздухоплова на најпрактичнији и најбржи начин.</p>
				<p><span class="bold">СAT.OP.MPA.200 Пуњење/истакање </span><span class="italik">„wide-cut” </span><span class="bold">горива</span></p>
				<p>Пуњење/истакање <span class="italik">„wide-cut”</span> горива врши се само ако оператер пропише одговарајуће процедуре, узимајући у обзир висок ризик коришћења <span class="italik">„wide-cut”</span> врсте горива.</p>
				<p><span class="bold">СAT.OP.MPA.205 Гурање и вуча авиона</span></p>
				<p>Процедуре за гурање и вучу, које је прописао оператер, морају да буду усклађене са утврђеним ваздухопловним стандардима и процедурама.</p>
				<p><span class="bold">СAT.OP.MPA.210 Чланови посаде на својим радним местима</span></p>
				<p>a) <span class="italik">Чланови летачке посаде</span></p>
				<p>1) У току полетања и слетања, сваки члан летачке посаде који обавља дужност у пилотској кабини мора да буде на свом радном месту;</p>
				<p>2) У току осталих фаза лета, члан летачке посаде који обавља дужност у пилотској кабини дужан је да буде на свом радном месту, изузев ако је неопходно да буде одсутан због обављања других дужности које су у вези са летом или услед физиолошких потреба, под условом да све време најмање један одговарајуће оспособљени пилот мора да остане за командама ваздухоплова;</p>
				<p>3) У току свих фаза лета, члан летачке посаде који обавља дужност у пилотској кабини мора да буде у приправности. Ако се уочи изостанак приправности, потребно је да се предузму одговарајуће противмере. Ако се појави неочекивани умор, вођа ваздухоплова може да организује примену поступка контролисаног одмора, уколико радне обавезе то допуштају. Контролисани одмор се не урачунава у одмор приликом обрачуна ограничења времена лета и не сме да се користи као разлог за продужење радног времена.</p>
				<p>б) <span class="italik">Чланови кабинске посаде</span></p>
				<p>У критичним фазама лета, кабинска посада мора да се налази на предвиђеним местима и не сме да обавља активности које нису у вези са безбедним коришћењем ваздухоплова.</p>
				<p><span class="bold">СAT.OP.MPA.215 Употреба слушалица – авиони</span></p>
				<p>a) Сваки члан летачке посаде који обавља дужност у пилотској кабини је дужан да носи слушалице са микрофоном или друго одговарајуће средство. Слушалице се користе као основно средство за гласовну комуникацију са <span class="italik">АТS</span>:</p>
				<p>1) на земљи:</p>
				<p>(i) приликом примања <span class="italik">АТС</span> одобрења за одлазак путем гласовне комуникације;</p>
				<p>(ii) током рада мотора;</p>
				<p>2) у лету:</p>
				<p>(i) испод прелазне висине; или</p>
				<p>(ii) 10.000 <span class="italik">ft</span>, у зависности која је вредност већа;</p>
				<p>и</p>
				<p>3) ако вођа ваздухоплова то сматра потребним.</p>
				<p>б) Под условима наведеним у ставу а), микрофон или друго одговарајуће средство мора да буде у положају који дозвољава двострану радио-комуникацију.</p>
				<p><span class="bold">СAT.OP.MPA.216 Употреба слушалица – хеликоптери</span></p>
				<p>Члан летачке посаде који обавља дужност у пилотској кабини дужан је да носи слушалице са микрофоном или друго одговарајуће средство и да га користи као основно средство за комуникацију са <span class="italik">АТS</span>.</p>
				<p><span class="bold">СAT.OP.MPA.220 Помоћна средства за евакуацију у случају опасности</span> </p>
				<p>Оператер је дужан да пропише процедуре којима обезбеђује да пре вожења, полетања и слетања, ако је то безбедно и примерено, буду спремна за употребу помоћна средства за евакуацију у случају опасности, која се аутоматски активирају.</p>
				<p><span class="bold">СAT.OP.MPA.225 Седишта, сигурносни појасеви и системи за везивање</span></p>
				<p>a) <span class="italik">Чланови посаде</span></p>
				<p>1) У току полетања и слетања, као и увек када вођа ваздухоплова тако одлучи у интересу безбедности, члан посаде мора да буде одговарајуће везан свим сигурносним појасевима и системима за везивање који су му на располагању.</p>
				<p>2) У току осталих фаза лета, члан летачке посаде у пилотској кабини мора да буде одговарајуће везан сигурносним појасом док се налази на свом месту.</p>
				<p>б) <span class="italik">Путници</span></p>
				<p>1) Пре полетања, слетања, у току вожења, као и увек када је то неопходно у интересу безбедности, вођа ваздухоплова мора да се увери да је сваки путник у ваздухоплову на седишту или на лежају, правилно везан сигурносним појасом или системом везивања.</p>
				<p>2) Оператер је дужан да одреди седишта у ваздухоплову на којима је дозвољено седење више лица. Вођа ваздухоплова мора да се увери да на једном седишту не седи више лица, осим ако се ради о једној одраслој особи и једном одојчету, који су одговарајуће осигурани додатним појасом или другим системом за везивање.</p>
				<p><span class="bold">СAT.OP.MPA.230 Обезбеђење путничке кабине и бифеа</span></p>
				<p>a) Оператер је дужан да пропише процедуре којима обезбеђује да пре вожења, полетања и слетања сви излази и пролази за евакуацију буду проходни.</p>
				<p>б) Вођа ваздухоплова је дужан да обезбеди да пре полетања и слетања, као и увек када је то неопходно у интересу безбедности, сва опрема и пртљаг буду правилно обезбеђени.</p>
				<p><span class="bold">СAT.OP.MPA.235 Прслуци за спасавање – хеликоптери</span></p>
				<p>Оператер је дужан да пропише процедуре којима обезбеђује да се за летове хеликоптера у перформансама класе 3, који се обављају изнад воде, приликом одлучивања да ли прслуке за спасавање треба да носе сва лица у хеликоптеру, узму у обзир трајање лета и услови под којима се лет обавља.</p>
				<p><span class="bold">СAT.OP.MPA.240 Пушење у ваздухоплову</span></p>
				<p>Вођа ваздухоплова не сме да дозволи пушење у ваздухоплову:</p>
				<p>a) ако то сматра неопходним у интересу безбедности;</p>
				<p>б) у току пуњења и истакања горива;</p>
				<p>ц) када је ваздухоплов на земљи, осим ако је оператер прописао процедуре за смањење ризика у току коришћења ваздухоплова на земљи;</p>
				<p>д) изван простора одређеног за пушење, као ни у пролазу или тоалету;</p>
				<p>е) у одељцима за терет и/или другом простору у којима се налази терет који није смештен у контејнере отпорне на пламен или покривен покривачем отпорним на пламен; и</p>
				<p>ф) у оним деловима путничке кабине у које се доводи кисеоник.</p>
				<p><span class="bold">СAT.OP.MPA.245 Метеоролошки услови – сви ваздухоплови</span></p>
				<p>a) На летовима који се обављају по правилима за инструментално летење (<span class="italik">IFR</span> летовима) вођа ваздухоплова:</p>
				<p>1) започиње полетање; или</p>
				<p>2) наставља лет после тачке од које се примењује измењени <span class="italik">АТS</span> план лета у случају измене плана у току лета, </p>
				<p>само ако доступне информације указују да су у време доласка на аеродром одредишта и/или алтернативни аеродром очекивани временски услови на планираном минимуму или изнад њега.</p>
				<p>б) На летовима који се обављају по правилима за инструментално летење <span class="italik">(IFR)</span> вођа ваздухоплова може да настави лет ка планираном аеродрому одредишта само ако последње доступне информације указују да ће у очекивано време доласка временски услови на аеродрому одредишта или најмање једном алтернативном аеродрому бити на применљивом аеродромском оперативном минимуму или изнад њега.</p>
				<p>ц) На летовима који се обављају по правилима за визуелно летење <span class="italik">(VFR)</span> вођа ваздухоплова може да започне полетање само ако одговарајући временски извештаји и/или прогнозе указују да су метеоролошки услови на делу руте којом се лети по правилима за визуелно летење, у одговарајућем времену, на применљивом минимуму за летење по правилима за визуелно летење или изнад њега.</p>
				<p><span class="bold">СAT.OP.MPA.246 Метеоролошки услови – авиони</span></p>
				<p>Као додатак одредбама наведеним у СAT.OP.MPA.245, на летовима који се обављају авионом, по правилима за инструментално летење <span class="italik">(IFR),</span> вођа ваздухоплова сме да настави лет после:</p>
				<p>a) тачке одлуке, ако користи процедуру смањења рутне резервне горива <span class="italik">(RCF)</span>; или</p>
				<p>б) унапред одређене тачке, ако користи процедуру претходно одређене тачке <span class="italik">(PDP)</span>, ако су му доступне информације које указују да су у тренутку доласка на аеродром одредишта и/или захтевани алтернативни аеродром очекивани временски услови на примењивом аеродромском оперативном минимуму или изнад њега.</p>
				<p><span class="bold">СAT.OP.MPA.247 Метеоролошки услови – хеликоптери</span></p>
				<p>Као додатак одредбама наведеним у СAT.OP.MPA.245:</p>
				<p>a) при летовима хеликоптера који се обављају по правилима за визуелно летење <span class="italik">(VFR)</span>, изнад воде, без копна у видокругу, вођа ваздухоплова може да започне полетање само ако одговарајући временски извештаји и/или прогнозе указују да ће база облака бити изнад 600 <span class="italik">ft</span> дању, односно 1.200 <span class="italik">ft</span> ноћу. </p>
				<p class="hide-change"><em>б) брисан је (види члан 12. 
				Правилника - 12/2019-73)</em></p>
				<p>ц) Летови хеликоптера ка хеликоптерској платформи или издигнутој <span class="italik">FATO,</span> обављају се ако је објављена средња брзина ветра на хеликоптерској платформи или издигнутој <span class="italik">FATO</span> мања од 60 <span class="italik">kt</span>.</p>
				<p><span class="bold">СAT.OP.MPA.250 Лед и друге наслаге – поступци на земљи</span></p>
				<p>a) Оператер је дужан да утврди поступке који се примењују на земљи за одлеђивање, спречавање залеђивања и преглед ваздухоплова, ако је то неопходно за безбедно коришћење ваздухоплова. </p>
				<p>б) Вођа ваздухоплова може да започне полетање само ако је ваздухоплов очишћен од свих наслага које могу неповољно да утичу на перформансе и могућност управљања ваздухопловом, осим у случајевима наведеним у ставу а) и у складу са условима из приручника за управљање ваздухопловом <span class="italik">(AFM)</span>. </p>
				<p><span class="bold">СAT.OP.MPA.255 Лед и друге наслаге – поступци у току лета</span></p>
				<p>a) Оператер је дужан да утврди поступке за летове у очекиваним или стварним условима залеђивања.</p>
				<p>б) Вођа ваздухоплова може да започне лет или да намерно лети у очекиваним или стварним условима залеђивања само ако је ваздухоплов сертификован и опремљен за такве летове. </p>
				<p>ц) Ако залеђивање превазилази онај интензитет залеђивања за који је ваздухоплов сертификован или ако се ваздухоплов, који није сертификован за летење у познатим условима залеђивања, нађе у таквим околностима, вођа ваздухоплова мора, без одлагања, променом нивоа лета и/или руте да напусти област у којој постоје услови залеђивања и, ако је потребно, прогласи ванредну ситуацију контроли летења <span class="italik">(АТС)</span>. </p>
				<p><span class="bold">СAT.OP.MPA.260 Залихе горива и мазива</span></p>
				<p>Вођа ваздухоплова може да започне или да настави лет у случају промене плана лета у току лета само ако је сигуран да се у ваздухоплову налази најмање она количина искористивог планираног горива и мазива која је потребна за безбедан завршетак лета, узимајући у обзир очекиване оперативне услове.</p>
				<p><span class="bold">СAT.OP.MPA.265 Услови за полетање</span></p>
				<p>Пре започињања полетања, вођа ваздухоплова је дужан да се увери:</p>
				<p>a) да временски услови на аеродрому или оперативном месту и услови на полетно-слетној стази или <span class="italik">FATO</span> коју намерава да користи, према информацијама које су му доступне, неће спречити безбедно полетање и одлазак; и</p>
				<p>б) да ће бити испуњени утврђени аеродромски оперативни минимуми.</p>
				<p><span class="bold">СAT.OP.MPA.270 Минималне висине лета</span></p>
				<p>Вођа ваздухоплова или пилот коме је поверено обављање лета не сме да лети испод одређених минималних висина лета, изузев:</p>
				<p>a) ако је то потребно за полетање и слетање; или</p>
				<p>б) ако је снижавање висине у складу са процедурама које је одобрила надлежна власт.</p>
				<p><span class="bold">СAT.OP.MPA.275 Симулирање ванредних ситуација у току лета</span></p>
				<p>Оператер је дужан да обезбеди да се приликом превоза путника или робе не смеју симулирати:</p>
				<p>a) ванредне ситуације и опасне ситуације које захтевају примену поступака у случају ванредне ситуације и поступака у случају опасности; или</p>
				<p>б) летови који се обављају у метеоролошким условима за инструментално летење <span class="italik">(IMC)</span>, уз примену вештачких средстава.</p>
				<p><span class="bold">СAT.OP.MPA.280 Управљање горивом у току лета – авиони</span></p>
				<p>Оператер је дужан да утврди процедуру за проверу количине горива у лету и управљање горивом у току лета, у складу са следећим критеријумима.</p>
				<p>a) <span class="italik">Провера количине горива у лету</span></p>
				<p>1) Вођа ваздухоплова је дужан да обезбеди да се провера количине горива у лету врши у редовним временским интервалима. Преостала количина искористивог горива мора да буде забележена и процењена:</p>
				<p>(i) упоређивањем стварне потрошње горива са планираном потрошњом;</p>
				<p>(ii) провером да ли је преостала количина искористивог горива довољна за завршетак лета у складу са ставом б); и</p>
				<p>(iii) одређивањем очекиване количине преосталог искористивог горива по доласку на аеродром одредишта.</p>
				<p>2) Релевантни подаци о гориву морају да буду евидентирани.</p>
				<p>б) <span class="italik">Управљање горивом у лету</span></p>
				<p>1) Лет мора да се обави тако да, приликом доласка на аеродром одредишта, очекивана количина преосталог искористивог горива не буде мања од:</p>
				<p>(i) захтеване количине горива за лет до алтернативног аеродрома, увећане за завршну резерву горива;</p>
				<p>(ii) завршне резерве горива, уколико се не захтева алтернативни аеродром.</p>
				<p>2) Ако се провером количине горива у лету утврди да ће, након доласка на аеродром одредишта, очекивана количина преосталог искористивог горива бити мања од:</p>
				<p>(i) захтеване количине горива за лет до алтернативног аеродрома, увећане за завршну резерву горива, вођа ваздухоплова мора да узме у обзир саобраћај и оперативне услове који преовлађују на аеродрому одредишта, алтернативном аеродрому за аеродром одредишта и на било ком другом одговарајућем аеродрому, ако одлучи да настави лет ка аеродрому одредишта или да скрене са руте како би обавио безбедно слетање са количином горива која није мања од завршне резерве горива; или</p>
				<p>(ii) завршне резерве горива, ако се не захтева алтернативни аеродромом – вођа ваздухоплова мора да предузме одговарајуће поступке и да настави лет ка одговарајућем аеродрому, како би обавио безбедно слетање са количином горива која није мања од завршне резерве горива.</p>
				<p>3) Вођа ваздухоплова је дужан да прогласи опасност ако је прорачуната количина искористивог горива на слетању на најближи одговарајући аеродром на који се може безбедно слетети, мања од завршне резерве горива.</p>
				<p>4) Додатни услови за посебне поступке</p>
				<p>(i) За наставак лета који се обавља применом <span class="italik">RCF</span> процедуре ка аеродрому одредишта 1, вођа ваздухоплова је дужан да обезбеди да преостала количина искористивог горива у тачки одлуке обухвата најмање збир:</p>
				<p>(A) путног горива од тачке одлуке до аеродрома одредишта 1;</p>
				<p>(Б) рутне резерве у износу од 5% од путног горива од тачке одлуке до аеродрома одредишта 1;</p>
				<p>(Ц) горива за лет до алтернативног аеродрома за аеродром одредишта 1, ако се захтева алтернативни аеродром за аеродром одредишта 1; и</p>
				<p>(Д) завршне резерве горива.</p>
				<p>(ii) За наставак лета који се обавља применом <span class="italik">PDP</span> процедуре ка аеродрому одредишта, вођа ваздухоплова је дужан да обезбеди да преостала количина искористивог горива на унапред одређеној тачки <span class="italik">(PDP)</span> обухвата најмање збир:</p>
				<p>(A) путног горива од унапред одређене тачке <span class="italik">(PDP)</span> до аеродрома одредишта;</p>
				<p>(Б) рутне резерве од унапред одређене тачке <span class="italik">(PDP) </span>до аеродрома одредишта; и</p>
				<p>(Ц) додатног горива.</p>
				<p><span class="bold">СAT.OP.MPA.281 Управљање горивом у току лета – хеликоптери</span></p>
				<p>a) Оператер је дужан да утврди процедуру како би обезбедио да се спроводи провера количине горива у току лету и управљање горивом.</p>
				<p>б) Вођа ваздухоплова је дужан да обезбеди да преостала количина искористивог горива у лету не буде мања од горива које је потребно за лет до аеродрома или оперативног места на коме може да се обави безбедно слетање, а да преостане завршна резерва горива.</p>
				<p>ц) Вођа ваздухоплова је дужан да прогласи опасност ако је стварна количина горива у хеликоптеру мања од завршне резерве горива.</p>
				<p><span class="bold">СAT.OP.MPA.285 Употреба додатног кисеоника</span></p>
				<p>Вођа ваздухоплова је дужан да обезбеди да чланови летачке посаде који обављају дужности везане за безбедно обављање лета, у току лета непрекидно користе додатни кисеоник ако висина кабине ваздухоплова прелази 10.000 <span class="italik">ft </span>у периоду дужем од 30 минута, као и увек када висина кабине ваздухоплова прелази 13.000 <span class="italik">ft</span>.</p>
				<p><span class="bold">СAT.OP.MPA.290 Опажање близине земље</span></p>
				<p>Ако члан летачке посаде или систем за упозорење о близини земље открију непримерену близину земље, пилот који обавља лет мора одмах да предузме потребне корективне мере за успостављање безбедних услова лета.</p>
				<p><span class="v2-clan-left-1"><span class="underlineLeft">CAT.OP.MPA.295 Употреба система за избегавање судара (</span><em>ACAS</em><span class="underlineLeft">)</span>
				</span>
				</p>
				<p class="v2-clan-left-1">Оператер је дужан да утврди оперативне 
				процедуре и програме обуке ако је у ваздухоплову инсталиран и 
				функционалан <span class="italik">ACAS</span> уређај, како би 
				летачка посада била одговарајуће оспособљена за избегавање 
				судара у ваздуху и за употребу <span class="italik">ACAS</span> 
				II опреме.</p>
				<p><span class="bold">СAT.OP.MPA.300 Услови за прилаз и слетање</span></p>
				<p>Пре започињања прилаза ради слетања, вођа ваздухоплова је дужан да се на основу доступних информација увери да време на аеродрому и услови на полетно-слетној стази или <span class="italik">FATO</span> коју намерава да користи, неће спречити безбедан прилаз, слетање или поступак неуспелог прилаза, узимајући у обзир податке о перформансама ваздухоплова из оперативног приручника.</p>
				<p><span class="bold">СAT.OP.MPA.305 Започињање и наставак прилаза</span></p>
				<p>a) Вођа ваздухоплова или пилот који обавља лет, може да започне инструментални прилаз без обзира на објављену видљивост дуж полетно-слетне стазе, односно видљивост (<span class="italik">RVR/VIS)</span>.</p>
				<p>б) Ако је објављена видљивост дуж полетно-слетне стазе, односно видљивост (<span class="italik">RVR/VIS),</span> мања од примењивог минимума, прилаз не сме да се настави:</p>
				<p>1) испод 1.000 <span class="italik">ft</span> изнад аеродрома; или</p>
				<p>2) у завршни део прилаза у случају када је висина одлуке <span class="italik">(DA/H) </span>или минимална висина снижавања <span class="italik">(MDA/H)</span> већа од 1.000 <span class="italik">ft</span> изнад аеродрома.</p>
				<p>ц) Ако податак о видљивости дуж полетно-слетне стазе <span class="italik">(RVR)</span> није доступан, вредност видљивости дуж полетно-слетне стазе <span class="italik">(RVR)</span> се добија прерачунавањем објављене видљивости.</p>
				<p>д) Ако након прелета 1.000 <span class="italik">ft</span> изнад аеродрома, објављена видљивост дуж полетно-слетне стазе, односно видљивост <span class="italik">(RVR/VIS)</span> опадне испод применљивог минимума, прилаз може да буде настављен до висине одлуке <span class="italik">(DA/H)</span> или минималне висине снижавања <span class="italik">(MDA/H).</span></p>
				<p>е) Прилаз може да се настави испод висине одлуке <span class="italik">(DA/H)</span> или минималне висине снижавања <span class="italik">(MDA/H)</span> и слетање може да се заврши ако су на висини одлуке <span class="italik">(DA/H)</span> или минималној висини снижавања <span class="italik">(MDA/H) </span>уочени и ако су стално видљиви визуелни оријентири који одговарају врсти прилаза и полетно-слетној стази која је планирана за коришћење.</p>
				<p>ф) У зони додира се увек проверава видљивост дуж полетно-слетне стазе <span class="italik">(RVR)</span>. Ако је објављена и релевантна, такође се проверава и видљивост дуж полетно-слетне стазе <span class="italik">(RVR)</span> на средњој тачки и на крају стазе. Минимална вредност видљивости дуж полетно-слетне стазе <span class="italik">(RVR)</span> на средњој тачки мора да буде 125 <span class="italik">m</span> или вредност видљивости дуж полетно-слетне стазе <span class="italik">(RVR)</span> која се захтева за зону додира, ако је она мања, док на крају стазе мора да износи 75 <span class="italik">m</span>. За ваздухоплове који су опремљени системом за управљање или контролу заустављања, минимална вредност видљивости дуж полетно-слетне стазе <span class="italik">(RVR)</span> за средњу тачку мора да износи 75 <span class="italik">m.</span></p>
				<p><span class="bold">СAT.OP.MPA.310 Оперативне процедуре – висина прелета прага полетно-слетне стазе – авиони</span></p>
				<p>Оператер је дужан да утврди оперативне процедуре које омогућавају да авион, при прецизном прилазу, прелети праг стазе на безбедној висини, у конфигурацији и у положају за слетање.</p>
				<p><span class="bold">СAT.OP.MPA.315 Извештавање о часовима лета – хеликоптери</span></p>
				<p>Оператер је дужан да надлежној власти омогући увид у остварене часове лета за сваки хеликоптер који је користио током претходне календарске године.</p>
				<p><span class="bold">СAT.OP.MPA.320 Категорије ваздухоплова</span></p>
				<p>a) Категорије ваздухоплова се одређују на основу брзине на прагу полетно-слетне стазе <span class="italik">(V</span><span class="subscript">AT</span><span class="italik">)</span> која је једнака брзини губитка узгона <span class="italik">(V</span><span class="subscript">SO</span><span class="italik">) </span>помноженој са 1,3 или брзини губитка узгона при нормалном убрзању силе земљине теже <span class="italik">(V</span><span class="subscript">S1G</span><span class="italik">)</span> помноженој са 1,23, у конфигурацији за слетање при максималној сертификованој маси за слетање. Ако су на располагању и <span class="italik">V</span><span class="subscript">SO</span> и <span class="italik">V</span><span class="subscript">S1G</span>, за одређивање <span class="italik">V</span><span class="subscript">AT</span> се користи већа вредност. </p>
				<p>б) Користе се категорије ваздухоплова које су наведене у следећој табели:</p>
				<p class="clan">Табела 1.<br><span class="bold">Категорије ваздухоплова које одговарају вредностима </span><span class="italik">V</span><span class="subscript">AT</span><span class="bold"> </span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">Категорија</span></p>
								<p><span class="bold">ваздухоплова</span></p>
							</td>
							<td>
								<p><span class="italik">V</span><span class="subscript">AT</span></p>
							</td>
						</tr>
						<tr>
							<td>
								<p>A</p>
							</td>
							<td>
								<p>Мања од 91 <span class="italik">kt</span></p>
							</td>
						</tr>
						<tr>
							<td>
								<p>Б</p>
							</td>
							<td>
								<p>Од 91 до 120 <span class="italik">kt</span></p>
							</td>
						</tr>
						<tr>
							<td>
								<p>Ц</p>
							</td>
							<td>
								<p>Од 121 до 140 <span class="italik">kt</span></p>
							</td>
						</tr>
						<tr>
							<td>
								<p>Д</p>
							</td>
							<td>
								<p>Од 141 до 165 <span class="italik">kt</span></p>
							</td>
						</tr>
						<tr>
							<td>
								<p>E</p>
							</td>
							<td>
								<p>Од 166 до 210 <span class="italik">kt</span></p>
							</td>
						</tr>
					</tbody>
				</table>
				<p>ц) Конфигурација за слетање која се мора узети у обзир наводи се у оперативном приручнику.</p>
				<p>д) Оператер може да користи и мање вредности масе на слетању за одређивање <span class="italik">V</span><span class="subscript">AT</span> ако то одобри надлежна власт. Ова мања маса на слетању мора да представља сталну вредност, независну од променљивих услова током свакодневних летова.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 2<br><span class="bold">Ваздухоплови који нису на моторни погон</span></p>
				<p><span class="bold">CAT.OP.NMPA.100 Коришћење аеродрома и оперативних места</span></p>
				<p>Оператер је дужан да користи само аеродроме и оперативна места која одговарају типу ваздухоплова и врсти летова које обавља.</p>
				<p><span class="bold">CAT.ОР.NMPA.105 Процедуре за смањење буке – балони и моторне једрилице</span> </p>
				<p>Вођа ваздухоплова је дужан да узме у обзир ефекте буке ваздухоплова, с тим да безбедност има приоритет у односу на смањење буке.</p>
				<p><span class="bold">CAT.ОР.NMPA.110 Снабдевање и планирање горива или баласта – балони</span></p>
				<p>а) Оператер је дужан да обезбеди да су гориво или баласт који носи довољни за планирано време трајања лета, уз додатну резерву за 30 минута лета.</p>
				<p>б) Прорачун горива или баласта заснива се најмање на следећим оперативним условима под којима се лет обавља:</p>
				<p>1) подацима које даје произвођач балона;</p>
				<p>2) очекиваним масама;</p>
				<p>3) очекиваним метеоролошким условима;</p>
				<p>4) процедурама и ограничењима пружаоца услуга у ваздушној пловидби.</p>
				<p>ц) Прорачуни се бележе у оперативном плану лета. </p>
				<p><span class="bold">CAT.ОР.NMPA.115 Превоз посебних категорија путника </span><span class="italik">(SCP)</span></p>
				<p>Лица којима су потребни посебни услови, помоћ или средства у току лета сматрају се посебним категоријама путника <span class="italik">(SCP)</span> и превозе се под условима којима се гарантује безбедност ваздухоплова и лица у њему, у складу са процедурама које је прописао оператер.</p>
				<p><span class="bold">CAT.ОР.NMPA.120 Информисање путника</span></p>
				<p>Оператер је дужан да обезбеди да су пре лета, а по потреби и у току лета, путницима дата обавештења која се тичу безбедности.</p>
				<p><span class="bold">CAT.ОР.NMPA.125 Припрема лета</span></p>
				<p>Пре започињања лета вођа ваздухоплова је дужан:</p>
				<p>а) да утврди свим расположивим средствима да је опрема на земљи, укључујући опрему за комуникацију и навигациона средства која су доступна и директно потребна за такав лет ради безбедног управљања ваздухопловом, одговарајућа за лет којим се обавља врста делатности;</p>
				<p>б) да се упозна са свим доступним метеоролошким информацијама примереним намераваном лету. Припрема за лет који је удаљен од места одласка обухвата:</p>
				<p>1) проучавање расположивих актуелних временских извештаја и прогноза;</p>
				<p>2) планирање алтернативних поступака који ће се предузети ако се лет услед временских услова не може завршити као што је планирано. </p>
				<p><span class="bold">СAT.OP.NMPA.130 Подношење </span><span class="italik">ATS</span><span class="bold"> плана лета</span></p>
				<p>а) Ако <span class="italik">ATS</span> план лета није поднет из разлога што то не захтевају правила летења, одговарајуће информације морају да буду на располагању у циљу покретања служби за узбуњивање, ако је то потребно.</p>
				<p>б) Приликом обављања летова са места на којем није могуће поднети <span class="italik">ATS</span> план лета, вођа ваздухоплова или оператер је дужан да проследи <span class="italik">ATS</span> план лета у што краћем року после полетања.</p>
				<p><span class="bold">СAT.OP. NMPA.135 Обезбеђење путничке и пилотске кабине – балони</span></p>
				<p>Вођа ваздухоплова је дужан да обезбеди да пре полетања и слетања, као и увек када то сматра неопходним у интересу безбедности:</p>
				<p>а) сва опрема и пртљаг буду правилно обезбеђени; и</p>
				<p>б) буде могућа евакуација у случају опасности.</p>
				<p><span class="bold">СAT.OP.NMPA.140 Пушење у ваздухоплову</span></p>
				<p>Ниједно лице не сме да пуши док се налази у једрилици или балону.</p>
				<p><span class="bold">СAT.OP.NMPA145 Метеоролошки услови </span></p>
				<p>За летове који се обављају по правилима за визуелно летење <span class="italik">(VFR),</span> вођа ваздухоплова може да започне полетање само ако одговарајући временски извештаји и/или прогнозе указују да су метеоролошки услови на делу руте којом се лети по правилима за визуелно летење, у очекивано време, на применљивом минимуму за летење по правилима за визуелно летење или изнад њега.</p>
				<p><span class="bold">СAT.OP.NMPA.150 Лед и друге наслаге – поступци на земљи</span></p>
				<p>Вођа ваздухоплова може да започне полетање само ако је ваздухоплов очишћен од свих наслага које могу неповољно да утичу на перформансе и могућност управљања ваздухопловом, осим у случајевима наведеним у приручнику за управљање ваздухопловом <span class="italik">(AFM)</span>. </p>
				<p><span class="bold">СAT.OP.NMPA.155 Услови за полетање</span></p>
				<p>Пре започињања полетања, вођа ваздухоплова је дужан да се увери да временски услови на аеродрому или оперативном месту, према информацијама које су му доступне, неће спречити безбедно полетање и одлазак. </p>
				<p><span class="bold">СAT.OP.NMPA.160 Симулирање ванредних ситуација у току лета</span></p>
				<p>Вођа ваздухоплова је дужан да обезбеди да се приликом превоза путника не смеју симулирати ванредне или опасне ситуације које захтевају примену поступака у случају ванредне ситуације или поступака у случају опасности.</p>
				<p><span class="bold">СAT.OP. NMPA.165 Управљање горивом и баластом у току лета – балони</span></p>
				<p> Вођа ваздухоплова у редовним временским интервалима врши проверу да преостала количина горива и баласта није мања од горива и баласта потребних за настављање планираног лета и планиране резерве за слетање. </p>
				<p><span class="bold">СAT.OP.NMPA.170 Употреба додатног кисеоника</span></p>
				<p>Вођа ваздухоплова је дужан да обезбеди да чланови летачке посаде који обављају дужности везане за безбедно обављање лета, у току лета непрекидно користе додатни кисеоник ако висина кабине ваздухоплова прелази 10.000 <span class="italik">ft </span>у периоду дужем од 30 минута, као и увек када висина кабине ваздухоплова прелази 13.000 <span class="italik">ft</span>.</p>
				<p><span class="bold">СAT.OP.NMPA.175 Услови за прилаз и слетање</span></p>
				<p>Пре започињања прилаза ради слетања, вођа ваздухоплова је дужан да се на основу доступних информација увери да време на аеродрому или оперативном месту и услови на површини на коју се планира слетање неће спречити безбедан прилаз и слетање.</p>
				<p><span class="bold">СAT.OP.NMPA.180 Оперативна ограничења – балони са топлим ваздухом</span></p>
				<p>а) Балони са топлим ваздухом не смеју да слећу ноћу, осим у случају опасности.</p>
				<p>б) Балон са топлим ваздухом може да полети ноћу ако носи довољно горива за слетање које ће се обавити у току дана.</p>
				<p><span class="bold">СAT.OP.NMPA.180 Оперативна ограничења – једрилице</span></p>
				<p>Лет једрилицама се може обављати искључиво дању. </p>
				<p class="clan">ГЛАВА Ц </p>
				<p class="bold"><span class="bold">ПЕРФОРМАНСЕ И ОПЕРАТИВНА ОГРАНИЧЕЊА ВАЗДУХОПЛОВА </span></p>
				<p class="clan">ОДЕЉАК 1</p>
				<p class="clan"><span class="bold">Авиони</span></p>
				<p class="clan">ПОДОДЕЉАК 1 </p>
				<p class="clan"><span class="bold">Општи захтеви</span></p>
				<p><span class="bold">CAT.POL.A.100 Класе перформанси</span></p>
				<p>a) Авион мора да се користи у складу са применљивим захтевима који се односе на класу перформанси.</p>
				<p>б) Ако није могуће у потпуности испунити применљиве захтеве из овог одељка због специфичних конструктивних решења, оператер је дужан да примени одобрене стандарде перформанси којима се обезбеђује ниво безбедности који одговара нивоу безбедности који се постиже применом одговарајућег пододељка.</p>
				<p><span class="bold">CAT.POL.A.105 Опште одредбе</span></p>
				<p>a) Маса авиона:</p>
				<p>1) на почетку полетања; или</p>
				<p>2) у случају поновног планирања у току лета, у тачки од које се примењује измењени оперативни план лета, </p>
				<p>не сме да буде већа од масе при којој се могу испунити захтеви одговарајућег поглавља за лет који се обавља. Могу се допустити одступања за очекивано смањење масе током трајања лета и испуштања горива.</p>
				<p>б) Одобрени подаци о перформансама који су садржани у приручнику за управљање ваздухопловом <span class="italik">(AFM)</span> користе се за одређивање усклађености са захтевима одговарајућег пододељка, допуњени, по потреби, другим подацима, као што је прописано у одговарајућем пододељку. Оператер је дужан да у оперативном приручнику наведе податке које користи. Ако се примењују фактори који су прописани у одговарајућем пододељку, могу се уважити било који оперативни фактори који већ представљају саставни део података о перформансама у приручнику за управљање ваздухопловом <span class="italik">(AFM)</span>, како би се избегла њихова двострука примена.</p>
				<p>ц) Неопходно је узети у обзир конфигурацију авиона, утицај околине и рад система који имају неповољан утицај на перформансе авиона.</p>
				<p>д) За потребе одређивања перформанси, влажна полетно-слетна стаза, изузев травнате полетно-слетне стазе, може се сматрати сувом. </p>
				<p>е) Оператер је дужан да узме у обзир прецизност карата при процени захтева за полетање који су садржани у одговарајућим пододељцима.</p>
				<p class="clan">ПОДОДЕЉАК 2<br><span class="bold">Перформансе класе А</span></p>
				<p><span class="bold">CAT.POL.A.200 Опште одредбе</span></p>
				<p>a) Одобрени подаци о перформансама који су садржани у приручнику за управљање ваздухопловом <span class="italik">(AFM)</span> допуњавају се, по потреби, другим подацима у случају да одобрени подаци из приручника за управљање ваздухопловом <span class="italik">(AFM)</span> нису довољни за:</p>
				<p>1) узимање у обзир оправдано очекиваних неповољних оперативних услова, као што су полетање и слетање на контаминирану полетно-слетну стазу; и</p>
				<p>2) узимање у обзир отказа мотора у свим фазама лета.</p>
				<p>б) У случају мокре и контаминиране полетно-слетне стазе користе се подаци о перформансама у складу са применљивим стандардима за сертификацију великих авиона или другим одговарајућим захтевима. </p>
				<p>ц) Коришћење других података из става а) и еквивалентних захтева из става б) наводи се у оперативном приручнику. </p>
				<p><span class="bold">CAT.POL.A.205 Полетање</span></p>
				<p>a) Маса на полетању не сме да прелази максималну дозвољену масу на полетању која је наведена у приручнику за управљање ваздухопловом <span class="italik">(AFM) </span>за висину по притиску и температуру околине аеродрома са кога полеће. </p>
				<p>б) При одређивању максималне дозвољене масе на полетању морају да се испуне следећи захтеви: </p>
				<p>1) дужина заустављања у полетању не сме да буде већа од расположивe дужинe прекинутог полетања <span class="italik">(ASDA)</span>;</p>
				<p>2) дужина за полетање не сме да буде већа од расположиве дужине за полетање, при чему дужина претпоља не сме да прелази половину расположиве дужине залета у полетању <span class="italik">(TORA);</span></p>
				<p>3) дужина залета у полетању не сме да буде већа од расположиве дужине залета у полетању <span class="italik">(TORA)</span>;</p>
				<p>4) за прекинуто полетање или наставак полетања мора да се користи јединствена вредност брзине V1; и </p>
				<p>5) на влажној или контаминираној полетно-слетној стази, маса на полетању не сме да буде већа од дозвољене масе на полетању са суве полетно-слетне стазе, под истим условима.</p>
				<p>ц) За испуњење услова прописаних у ставу б), узима се у обзир следеће:</p>
				<p>1) висина по притиску на аеродрому;</p>
				<p>2) температура на аеродрому;</p>
				<p>3) стање и врста површине полетно-слетне стазе;</p>
				<p>4) нагиб полетно-слетне стазе у смеру полетања;</p>
				<p>5) највише до 50% објављене чеоне компоненте ветра и најмање 150% од објављене леђне компоненте ветра; и </p>
				<p>6) губитак у дужини полетно-слетне стазе, ако постоји, услед поравнавања авиона пре полетања. </p>
				<p><span class="bold">CAT.POL.A.210 Избегавање препрека у полетању</span></p>
				<p>a) Чиста путања лета авиона при полетању се одређује тако да авион избегне све препреке са вертикалним растојањем од најмање 35 <span class="italik">ft</span> или хоризонталним растојањем од најмање 90 <span class="italik">m</span> које је увећано за вредност од 0,125 х <span class="italik">D</span>, при чему <span class="italik">D</span> представља хоризонтално растојање које је авион прешао од краја расположиве дужине за полетање <span class="italik">(TODA)</span> или од краја дужине полетања, ако је заокрет планиран пре краја расположиве дужине за полетање <span class="italik">(TODA)</span>. За авионе са распоном крила мањим од 60 <span class="italik">m</span> може да се користи хоризонтално избегавање препрека на растојању које одговара половини распона крила авиона, увећаном за 60 <span class="italik">m,</span> као и за вредност 0,125 х <span class="italik">D</span>. </p>
				<p>б) За испуњење услова прописаних у ставу a):</p>
				<p>1) у обзир се узима следеће:</p>
				<p>(i) маса авиона на почетку залета при полетању;</p>
				<p>(ii) висина по притиску на аеродрому;</p>
				<p>(iii) температура околине на аеродрому; и</p>
				<p>(iv) највише 50% објављене чеоне компоненте ветра и најмање 150% од објављене леђне компоненте ветра.</p>
				<p>2) Промена путање није дозвољена до тачке на којој је чиста путања лета достигла висину једнаку половини распона крила, с тим да не сме бити мања од 50 <span class="italik">ft</span> изнад надморске висине краја расположиве дужине залета у полетању (<span class="italik">TORA)</span>. После тога, све до висине од 400 <span class="italik">ft</span> претпоставља се да бочни нагиб авиона није већи од 15°. Изнад висине од 400 <span class="italik">ft</span> може се планирати бочни нагиб већи од 15°, али не већи од 25°.</p>
				<p>3) На делу чисте путање лета у полетању на којем се авион нагиње више од 15°, морају се избећи све препреке на хоризонталном растојању наведеном у ставу а), ставу б) тачка 6) и ставу б) тачка 7), са вертикалним растојањем од најмање 50 <span class="italik">ft</span>.</p>
				<p>4) Летови при којима се примењује повећани угао бочног нагиба до 20° на висинама од 200 <span class="italik">ft</span> до 400 <span class="italik">ft</span>, или до 30° на висинама изнад 400 <span class="italik">ft</span>, обављају се у складу са CAT.POL.A.240.</p>
				<p>5) Неопходно је узети у обзир утицај бочног нагиба авиона на оперативне брзине и путању лета, укључујући и увећање растојања које је настало као резултат повећаних оперативних брзина.</p>
				<p>6) Ако планирана путања лета не захтева промену путање за више од 15°, оператер не мора да узме у обзир препреке које су бочно удаљене више од:</p>
				<p>(i) 300 <span class="italik">m</span>, ако је пилот у стању да одржава захтевану навигацијску прецизност у подручју у коме може бити препрека; или</p>
				<p>(ii) 600 <span class="italik">m</span>, за летове у другим условима.</p>
				<p>7) Ако планирана путања лета захтева промену путање за више од 15°, оператер не мора да узме у обзир оне препреке које су бочно удаљене више од:</p>
				<p>(i) 600 <span class="italik">m</span>, ако је пилот у стању да одржава захтевану навигацијску прецизност у подручју у коме може бити препрека; или</p>
				<p>(ii) 900 <span class="italik">m</span>, за летове у другим условима.</p>
				<p>ц) Оператер је дужан да пропише процедуре за непредвиђене ситуације како би испунио захтеве из ст. а) и б) и како би обезбедио коришћење безбедне руте избегавајући препреке и омогућио да авион испуњава захтеве на рути из CAT.POL.A.215 или да слети на аеродром поласка или на алтернативни аеродром за аеродром полетања.</p>
				<p><span class="bold">CAT.POL.A.215 Отказ једног мотора на рути </span><span class="italik">(OEI)</span></p>
				<p>a) Подаци из приручника за управљање ваздухопловом <span class="italik">(AFM) </span>о чистој путањи лета при отказу једног мотора на рути, који одговарају очекиваним метеоролошким условима за лет, морају да омогуће да се у свим тачкама на рути испуне услови наведени у ст. б) или ц). Чиста путања лета мора да има позитиван градијент на 1.500 <span class="italik">ft</span> изнад аеродрома на којем би требало да се изврши слетање након отказа мотора. У метеоролошким условима који захтевају рад система за заштиту од залеђивања, мора да се узме у обзир утицај њихове употребе на чисту путању лета.</p>
				<p>б) Градијент чисте путање лета мора да буде позитиван на најмање 1.000 <span class="italik">ft</span> изнад свих терена и препрека дуж руте на растојању од 9,3 <span class="italik">km</span> (5 <span class="italik">NM</span>) са обе стране планиране путање.</p>
				<p>ц) Чиста путања лета мора да омогући авиону да настави лет са висине крстарења до аеродрома где може да слети у складу са условима наведеним у CAT.POL.A.225 или CAT.POL.A.230, у зависности шта је одговарајуће. Чиста путања лета мора вертикално, за најмање 2.000 <span class="italik">ft</span>, да надвиси терен и препреке дуж руте у оквиру растојања од 9,3 <span class="italik">km</span> (5 <span class="italik">NM</span>) са сваке стране планиране путање, у складу са следећим:</p>
				<p>1) претпоставља се да до отказа мотора долази у најкритичнијој тачки дуж руте;</p>
				<p>2) узет је у обзир утицај ветра на путању лета;</p>
				<p>3) испуштање горива у ваздуху је дозвољено до количине која омогућава долазак до аеродрома са прописаном резервом горива, ако се примењује процедура за безбедан наставак лета; и</p>
				<p>4) аеродром, на који је предвиђено слетање авиона након отказа мотора, мора да испуњава следеће услове:</p>
				<p>(i) испуњени су захтеви у погледу перформанси за очекивану масу при слетању;</p>
				<p>(ii) временски извештаји и/или прогнозе, као и извештаји о стању на површинама, указују да у очекивано време слетање може да се обави безбедно.</p>
				<p>д) Ако навигациона прецизност не испуњава, као минимум, захтеве предвиђене за навигациону перформансу 5 <span class="italik">(RNP5), </span>оператер је дужан да увећа растојање наведено у ст. б) и ц) на 18,5 <span class="italik">km</span> (10 <span class="italik">NM</span>)<span class="italik">.</span> </p>
				<p><span class="bold">CAT.POL.A.220 Отказ два мотора на рути код авиона са три или више мотора </span></p>
				<p>a) Авион са три или више мотора, при брзини крстарења великог долета, са свим моторима у раду и на стандардној температури у мирној атмосфери, не сме ни у једној тачки планиране путање да буде удаљен више од 90 минута лета од аеродрома који испуњава услове перформанси за очекивану масу слетања, осим ако испуњава услове наведене у ст. б)–ф).</p>
				<p>б) Подаци о чистој путањи лета при отказу два мотора морају да буду такви да омогуће наставак лета у очекиваним метеоролошким условима, од тачке где се претпоставља истовремени отказ два мотора до аеродрома на који је могуће слетети и потпуно зауставити авион, користећи прописану процедуру за слетање са отказом два мотора. Чиста путања лета мора да буде таква да омогућава да се за најмање 2.000 <span class="italik">ft</span> надвиси терен и препреке дуж руте, на растојању од 9,3 <span class="italik">km</span> (5 <span class="italik">NМ</span>) са обе стране планиране путање. На висинама и у метеоролошким условима који захтевају коришћење система за заштиту од залеђивања, њихов утицај на податке о чистој путањи лета мора да буде узет у обзир. Ако навигациона прецизност не испуњава, као минимум, услове за <span class="italik">RNP5,</span> оператер је дужан да увећа поменуто растојање на 18,5 <span class="italik">km</span> (10 <span class="italik">NM</span>).</p>
				<p>ц) Претпоставља се да до отказа два мотора долази у најкритичнијој тачки руте у којој је, при брзини крстарења великог долета, са свим моторима у раду, на стандардној температури у мирној атмосфери, авион удаљен више од 90 минута лета од аеродрома који испуњава захтеве у погледу перформанси које се примењују за очекивану масу на слетању.</p>
				<p>д) Чиста путања лета мора да буде таква да обезбеди позитиван градијент на 1.500 <span class="italik">ft</span> изнад аеродрома на који је предвиђено слетање након отказа два мотора.</p>
				<p>е) Испуштање горива у ваздуху је дозвољено до количине која омогућава долазак до аеродрома са прописаном резервом горива, ако се примењује процедура за безбедан наставак лета.</p>
				<p>ф) Очекивана маса авиона у тачки у којој се предвиђа отказ два мотора не сме да буде мања од масе која обухвата довољно горива за наставак лета до аеродрома на који се очекује слетање, с тим да на аеродром авион долети на висини од најмање 1.500 <span class="italik">ft</span> непосредно изнад подручја за слетање и након тога да лети на тој висини 15 минута. </p>
				<p><span class="bold">CAT.POL.A.225 Слетање на аеродром одредишта и на алтернативни аеродром</span></p>
				<p>a) Маса авиона на слетању, одређена у складу са CAT.POL.A.105 став a), не сме да буде већа од максималне масе на слетању одређене за надморску висину и очекивану температуру околине, у очекивано време слетања на аеродром одредишта и на алтернативни аеродром. </p>
				<p><span class="bold">CAT.POL.A.230</span> <span class="bold">Слетање на суву полетно-слетну стазу</span></p>
				<p>a) Маса авиона на слетању која је одређена у складу са CAT.POL.A.105 став a), у очекивано време слетања на аеродром одредишта или било који алтернативни аеродром мора да буде таква да омогућава слетање авиона са висине од 50 <span class="italik">ft</span> изнад прага полетно-слетне стазе, са потпуним заустављањем:</p>
				<p>1) за авионе са млазним моторима – у оквиру 60% од расположиве дужине за слетање <span class="italik">(LDA)</span>; и</p>
				<p>2) за авионе са турбоелисним моторима – у оквиру 70% <span class="italik">LDA</span>.</p>
				<p>б) За стрме прилазе оператер је дужан да користи податке о дужини потребној за слетање, факторисане у складу са ставом а), при чему висина заслона мора да буде мања од 60 <span class="italik">ft</span>, али не мања од 35 <span class="italik">ft</span> и мора да испуњава услове наведене у CAT.POL.A.245.</p>
				<p>ц) За слетање на кратке полетно-слетне стазе оператер је дужан да користи податке о дужини за слетање, факторисане у складу са ставом а), као и да испуњава услове наведене у CAT.POL.A.250.</p>
				<p>д) За одређивање масе на слетању, оператер је дужан да узме у обзир:</p>
				<p>1) надморску висину аеродрома;</p>
				<p>2) највише 50% од чеоне компоненте ветра или најмање 150% од леђне компоненте ветра; и</p>
				<p>3) нагиб полетно-слетне стазе у смеру слетања, ако је он већи од ± 2%.</p>
				<p>е) При отпреми авиона потребно је узети у обзир:</p>
				<p>1) да ће авион слетети на најповољнију полетно-слетну стазу у условима мирне атмосфере; и</p>
				<p>2) да ће авион слетети на полетно-слетну стазу која ће му највероватније бити додељена за слетање, узимајући у обзир очекивани смер и брзину ветра, карактеристике опслуживања авиона на земљи и друге услове, као што су расположивост средстава која се користе за слетање и карактеристике терена.</p>
				<p>ф) Ако оператер није у могућности да испуни услове из става e) тачка 1) за аеродром одредишта који има једну полетно-слетну стазу, где слетање зависи од одређене компоненте ветра, авион може да буде отпремљен ако су одређена два алтернативна аеродрома која омогућавају примену одредаба из ст. а)–e). Пре почетка прилаза у циљу слетања на аеродром одредишта, вођа ваздухоплова је дужан да провери да ли се слетање може обавити у складу са условима наведеним у ст. а)–д) и CAT.POL.A.225.</p>
				<p>г) Ако оператер не може да испуни захтеве из става e) тачка 2) за аеродром одредишта, авион се може отпремити ако је одређен алтернативни аеродром који омогућава да се у потпуности испуне услови наведени у ставовима а)–e).</p>
				<p><span class="bold">CAT.POL.A.235</span> <span class="bold">Слетање на влажне и контаминиране</span> <span class="bold">полетно-слетне стазе</span></p>
				<p>a) Ако одговарајући метеоролошки извештаји и/или прогнозе указују да би полетно-слетна стаза у очекивано време доласка могла да буде влажна, расположива дужина за слетање <span class="italik">(LDA)</span> мора да износи најмање 115% од захтеване дужине за слетање, одређене у складу са CAT.POL.A.230.</p>
				<p>б) Ако одговарајући метеоролошки извештаји и/или прогнозе указују да би полетно-слетна стаза у очекивано време доласка могла да буде контаминирана, расположива дужина за слетање <span class="italik">(LDA)</span> мора да буде најмање једнака дужини за слетање одређеној у складу са ставом а), или најмање 115% од дужине за слетање одређене у складу са одобреним подацима дужине за слетање на контаминирану стазу или другим еквивалентним подацима, у зависности која је од ових вредности већа. Ако примењује еквивалентне податке о дужини на слетање, оператер је дужан да их наведе у оперативном приручнику.</p>
				<p>ц) На влажној полетно-слетној стази може да се користи дужина за слетање која је мања од оне која се захтева у ставу а), али која није мања од оне која се захтева у CAT.POL.A.230 став a), ако приручник за управљање ваздухопловом <span class="italik">(AFM)</span> садржи посебне додатне податке о дужини слетања на влажне полетно-слетне стазе.</p>
				<p>д) На посебно припремљеној контаминираној полетно-слетној стази може да се користи дужина за слетање која је мања од дужине која се захтева у ставу б), али која није мања од дужине која се захтева у CAT.POL.A.230 став a), ако приручник за управљање ваздухопловом <span class="italik">(AFM)</span> садржи посебне додатне податке о дужини слетања на контаминиране полетно-слетне стазе. </p>
				<p>е) За потребе ст. б), ц) и д), сходно се примењује услов наведен у CAT.POL.A.230, изузев CAT.POL.A.230 став а) који се не примењује на став б).</p>
				<p><span class="bold">CAT.POL.A.240 Одобрење за коришћење повећаних углова бочног нагиба</span></p>
				<p>a) За коришћење повећаних углова бочног нагиба неопходно је претходно одобрење надлежне власти.</p>
				<p>б) За прибављање одобрења оператер је дужан да поднесе доказ да су испуњени следећи услови:</p>
				<p>1) да приручник за управљање ваздухопловом <span class="italik">(AFM)</span> садржи одобрене податке за захтевано повећање оперативне брзине и податке који омогућавају израду путање лета, узимајући у обзир повећане углове бочног нагиба и брзине;</p>
				<p>2) да је за навигацијску прецизност на располагању визуелно вођење;</p>
				<p>3) да су за сваку полетно-слетну стазу наведени метеоролошки минимуми и ограничења брзине ветра; и</p>
				<p>4) да летачка посада поседује одговарајуће знање о рути којом ће летети и о процедурама које ће користити, 
				<span class="v2-clan-left-1">у складу са Главом FC Дела-ORO</span>.</p>
				<p><span class="bold">CAT.POL.A.245 Одобрење за коришћење стрмих прилаза</span></p>
				<p>a) За стрме прилазе који се обављају под углом равни понирања од 4,5° или под већим углом и висином заслона која је нижа од 60 <span class="italik">ft</span>, али која није нижа од 35 <span class="italik">ft</span>, потребно је прибавити претходно одобрење надлежне власти.</p>
				<p>б) За прибављање одобрења оператер је дужан да поднесе доказ да су испуњени следећи услови:</p>
				<p>1) да су у приручнику за управљање ваздухопловом <span class="italik">(AFM)</span> наведени највећи одобрени угао равни понирања и друга ограничења, поступци за стрме прилазе у уобичајеним ситуацијама, ванредним ситуацијама и ситуацијама у случају опасности, као и измене података о дужини полетно-слетне стазе у случају примене стрмих прилаза;</p>
				<p>2) за сваки аеродром на коме се примењује поступак стрмог прилаза: </p>
				<p>(i) да је на располагању одговарајући референтни систем равни понирања који има најмање визуелни систем показивања линије понирања;</p>
				<p>(ii) да су наведени метеоролошки минимуми; и</p>
				<p>(iii) да је узето у обзир следеће:</p>
				<p>(A) положај препрека;</p>
				<p>(Б) врста референце за линију понирања и вођења на полетно-слетну стазу;</p>
				<p>(Ц) минимални захтевани визуелни оријентири при достизању висине одлуке <span class="italik">(DH)</span> и минималне висине одлуке <span class="italik">(MDA)</span>;</p>
				<p>(Д) опрема која се користи у авиону;</p>
				<p>(Е) оспособљеност пилота и посебно познавање аеродрома;</p>
				<p>(Ф) ограничења и процедуре наведене у приручнику за управљање ваздухопловом <span class="italik">(AFM)</span>; и</p>
				<p>(Г) критеријуми за неуспели прилаз.</p>
				<p><span class="bold">CAT.POL.A.250 Одобрење за слетање на кратке полетно-слетне стазе</span></p>
				<p>a) За слетање на крaтке полетно-слетне стазе<span class="bold"> </span>потребно је претходно одобрење надлежне власти.</p>
				<p>б) За прибављање одобрења оператер је дужан да поднесе доказ да су испуњени следећи услови:</p>
				<p>1) дужина која се користи за прорачун дозвољене масе на слетању може да се састоји од употребљиве дужине објављеног безбедносног подручја, увећане за објављену расположиву дужину за слетање <span class="italik">(LDA)</span>;</p>
				<p>2) да је држава на чијој територији се налази аеродром установила јавни интерес и оперативну потребу за оваквим летовима, било због издвојености аеродрома или због физичких ограничења која се односе на продужење полетно-слетне стазе;</p>
				<p>3) да вертикална удаљеност између линије пилотовог ока и линије најнижег дела точкова, док је авион на нормалној равни понирања, не прелази 3 <span class="italik">m</span>;</p>
				<p>4) да видљивост дуж полетно-слетне стазе (<span class="italik">RVR/VIS</span>) није мања од 1.500 <span class="italik">m</span>, као и да су ограничења која се односе на ветар наведена у оперативном приручнику;</p>
				<p>5) да су наведени и испуњени услови који се односе на минимално искуство пилота, обуку и посебно упознавање са аеродромом;</p>
				<p>6) да висина преласка изнад почетка употребљиве дужине објављеног безбедносног подручја износи 50 <span class="italik">ft</span>;</p>
				<p>7) да је употреба објављеног безбедносног подручја одобрена од стране државе на чијој територији се налази аеродром;</p>
				<p>8) да употребљива дужина за слетање објављеног безбедносног подручја не прелази 90 <span class="italik">m</span>;</p>
				<p>9) да ширина објављеног безбедносног подручја није мања од двоструке ширине полетно-слетне стазе или двоструког распона крила, у зависности шта је веће, у односу на продужену средишњу линију полетно-слетне стазе;</p>
				<p>10) да објављено безбедносно подручје нема препреке или улегнућа који могу да угрозе авион, као и да није дозвољено присуство покретних објеката у објављеном безбедносном подручју док се полетно-слетна стаза користи за летове са слетањем на кратку полетно-слетну стазу;</p>
				<p>11) да нагиб објављеног безбедносног подручја није већи од 5% у смеру навише и од 2% у смеру наниже, у односу на правац слетања; и</p>
				<p>12) додатни услови, ако их је одредила надлежна власт, узимајући у обзир карактеристике типа авиона, орографске карактеристике подручја прилаза, расположива прилазна средства, као и поступке при неуспелом прилазу/прекинутом слетању.</p>
				<p class="hide-change">*Службени гласник РС, број 12/2019</p>
				<p class="clan">ПОДОДЕЉАК 3</p>
				<p class="clan"><span class="bold">Перформансе класе Б</span></p>
				<p><span class="bold">CAT.POL.A.300 Опште одредбе</span></p>
				<p class="v2-clan-left-1">а) Осим ако то одобри надлежна власт у 
				складу са Анексом V (Део-<span class="italik">SPA</span>), 
				Главом Л (Летови једномоторних авиона на турбински погон ноћу 
				или у инструменталним метеоролошким условима
				<span class="italik">(SET-IMC))</span>,<span class="bold">
				</span>оператер не сме да користи једномоторни авион:</p>
				<p class="v2-clan-left-1">1) ноћу; или</p>
				<p class="v2-clan-left-1">2) у инструменталним метеоролошким 
				условима <span class="italik">(IMC),</span> осим за специјалне<span class="italik"> 
				VFR </span>летове.</p>
				<p>б) Оператер је дужан да двомоторне авионе који не испуњавају услове за пењање наведене у CAT.POL.A.340 сматра као једномоторне авионе. </p>
				<p><span class="bold">CAT.POL.A.305 Полетање</span></p>
				<p>a) Маса на полетању не сме да буде већа од максималне дозвољене масе на полетању која је наведена у приручнику за управљање ваздухопловом <span class="italik">(AFM)</span> за висину по притиску и температуру околине аеродрома са кога се полеће. </p>
				<p>б) Основна дужина за полетање која је наведена у приручнику за управљање ваздухопловом <span class="italik">(AFM)</span> не сме да премаши:</p>
				<p>1) расположиву дужину залета у полетању <span class="italik">(TORA)</span> када се помножи са коефицијентом 1,25; или</p>
				<p>2) када је на располагању продужетак за заустављање и/или претпоље:</p>
				<p>(i) расположиву дужину залета у полетању <span class="italik">(TORA)</span>;</p>
				<p>(ii) расположиву дужину за полетање авиона <span class="italik">(TODA)</span> када се помножи са коефицијентом 1,15; или</p>
				<p>(iii) расположиву дужину прекинутог полетања <span class="italik">(ASDA)</span> када се помножи са коефицијентом 1,3.</p>
				<p>ц) При испуњавању захтева наведених у ставу б) мора се узети у обзир:</p>
				<p>1) маса авиона на почетку залета при полетању;</p>
				<p>2) висина по притиску на аеродрому;</p>
				<p>3) температура околине аеродрома;</p>
				<p>4) стање и врста површине полетно-слетне стазе;</p>
				<p>5) нагиб полетно-слетне стазе у смеру полетања; и</p>
				<p>6) највише 50% од пријављене чеоне компоненте ветра или најмање 150% од пријављене леђне компоненте ветра.</p>
				<p><span class="bold">CAT.POL.A.310 Избегавање препрека у полетању – вишемоторни авиони</span></p>
				<p>a) Путања лета при полетању авиона са два или више мотора одређује се тако да авион избегне све препреке са вертикалним растојањем од најмање 50 <span class="italik">ft</span> или хоризонталним растојањем од најмање 90 <span class="italik">m</span> које је увећано за вредност 0,125 x <span class="italik">D</span>, при чему <span class="italik">D</span> представља хоризонтално растојање које је авион прешао од краја расположиве дужине за полетање <span class="italik">(TODA)</span> или од краја дужине полетања, ако је заокрет планиран пре краја расположиве дужине за полетање <span class="italik">(TODA)</span>, осим у случајевима наведеним у ст. б) и ц). За авионе са распоном крила мањим од 60 <span class="italik">m</span> може да се користи хоризонтално избегавање препрека на растојању које је једнако збиру половине распона крила и 60 <span class="italik">m</span>, увећаном за вредност 0,125 x <span class="italik">D</span>. Претпоставке које се морају узети у обзир су:</p>
				<p>1) да путања лета у полетању почиње на висини од 50 <span class="italik">ft</span> изнад површине на крају дужине за полетање која се захтева у CAT.POL.A.305 став б) и да се завршава на висини од 1.500 <span class="italik">ft</span> изнад површине;</p>
				<p>2) да авион није бочно нагнут све док не достигне висину од 50 <span class="italik">ft</span> изнад површине и да после тога угао нагиба не прелази 15°;</p>
				<p>3) да до отказа критичног мотора долази у тачки путање лета у полетању са свим моторима у раду, где се очекује да визуелни оријентири за избегавање препрека неће више бити видљиви; </p>
				<p>4) да је градијент путање лета у полетању, од висине 50 <span class="italik">ft</span> до висине на којој се претпоставља да ће доћи до отказа мотора, једнак просечном градијенту са свим моторима у раду током пењања и прелаза на конфигурацију за лет на рути, помноженом са коефицијентом 0,77; и</p>
				<p>5) да је градијент путање лета у полетању, од висине достигнуте у складу са ставом a) тачка 4) до краја путање лета у полетању, једнак градијенту пењања на рути са отказом једног мотора, наведеном у приручнику за управљање ваздухопловом <span class="italik">(AFM)</span>.</p>
				<p>б) Ако планирана путања лета не захтева промену путање за више од 15°, оператер не мора да узме у обзир оне препреке које су бочно удаљеневише од:</p>
				<p>1) 300 <span class="italik">m</span>, ако се лет обавља у условима који допуштају визуелно навођење или ако су доступна навигациона средства која омогућавају пилоту да одржава планирану путању лета са истом прецизношћу; или</p>
				<p>2) 600 <span class="italik">m,</span> за летове у свим другим условима.</p>
				<p>ц) Ако планирана путања лета захтева промену путање за више од 15°, оператер не мора да узме у обзир оне препреке које су бочно удаљене више од: </p>
				<p>1) 600 <span class="italik">m,</span> за летове у условима који дозвољавају визуелно навођење; или</p>
				<p>2) 900 <span class="italik">m</span>, за летове у свим другим условима.</p>
				<p>д) При испуњавању захтева наведених у ст. а)–ц) мора се узети у обзир:</p>
				<p>1) маса авиона на почетку залета при полетању;</p>
				<p>2) висина по притиску на аеродрому;</p>
				<p>3) температура околине аеродрома; и</p>
				<p>4) највише 50% од пријављене чеоне компоненте ветра или најмање 150% од пријављене леђне компоненте ветра.</p>
				<p>е) Услови наведени у ставу а) тач. 3), 4) и 5), ставу б) тачка 2) и ставу ц) тачка 2) не примењују се на летове који се обављају дању, по правилима за визуелно летење (<span class="italik">VFR</span>). </p>
				<p><span class="bold">CAT.POL.A.315 Летење на рути – вишемоторни авиони</span></p>
				<p>a) У очекиваним метеоролошким условима за лет, у случају отказа једног мотора, са преосталим моторима у раду, при максималној континуираној снази, авион мора да буде у стању да настави лет на одговарајућим минималним висинама за безбедно обављање лета или већим висинама које су наведене у оперативном приручнику, до тачке која се налази на висини 1.000 <span class="italik">ft</span> изнад аеродрома, у којој могу да се испуне услови у погледу перформанси.</p>
				<p>б) Претпоставља се да у тачки отказа мотора:</p>
				<p>1) авион не лети на висини већој од оне на којој је брзина пењања једнака 300 <span class="italik">ft</span> у минути, са свим моторима у раду, при наведеној максималној континуираној снази; и </p>
				<p>2) предвиђени градијент на рути са отказом једног мотора <span class="italik">(OEI)</span> је једнак укупном градијенту понирања или пењања, у зависности шта је применљиво, који је увећан градијентом 0,5% или умањен градијентом 0,5%.</p>
				<p class="Basic-Paragraph"><span class="v2-bold-left-1">
				CAT.POL.A.320 Летење на рути – једномоторни авиони</span></p>
				<p class="v2-clan-left-1">а) У очекиваним метеоролошким условима 
				за лет и у случају отказа мотора авион мора да има могућност да 
				долети до места на коме може да обави безбедно принудно слетање, 
				изузев ако оператер има одобрење надлежне власти у складу са 
				Анексом V (Део-<span class="italik">SPA</span>), Главом Л 
				(Летови једномоторних авиона на турбински погон, ноћу или у 
				инструменталним метеоролошким условима <span class="italik">
				(SET-IMC))</span>, као и ако примењује раздобље ризика.</p>
				<p class="v2-clan-left-1">б) За потребе става а) претпоставља се 
				да у тачки отказа мотора:</p>
				<p class="v2-clan-left-1">1) авион не лети на висини која 
				премашује висину на којој је брзина пењања једнака 300
				<span class="italik">ft</span> у минути, при максималној 
				континуираној снази рада мотора; и</p>
				<p class="v2-clan-left-1">2) градијент на рути је једнак укупном 
				градијенту понирања, увећаном за градијент 0,5%.</p>
				<p><span class="bold">CAT.POL.A.325 Слетање – аеродром одредишта и алтернативни аеродроми</span></p>
				<p>Маса авиона на слетању, која је одређена у складу са CAT.POL.A.105 став a), не сме да прелази максималну масу на слетању која је одређена за надморску висину и очекивану температуру околине аеродрома одредишта и алтернативног аеродрома у очекивано време слетања. </p>
				<p><span class="bold">CAT.POL.A.330 Слетање – сува полетно-слетна стаза</span></p>
				<p>a) Маса авиона на слетању, која је одређена у складу са CAT.POL.A.105 став a), у очекивано време слетања на аеродром одредишта или било који алтернативни аеродром мора да омогући слетање са потпуним заустављањем од тачке која се налази на висини од 50 <span class="italik">ft</span> изнад прага полетно-слетне стазе, у оквиру 70% од расположиве дужине за слетање <span class="italik">(LDA)</span>, узимајући при том у обзир:</p>
				<p>1) надморску висину аеродрома;</p>
				<p>2) највише 50% од чеоне компоненте ветра или најмање 150% од леђне компоненте ветра;</p>
				<p>3) стање и врсту површине полетно-слетне стазе; и</p>
				<p>4) нагиб полетно-слетне стазе у смеру слетања.</p>
				<p>б) За стрме прилазе оператер је дужан да користи податке о дужини потребној за слетање, факторисане у складу са ставом а), при чему висина заслона мора да буде мања од 60 <span class="italik">ft</span>, али не мања од 35 <span class="italik">ft</span> и мора да испуњава услове наведене у CAT.POL.A.345.</p>
				<p>ц) За слетање на кратке полетно-слетне стазе оператер је дужан да користи податке о дужини за слетање, факторисане у складу са ставом а), као и да испуњава услове наведене у CAT.POL.A.350.</p>
				<p>д) При отпреми авиона у складу са ст. а)–ц) претпоставља се:</p>
				<p>1) да ће авион слетети на најповољнију полетно-слетну стазу у условима мирне атмосфере; и</p>
				<p>2) да ће авион слетети на полетно-слетну стазу која ће му највероватније бити додељена за слетање, узимајући у обзир очекивани смер и брзину ветра, карактеристике управљања авионом на земљи и друге услове, као што су расположивост средстава која се користе за слетање и карактеристике терена.</p>
				<p>е) Ако оператер није у могућности да испуни услове из става д) тачка 2) за аеродром одредишта, авион може да се отпреми само ако је одређен алтернативни аеродром који омогућава да се у потпуности испуне услови наведени у ст. а)–д).</p>
				<p><span class="bold">CAT.POL.A.335 Слетање – влажне и контаминиране</span> <span class="bold">полетно-слетне стазе</span></p>
				<p>a) Ако одговарајући метеоролошки извештаји и/или прогнозе указују да би полетно-слетна стаза у очекивано време доласка могла да буде влажна, расположива дужина за слетање <span class="italik">(LDA)</span> мора да буде једнака или већа од захтеване дужине за слетање која је одређена на основу CAT.POL.A.330 и помножена са коефицијентом 1,15.</p>
				<p>б) Ако одговарајући метеоролошки извештаји и/или прогнозе указују да би полетно-слетна стаза у очекивано време доласка могла да буде контаминирана, дужина за слетање не сме да буде већа од расположиве дужине за слетање <span class="italik">(LDA).</span> Оператер је дужан да у оперативном приручнику наведе податке о дужини за слетање коју примењује.</p>
				<p>ц) Дужина за слетање на влажну полетно-слетну стазу која је краћа од оне која се захтева у ставу а), али није краћа од оне која се захтева у CAT.POL.A.330 став a), може да се користи ако приручник за управљање ваздухопловом <span class="italik">(AFM)</span> садржи посебне додатне податке о дужини слетања на влажне полетно-слетне стазе.</p>
				<p><span class="bold">CAT.POL.A.340 Захтеви за пењање у полетању и слетању</span></p>
				<p>Оператер који користи двомоторни авион мора да испуни следеће услове за пењање у полетању и слетању.</p>
				<p>a) Пењање при полетању</p>
				<p>1) Сви мотори у раду</p>
				<p>(i) Стабилни градијент пењања после полетања мора да износи најмање 4%: </p>
				<p>(A) са снагом за полетање на сваком мотору;</p>
				<p>(Б) са извученим стајним трапом, осим ако се стајни трап може увући за мање од седам секунди, када се може претпоставити да је увучен;</p>
				<p>(Ц) са закрилцима у положајима за полетање; и </p>
				<p>(Д) са брзином пењања која не сме да буде мања од следећих вредности: 1,1 <span class="italik">V</span><span class="subscript">mc </span>(минимална брзина управљивости на земљи или у њеној близини) и 1,2 <span class="italik">V</span><span class="subscript">S1 </span>(брзина губитка узгона или минимална брзина устаљеног лета у конфигурацији за слетање).</p>
				<p>2) Отказ једног мотора</p>
				<p>(i) Стабилни градијент пењања на висини 400 <span class="italik">ft</span> изнад површине за полетање мора да буде мерљиво позитиван са:</p>
				<p>(A) отказом критичног мотора када је елиса у положају минималног отпора;</p>
				<p>(Б) преосталим мотором у режиму снаге за полетање;</p>
				<p>(Ц) увученим стајним трапом;</p>
				<p>(Д) закрилцима у положајима за полетање; и</p>
				<p>(Е) брзином пењања једнакој оној која је постигнута на 50 <span class="italik">ft</span>. </p>
				<p>(ii) Стабилни градијент пењања не сме да буде мањи од 0,75% на висини од 1.500 <span class="italik">ft</span> изнад површине полетања са: </p>
				<p>(A) отказом критичног мотора, када је елиса у положају минималног отпора;</p>
				<p>(Б) радом преосталог мотора са снагом која није већа од највеће континуиране снаге; </p>
				<p>(Ц) увученим стајним трапом;</p>
				<p>(Д) увученим закрилцима; и</p>
				<p>(Е) брзином пењања која није мања од 1,2 <span class="italik">V</span><span class="subscript">S1</span>.</p>
				<p>б) Пењање при слетању</p>
				<p>1) Сви мотори у раду</p>
				<p>(i) Стабилни градијент пењања мора да буде најмање 2,5% са:</p>
				<p>(A) снагом или потиском, не већим од оних који су на располагању осам секунди после почетка померања команди за снагу мотора из положаја најмање снаге у лету;</p>
				<p>(Б) извученим стајним трапом;</p>
				<p>(Ц) закрилцима у положају за слетање; и </p>
				<p>(Д) брзином пењања која је једнака <span class="italik">V</span><span class="subscript">REF</span> (референтна брзина слетања).</p>
				<p>2) Отказ једног мотора</p>
				<p>(i) Стабилни градијент пењања не сме да буде мањи од 0,75% на висини 1.500 <span class="italik">ft</span> изнад површине за слетање са:</p>
				<p>(A) отказом критичног мотора када је елиса у положају минималног отпора;</p>
				<p>(Б) радом преосталог мотора са снагом која није већа од највеће континуиране снаге; </p>
				<p>(Ц) увученим стајним трапом;</p>
				<p>(Д) увученим закрилцима; и</p>
				<p>(Е) брзином пењања која није мања од 1,2 <span class="italik">V</span><span class="subscript">S1</span>.</p>
				<p><span class="bold">CAT.POL.A.345 Одобрење за стрме прилазе</span></p>
				<p>a) За стрме прилазе који се обављају под углом равни понирања од 4,5° или већим углом и висином заслона која је нижа од 60 <span class="italik">ft</span>, али која није нижа од 35 <span class="italik">ft</span>, потребно је прибавити претходно одобрење надлежне власти.</p>
				<p>б) За прибављање одобрења оператер је дужан да поднесе доказ да су испуњени следећи услови:</p>
				<p>1) да су у приручнику за управљање ваздухопловом <span class="italik">(AFM)</span> наведени највећи одобрени угао равни понирања и друга ограничења, поступци за стрме прилазе у уобичајеним ситуацијама, ванредним ситуацијама и ситуацијама у случају опасности, као и измене података о дужини полетно-слетне стазе у случају примене стрмих прилаза; и</p>
				<p>2) за сваки аеродром на коме се примењује поступак стрмог прилаза:</p>
				<p>(i) да је на располагању одговарајући референтни систем равни понирања који има најмање визуелни систем показивања линије понирања;</p>
				<p>(ii) да су наведени метеоролошки минимуми; и</p>
				<p>(iii) да су узети у обзир:</p>
				<p>(A) положај препрека;</p>
				<p>(Б) врста референце за линију понирања и вођења на полетно-слетну стазу;</p>
				<p>(Ц) минимални захтевани визуелни оријентири при достизању висине доношења одлуке <span class="italik">(DH)</span> и минималне надморске висине понирања (<span class="italik">MDA)</span>;</p>
				<p>(Д) опрема која се користи у авиону;</p>
				<p>(Е) оспособљеност пилота и посебно познавање аеродрома;</p>
				<p>(Ф) ограничења и процедуре који су наведени у приручнику за управљање ваздухопловом <span class="italik">(AFM); </span>и</p>
				<p>(Г) критеријуми за неуспели прилаз.</p>
				<p><span class="bold">CAT.POL.A.350 Одобрење за слетање на кратке полетно-слетне стазе</span></p>
				<p>a) За слетање на крaтке полетно-слетне стазе<span class="bold"> </span>неопходно је претходно одобрење надлежне власти.</p>
				<p>б) За прибављање одобрења оператер је дужан да поднесе доказ да су испуњени следећи услови:</p>
				<p>1) да дужина која се користи за прорачун дозвољене масе на слетању може да се састоји од употребљиве дужине објављеног безбедносног подручја, увећане за објављену расположиву дужину за слетање <span class="italik">(LDA)</span>;</p>
				<p>2) да је употребу објављеног безбедносног подручја одобрила држава на чијој територији се налази аеродром;</p>
				<p>3) да објављено безбедносно подручје нема препреке или улегнућа који могу да угрозе авион, као и да није дозвољено присуство покретних објеката у објављеном безбедносном подручју док се полетно-слетна стаза користи за летове са слетањем на кратку полетно-слетну стазу;</p>
				<p>4) да нагиб објављеног безбедносног подручја није већи од 5% у смеру навише и од 2% у смеру наниже, у односу на правац слетања; </p>
				<p>5) да употребљива дужина за слетање објављеног безбедносног подручја не прелази 90 <span class="italik">m</span>;</p>
				<p>6) да ширина објављеног безбедносног подручја није мања од двоструке ширине полетно-слетне стазе у односу на продужену средишњу линију полетно-слетне стазе;</p>
				<p>7) да висина преласка изнад почетка употребљиве дужине објављеног безбедносног подручја не буде мања од 50 <span class="italik">ft</span>;</p>
				<p>8) да су одређени метеоролошки минимуми за сваку полетно-слетну стазу која се користи и да они нису мањи од минималних вредности за летење по правилима визуелног летења <span class="italik">(VFR)</span> или за непрецизан прилаз, у зависности која од ових вредности је већа;</p>
				<p>9) да су наведени и испуњени услови који се односе на минимално искуство пилота, обуку и посебно упознавање са аеродромом;</p>
				<p>10) испуњеност додатних услова, ако их је одредила надлежна власт, узимајући у обзир карактеристике типа авиона, орографске карактеристике подручја прилаза, расположива прилазна средства, као и узимање у обзир поступака при неуспелом прилазу/прекинутом слетању.</p>
				<p class="hide-change">*Службени гласник РС, број 12/2019</p>
				<p class="clan">ПОДОДЕЉАК 4</p>
				<p class="clan"><span class="bold">Перформансе класе Ц</span></p>
				<p><span class="bold">CAT.POL.A.400 Полетање</span></p>
				<p>а) Маса на полетању не сме да буде већа од максималне дозвољене масе на полетању која је наведена у приручнику за управљање ваздухопловом <span class="italik">(AFM)</span> за висину по притиску на аеродрому и температуру околине аеродрома одласка. </p>
				<p>б) За авионе чији приручник за управљање ваздухопловом <span class="italik">(AFM)</span> садржи податке о дужини полетно-слетне стазе потребне за полетање, а који не обухватају отказ мотора, захтевана дужина од почетка залета за полетање до достизања висине од 50 <span class="italik">ft</span> изнад површине, са свим моторима у раду, при максималној снази за полетање, помножена са:</p>
				<p>1) 1,33 за авионе са два мотора;</p>
				<p>2) 1,25 за авионе са три мотора; или</p>
				<p>3) 1,18 за авионе са четири мотора,</p>
				<p>не сме да прелази расположиву дужину залета у полетању <span class="italik">(TORA)</span> на аеродрому са којег се обавља полетање. </p>
				<p>ц) За авионе чији приручник за управљање ваздухопловом <span class="italik">(AFM)</span> садржи податке о дужини полетно-слетне стазе потребне за полетање, који обухватају отказ мотора, следећи захтеви морају да буду испуњени на начин који предвиђа приручник за управљање ваздухопловом <span class="italik">(AFM)</span>:</p>
				<p>1) дужина заустављања у полетању не сме да буде већа од расположивe дужинe прекинутог полетања <span class="italik">(ASDA)</span>;</p>
				<p>2) дужина за полетање не сме да буде већа од расположиве дужине за полетање <span class="italik">(TODA)</span>, са дужином претпоља која не сме да прелази половину расположиве дужине залета у полетању <span class="italik">(TORA);</span></p>
				<p>3) дужина залета у полетању не сме да буде већа од расположиве дужине залета у полетању (<span class="italik">TORA)</span>;</p>
				<p>4) за прекинуто полетање или наставак полетања мора да се користи јединствена вредност брзине V<span class="subscript">1</span>; и</p>
				<p>5) на влажној или контаминираној полетно-слетној стази, маса на полетању не сме да буде већа од дозвољене масе на полетању са суве полетно-слетне стазе, под истим условима.</p>
				<p>д) У обзир се узима следеће:</p>
				<p>1) висина по притиску на аеродрому;</p>
				<p>2) температура околине аеродрома;</p>
				<p>3) стање и врста површине полетно-слетне стазе;</p>
				<p>4) нагиб полетно-слетне стазе у смеру полетања;</p>
				<p>5) највише 50% објављене чеоне компоненте ветра и најмање 150% објављене леђне компоненте ветра; и</p>
				<p>6) губитак у дужини полетно-слетне стазе, ако постоји, услед поравнавања авиона пре полетања. </p>
				<p><span class="bold">CAT.POL.A.405 Избегавање препрека у полетању</span></p>
				<p>a) Путања лета при полетању са отказом једног мотора одређује се тако да авион избегне све препреке са вертикалним растојањем од најмање 50 <span class="italik">ft,</span> увећаним за вредност 0,01 х <span class="italik">D</span>, или хоризонталним растојањем од најмање 90 <span class="italik">m,</span> увећаним за вредност 0,125 х <span class="italik">D</span>, при чему <span class="italik">D</span> представља хоризонталну раздаљину коју је авион прешао од краја расположиве дужине за полетање <span class="italik">(TODA)</span>. За авионе са распоном крила мањим од 60 <span class="italik">m</span> може се користити хоризонтално растојање за избегавање препрека које је једнако збиру половине распона крила и 60 <span class="italik">m</span>, увећано за вредност 0,125 x <span class="italik">D</span>. </p>
				<p>б) Путања лета у полетању почиње на висини од 50 <span class="italik">ft</span> изнад површине, на крају дужине полетања која се захтева у CAT.POL.A.400 став б) или ц), у зависности шта је применљиво, и завршава се на висини од 1.500 <span class="italik">ft</span> изнад површине;</p>
				<p>ц) За испуњење услова прописаних у ставу а), узима се у обзир следеће:</p>
				<p>1) маса авиона на почетку залета при полетању;</p>
				<p>2) висина по притиску на аеродрому;</p>
				<p>3) температура околине аеродрома; и</p>
				<p>4) највише 50% објављене чеоне компоненте ветра и најмање 150% објављене леђне компоненте ветра.</p>
				<p>д) Промена путање није дозвољена до тачке на путањи лета при полетању, где је достигнута висина од 50 <span class="italik">ft</span> изнад површине. Након тога, све до висине од 400 <span class="italik">ft</span> претпоставља се да бочни нагиб авиона није већи од 15°. Изнад висине од 400 <span class="italik">ft</span> може се планирати бочни нагиб већи од 15°, али не већи од 25°. Мора да се узме у обзир утицај угла нагиба авиона на оперативне брзине и путању лета, укључујући и повећање раздаљине која је резултат повећане оперативне брзине.</p>
				<p>е) Ако планирана путања лета не захтева промену путање за више од 15°, оператер не мора да узме у обзир препреке које су бочно удаљене више од:</p>
				<p>1) 300 <span class="italik">m</span>, ако пилот може да одржава захтевану навигацијску прецизност у подручју у коме може бити препрека; или</p>
				<p>2) 600 <span class="italik">m</span> за летове у другим условима.</p>
				<p>ф) Ако планирана путања лета захтева промену путање за више од 15°, оператер не мора да узме у обзир оне препреке које су бочно удаљене више од:</p>
				<p>1) 600 <span class="italik">m</span>, ако пилот може да одржава захтевану навигацијску прецизност у подручју у коме може да буде препрека; или</p>
				<p>2) 900 <span class="italik">m</span>, за летове у другим условима.</p>
				<p>г) Оператер је дужан да пропише процедуре за непредвиђене ситуације како би испунио захтеве прописане у ст. a)–ф) и како би обезбедио коришћење безбедне руте избегавајући препреке и омогућио да авион испуњава захтеве на рути из CAT.POL.A.410 или да слети на аеродром полетања или алтернативни аеродром за аеродром полетања.</p>
				<p><span class="bold">CAT.POL.A.410 Летење на рути – сви мотори у раду</span></p>
				<p>a) У очекиваним метеоролошким условима за лет, на било којој тачки на рути или на било којој тачки планираног одступања са руте, авион мора да буде у стању да обави пењање од најмање 300 <span class="italik">ft</span> у минути са свим моторима у раду, при максималној континуираној снази одређеној за:</p>
				<p>1) минималну надморску висину за безбедан лет на сваком делу руте на којој се лети или на сваком планираном скретању са руте, наведену или израчунату на основу података из оперативног приручника за одговарајући авион; и</p>
				<p>2) минималну надморску висину потребну за испуњавање услова наведених у CAT.POL.A.415 и 420, у зависности шта је применљиво.</p>
				<p><span class="bold">CAT.POL.A.415 Отказ једног мотора на рути </span><span class="italik">(OEI)</span></p>
				<p>a) У очекиваним метеоролошким условима за лет, у случају отказа једног мотора на било којој тачки на рути или планираног скретања са руте, док преостали мотор или мотори раде при максималној континуираној снази, авион мора да буде у стању да настави лет са висине крстарења до аеродрома на који може да слети у складу са CAT.POL.A.430 или CAT.POL.A.435, у зависности шта је применљиво. Авион мора да избегне препреке у оквиру растојања од 9,3 <span class="italik">km</span> (5 <span class="italik">NM</span>) са сваке стране планиране путање, са вертикалним растојањем које износи најмање: </p>
				<p>1) 1.000 <span class="italik">ft,</span> ако је брзина пењања једнака нули или је већа; или</p>
				<p>2) 2.000 <span class="italik">ft,</span> ако је брзина пењања мања од нуле.</p>
				<p>б) Путања лета мора да има позитиван нагиб на висини од 450 <span class="italik">m</span> (1.500 <span class="italik">ft</span>) изнад аеродрома на који се очекује слетање после отказа једног мотора.</p>
				<p>ц) Сматра се да је расположива брзина пењања авиона за 150 <span class="italik">ft</span> у минути мања од одређене укупне брзине пењања. </p>
				<p>д) Растојање наведено у ставу а) мора да се увећа на 18,5 <span class="italik">km</span> <span class="italik">(</span>10 <span class="italik">NM) </span>ако навигациона прецизност не испуњава услове за <span class="italik">RNP5. </span></p>
				<p>е) Избацивање горива у току лета је дозвољено до количине која омогућава долазак до аеродрома са прописаном резервом горива, ако се примењује процедура за безбедан наставак лета.</p>
				<p><span class="bold">CAT.POL.A.420 Отказ два мотора на рути код авиона са три или више мотора </span></p>
				<p>a) Авион са три или више мотора, при брзини крстарења великог долета и на стандардној температури у мирној атмосфери, ни на једној тачки током планиране путање, са свим моторима у раду, не сме да буде удаљен више од 90 минута лета од аеродрома који испуњава услове перформанси за очекивану масу слетања, осим ако испуњава услове наведене у ст. б)–e).</p>
				<p>б) Путања лета авиона са два неисправна мотора мора да буде таква да у очекиваним метеоролошким условима, избегавајући све препреке које се налазе у оквиру 9,3 <span class="italik">km</span> (5 <span class="italik">NM</span>) са сваке стране планиране путање и са вертикалним растојањем од најмање 2.000 <span class="italik">ft,</span> авион настави лет до аеродрома који испуњава захтеве у погледу перформанси у зависности од очекиване масе на слетању.</p>
				<p>ц) Претпоставља се да ће два мотора да откажу у најкритичнијој тачки дела руте када је, са свим моторима у раду, при брзини крстарења великог долета и на стандардној температури у мирној атмосфери, авион удаљен више од 90 минута лета од аеродрома који испуњава захтеве у погледу перформанси у зависности од очекиване масе на слетању.</p>
				<p>д) Очекивана маса авиона у тачки у којој се претпоставља отказ два мотора не сме да буде мања од масе која обухвата довољну количину горива за наставак лета до аеродрома на коме се очекује слетање авиона и за долазак на њега на висини од најмање 450 <span class="italik">m</span> (1.500 <span class="italik">ft</span>) непосредно изнад подручја за слетање и 15 минута лета на тој висини. </p>
				<p>е) Сматра се да је расположива брзина пењања авиона за 150 <span class="italik">ft</span> у минути мања од оне која је наведена. </p>
				<p>ф) Растојање наведено у ставу б) мора да се увећа на 18,5 <span class="italik">km</span> (10 <span class="italik">NM) </span>ако навигациона прецизност не испуњава услове за <span class="italik">RNP5. </span></p>
				<p>г) Избацивање горива у лету је дозвољено до количине која омогућава долазак до аеродрома са прописаном резервом горива, ако се примењује процедура за безбедан наставак лета.</p>
				<p><span class="bold">CAT.POL.A.425 Слетање на аеродром одредишта и алтернативни аеродром</span></p>
				<p>Маса авиона на слетању, која је одређена у складу са CAT.POL.A.105 став a), не сме да прелази максималну дозвољену масу на слетању наведену у приручнику за управљање авионом <span class="italik">(AFM)</span>, која одговара надморској висини аеродрома и, ако је то предвиђено у приручнику за управљање авионом, очекиваној температури околине аеродрома одредишта и алтернативног аеродрома у предвиђено време слетања. </p>
				<p><span class="bold">CAT.POL.A.430 Слетање на суву полетно-слетну стазу</span></p>
				<p>a) Маса авиона на слетању, одређена у складу са CAT.POL.A.105 став a), у очекивано време слетања на аеродром одредишта или било који алтернативни аеродром, мора да омогући слетање и потпуно заустављање авиона на растојању које износи највише 70% од расположиве дужине за слетање, са висине од 50 <span class="italik">ft</span> изнад прага полетно-слетне стазе, узимајући у обзир:</p>
				<p>1) надморску висину аеродрома;</p>
				<p>2) највише 50% чеоне компоненте ветра или најмање 150% леђне компоненте ветра;</p>
				<p>3) врсту површине полетно-слетне стазе; и</p>
				<p>4) нагиб полетно-слетне стазе у смеру слетања.</p>
				<p>б) За отпрему авиона претпоставка је:</p>
				<p>1) да ће авион да слети на најповољнију полетно-слетну стазу у условима мирне атмосфере; и</p>
				<p>2) да ће авион да слети на полетно-слетну стазу за коју постоји највећа вероватноћа да ће бити додељена за слетање, узимајући у обзир вероватну брзину и правац ветра, карактеристике управљања авионом на земљи и друге услове, као што су средства која се користе за слетање и карактеристике терена.</p>
				<p>ц) Ако оператер није у могућности да испуни услове из става б) тачка 2) за аеродром одредишта, авион може да се отпреми само ако алтернативни аеродром кога је одредио оператер омогућава испуњење услова из ст. а) и б).</p>
				<p><span class="bold">CAT.POL.A.435 Слетање на влажне и контаминиране</span> <span class="bold">полетно-слетне стазе</span></p>
				<p>a) Ако одговарајући метеоролошки извештаји и/или прогнозе указују да полетно-слетна стазa у очекивано време доласка авиона може да буде влажна, расположива дужина за слетање мора да буде једнака или већа од захтеване дужине за слетање која је одређена у складу са CAT.POL.A.430 и помножена са коефицијентом 1,15.</p>
				<p>б) Ако одговарајући метеоролошки извештаји и/или прогнозе указују да полетно-слетна стазa у очекивано време доласка може да буде контаминирана, дужина за слетање не сме да премаши расположиву дужину за слетање. Оператер је дужан да у оперативном приручнику наведе податке о дужини за слетање које примењује.</p>
				<p class="clan">ОДЕЉАК 2</p>
				<p class="clan"><span class="bold">Хеликоптери</span></p>
				<p class="clan">ПОДОДЕЉАК 1 </p>
				<p class="clan"><span class="bold">Општи захтеви</span></p>
				<p><span class="bold">CAT.POL.H.100 Област примене</span></p>
				<p>a) Хеликоптери се користе у складу са применљивим захтевима за класе перформанси.</p>
				<p>б) Хеликоптери се користе у класи перформансе 1:</p>
				<p>1) ако се користе до/од аеродрома или оперативних места која се налазе у густо насељеној, непогодној средини, изузев ако се користе до/од места од јавног интереса <span class="italik">(PIS)</span> у складу са CAT.POL.H.225; или </p>
				<p>2) ако је максимални број расположивих путничких седишта <span class="italik">(MOPSC)</span> већи од 19, изузев ако се користe до/од хелидрома у класи перформансе 2, на основу одобрења које је издато у складу са CAT.POL.H.305.</p>
				<p>ц) Хеликоптери са максималним бројем расположивих путничких седишта <span class="italik">(MOPSC)</span> мањим од 19, али већим од девет, користе се у класи перформансе 1 или 2, изузев ако је другачије прописано у ставу б). </p>
				<p>д) Хеликоптери са максималним бројем расположивих путничких седишта <span class="italik">(MOPSC)</span> девет или мање, користе се у класи перформансе 1, 2 или 3, изузев ако је другачије прописано у ставу б). </p>
				<p><span class="bold">CAT.POL.H.105 Опште одредбе</span></p>
				<p>a) Маса хеликоптера:</p>
				<p>1) на почетку полетања; или</p>
				<p>2) у случају промене плана у току лета, у тачки од које се примењује измењени оперативни план лета, </p>
				<p>не сме да буде већа од масе при којој могу да се испуне применљиви захтеви овог одељка за лет који се обавља, узимајући у обзир очекивано смањење масе до кога долази у току трајања лета и услед избацивања горива у лету, које је предвиђено одговарајућим захтевом.</p>
				<p>б) Одобрени подаци о перформансама који су садржани у приручнику за управљање ваздухопловом <span class="italik">(AFM)</span>, који су допуњени, по потреби, другим подацима, као што је прописано у релевантном захтеву, користе се да би се утврдила усаглашеност са захтевима из овог одељка. Оператер је дужан да такве друге податке наведе у оперативном приручнику. Приликом примене коефицијената прописаних у овом одељку, могу да се узму у обзир било који оперативни коефицијенти који су саставни део података о перформансама у приручнику за управљање ваздухопловом <span class="italik">(AFM)</span>, како би се избеглa двострука примена коефицијената.</p>
				<p>ц) За постизање усаглашености са захтевима из овог одељка, узимају се у обзир следећи параметри:</p>
				<p>1) маса хеликоптера;</p>
				<p>2) конфигурација хеликоптера;</p>
				<p>3) услови средине, а нарочито: </p>
				<p>(i) висина по притиску и температура;</p>
				<p>(ii) ветар:</p>
				<p>(A) за полетање, путању лета у полетању и услове слетања, урачунава се највише 50% од било које пријављене стабилне чеоне компоненте ветра од 5 <span class="italik">kt</span> или више, изузев у случајевима прописаним у тачки (Ц);</p>
				<p>(Б) ако је полетање и слетање са леђном компонентом ветра дозвољено приручником за управљање ваздухопловом <span class="italik">(AFM)</span>, као и у свим случајевима када се ради о путањи лета у полетању, узима се у обзир најмање 150% од било које пријављене леђне компоненте ветра; и</p>
				<p>(Ц) ако прецизна опрема за одређивање брзине и правца ветра омогућава тачно мерење брзине ветра изнад тачке полетања и слетања, оператер може да установи компоненте ветра које премашују 50%, под условом да докаже надлежној власти да близина <span class="italik">FАТО</span> и унапређење тачности опреме за одређивање брзине и правца ветра обезбеђују једнак ниво безбедности;</p>
				<p>4) оперативне технике; и</p>
				<p>5) коришћење неког од система који има неповољан утицај на перформансе.</p>
				<p><span class="bold">CAT.POL.H.110 Узимање у обзир препрека</span></p>
				<p>a) За испуњење захтева који се односе на избегавање препрека, на путањи лета у полетању или путањи лета услед неуспелог прилаза, препрека која се налази ван <span class="italik">FATO</span> се узима у обзир ако њена бочна удаљеност од најближе тачке на површини испод планиране путање лета није већа од:</p>
				<p>1) За летове који се обављају по правилима за визуелно летење:</p>
				<p>(i) половине минималне ширине дефинисане у приручнику за управљање ваздухопловом <span class="italik">(AFM)</span> или, ако минимална ширина није дефинисана, „0,75 х <span class="italik">D</span>”, при чему је <span class="italik">D</span> највећа димензија хеликоптера када се ротор окреће;</p>
				<p>(ii) увећане за већу од следећих вредности: „0,25 х <span class="italik">D</span>” или „3 <span class="italik">m</span>”;</p>
				<p>(iii) увећане за:</p>
				<p>(A) 0,10 x растојање <span class="italik">DR,</span> за летове који се обављају дању, по правилима за визуелно летење <span class="italik">(VFR)</span> или</p>
				<p>(Б) 0,15 x растојање <span class="italik">DR,</span> за летове који се обављају ноћу, по правилима за визуелно летење <span class="italik">(VFR)</span>.</p>
				<p>2) За летове који се обављају по правилима за инструментално летење <span class="italik">(IFR)</span>:</p>
				<p>(i) „1,5 <span class="italik">D</span>” или 30 <span class="italik">m</span>, у зависности шта је веће, увећано за:</p>
				<p>(A) 0,10 x растојање <span class="italik">DR</span>, за летове који се обављају по правилима за инструментално летење <span class="italik">(IFR)</span> са прецизним навођењем курса;</p>
				<p>(Б) 0,15 x растојање <span class="italik">DR</span>, за летове који се обављају по правилима за инструментално летење <span class="italik">(IFR)</span> са стандардним навођењем курса; или</p>
				<p>(Ц) 0,30 x растојање <span class="italik">DR</span>, за летове који се обављају по правилима за инструментално летење <span class="italik">(IFR)</span> без навођења курса.</p>
				<p>(ii) При разматрању путање лета услед неуспелог прилаза, одступање од подручја у коме се узимају у обзир препреке се примењује само после краја расположиве дужине полетно-слетне стазе.</p>
				<p>3) За летове код којих се започињање полетања обавља визуелно, а потом се у прелазној тачки прелази на летење по правилима за инструментално летење <span class="italik">(IFR/IMC),</span> захтеви из тачке 1) овог става се примењују до прелазне тачке, а захтеви из тачке 2) овог става се примењују после прелазне тачке. Прелазна тачка не сме да се налази пре краја захтеване дужине за полетање хеликоптера<span class="italik"> (TODRH)</span> ако се хеликоптер користи у перформансама класе 1 или пре одређене тачке после полетања <span class="italik">(DPATO) </span>ако се користи у перформансама класе 2.</p>
				<p>б) За полетање при коме се користи резервни поступак или поступак бочног прелаза, како би се одредили захтеви који се односе на избегавање препрека, препрека која се налази у резервном подручју или подручју бочног прелаза се узима у обзир ако бочно растојање од најближе тачке на површини испод планиране путање лета није веће од:</p>
				<p>1) половине минималне ширине дефинисане у приручнику за управљање ваздухопловом <span class="italik">(AFM)</span> или, ако минимална ширина није дефинисана, „0,75 х <span class="italik">D</span>”;</p>
				<p>2) увећане за: „0,25 х <span class="italik">D</span>” или „3 <span class="italik">m</span>”<span class="italik">, </span>у<span class="italik"> </span>зависности која је<span class="italik"> </span>вредност већа;</p>
				<p>3) увећане за:</p>
				<p>(i) 0,10 x растојање које је хеликоптер прелетео од краја <span class="italik">FATO</span>, за летове који се обављају дању, по правилима за визуелно летење <span class="italik">(VFR)</span>; или</p>
				<p>(ii) 0,15 x растојање које је хеликоптер прелетео од краја <span class="italik">FATO</span>, за летове који се обављају ноћу, по правилима за визуелно летење <span class="italik">(VFR)</span>.</p>
				<p>ц) Препреке се могу занемарити ако се налазе изван подручја које износи:</p>
				<p>1) 7 x полупречник ротора <span class="italik">(R)</span>, за летове који се обављају дању, ако постоји увереност да се навигацијска прецизност може постићи навођењем према одговарајућим визуелним оријентирима у току пењања;</p>
				<p>2) 10 x <span class="italik">R,</span> за летове који се обављају ноћу, ако постоји увереност да се навигацијска прецизност може постићи навођењем према одговарајућим визуелним оријентирима у току пењања;</p>
				<p>3) 300 <span class="italik">m,</span> ако се навигацијска прецизност може постићи одговарајућим навигационим средствима; или</p>
				<p>4) 900 <span class="italik">m,</span> у свим осталим случајевима.</p>
				<p class="clan">ПОДОДЕЉАК 2 </p>
				<p class="clan"><span class="bold">Перформансе класе 1</span></p>
				<p><span class="bold">CAT.POL.H.200 Опште одредбе</span></p>
				<p>Хеликоптери који се користе у перформансама класе 1 морају да буду сертификовани као хеликоптери категорије А или друге одговарајуће категорије коју одреди Агенција.</p>
				<p><span class="bold">CAT.POL.A.205 Полетање</span></p>
				<p>a) Маса на полетању не сме да буде већа од максималне дозвољене масе на полетању која је наведена у приручнику за управљање ваздухопловом <span class="italik">(AFM)</span> за поступак који се користи.</p>
				<p>б) Маса на полетању мора да буде таква да:</p>
				<p>1) омогућава прекид полетања и слетања на <span class="italik">FATO</span> ако је уочен отказ критичног мотора у тачки доношења одлуке о полетању <span class="italik">(TDP) </span>или пре те тачке<span class="italik">;</span></p>
				<p>2) потребна дужина за прекинуто полетање хеликоптера <span class="italik">(RTODRH)</span> не премашује расположиву дужину за прекинуто полетање хеликоптера <span class="italik">(RTODАH)</span>; и</p>
				<p>3) потребна дужина за полетање хеликоптера <span class="italik">(TODRH)</span> не премашује расположиву дужину за полетање хеликоптера <span class="italik">(TODAH)</span>.</p>
				<p>4) Изузетно од става б) тачка 3), потребна дужина за полетање хеликоптера <span class="italik">(TODRH)</span> може да премаши расположиву дужину за полетање <span class="italik">(TODAH) </span>ако хеликоптер, при уоченом отказу критичног мотора у тачки доношења одлуке о полетању <span class="italik">(TDP),</span> надвишава све препреке до краја потребне дужине за полетање хеликоптера <span class="italik">(TODRH)</span> за најмање 10,7 <span class="italik">m</span> (35 <span class="italik">ft</span>), ако наставља полетање.</p>
				<p>ц) За испуњење захтева из ст. a) и б), узимају се у обзир одговарајући параметри наведени у CAT.POL.H.105 став ц) за аеродром или оперативно место поласка.</p>
				<p>д) Део полетања до тачке доношења одлуке о полетању <span class="italik">(TDP)</span>, укључујући и <span class="italik">TDP,</span> мора да се обави са површином у видокругу, тако да се може прекинути полетање. </p>
				<p>е) За полетање при коме се користи процедура кретања уназад или бочног померања, ако се уочи отказ критичног мотора у тачки доношења одлуке о полетању <span class="italik">(TDP)</span> или пре <span class="italik">TDP</span>, све препреке које се налазе у простору кретања уназад или бочног померања морају да се избегну за одговарајуће растојање.</p>
				<p><span class="bold">CAT.POL.H.210 Путања лета у полетању </span></p>
				<p>a) Од краја потребне дужине за полетање хеликоптера <span class="italik">(TODRH)</span>,<span class="italik"> </span>са отказом критичног мотора уоченим у тачки доношења одлуке о полетању <span class="italik">(TDP)</span>:</p>
				<p>1) маса на полетању мора да буде таква да путања лета у полетању надвишава све препреке које се налазе на путањи пењања за најмање 10,7 <span class="italik">m</span> (35 <span class="italik">ft</span>), за летове који се обављају по правилима за визуелно летење <span class="italik">(VFR)</span>, односно 10,7 <span class="italik">m</span> (35 <span class="italik">ft</span>) + 0,01 x растојање <span class="italik">DR,</span> за летове који се обављају по правилима за инструментално летење <span class="italik">(IFR)</span>, при чему се узимају у обзир само оне препреке које су наведене у CAT.POL.H.110.</p>
				<p>2) Ако се правац мења за више од 15°, узима се у обзир утицај бочног нагиба на способност хеликоптера да испуни захтеве за избегавање препрека. Заокрет не сме да започне пре достизања висине од 61 <span class="italik">m</span> (200 <span class="italik">ft</span>) изнад површине полетања, осим ако то није део одобрене процедуре из приручника за управљање ваздухопловом <span class="italik">(AFM)</span>.</p>
				<p>б) За испуњење захтева из става a), узимају се у обзир одговарајући параметри за аеродром или оперативно место поласка, који су наведени у CAT.POL.H.105 став ц).</p>
				<p><span class="bold">CAT.POL.H.215 Отказ критичног мотора на рути</span></p>
				<p>a) Маса хеликоптера и путања лета у свим тачкама на рути, уз отказ критичног мотора у очекиваним метеоролошким условима за лет, мора да омогући испуњење захтева из тач. 1), 2) или 3):</p>
				<p>1) Ако је планирано да се лет у неком тренутку обави без површине у видокругу, маса хеликоптера мора да омогућава брзину пењања од најмање 50 <span class="italik">ft</span> у минути, уз отказ критичног мотора на надморској висини од најмање 300 <span class="italik">m</span> (1.000 <span class="italik">ft</span>) или, ако се ради о планинским подручјима, од најмање 600 <span class="italik">m</span> (2.000 <span class="italik">ft</span>) изнад свих терена и препрека дуж руте у оквиру 9,3 <span class="italik">km</span> (5 <span class="italik">NM</span>) са обе стране планиране путање.</p>
				<p>2) Ако је планирано да се лет обави без површине у видокругу, путања лета мора да омогућава хеликоптеру наставак лета од висине крстарења до висине која износи 300 <span class="italik">m</span> (1.000 <span class="italik">ft</span>) изнад места за слетање, ако слетање може да се обави у складу са CAT.POL.H.220. Путања лета мора да надвишава за најмање 300 <span class="italik">m</span> (1.000 <span class="italik">ft</span>) или, ако се ради о планинском подручју, за најмање 600 <span class="italik">m</span> (2.000 <span class="italik">ft</span>), сав терен и препреке на рути у оквиру 9,3 <span class="italik">km</span> (5 <span class="italik">NM</span>) са обе стране планиране путање, при чему могу да се користе технике понирања.</p>
				<p>3) Ако је планирано да се лет обави у визуелним метеоролошким условима <span class="italik">(VMC)</span> са површином у видокругу, путања лета мора да омогућава наставак лета од висине крстарења до висине која износи 300 <span class="italik">m</span> (1.000 <span class="italik">ft</span>) изнад места за слетање, на коме се слетање може обавити у складу са CAT.POL.H.220, а да се при том ни у једном тренутку не лети испод одговарајуће минималне висине летења, узимајући у обзир препреке у оквиру 900 <span class="italik">m</span> са обе стране руте.</p>
				<p>б) За испуњење захтева наведених у ставу a) тачка 2) или ставу a) тачка 3):</p>
				<p>1) потребно је претпоставити да до отказа критичног мотора долази на најкритичнијој тачки руте;</p>
				<p>2) потребно је узети у обзир утицај ветра на путању лета;</p>
				<p>3) избацивање горива се планира само до количине која омогућава долазак до аеродрома или оперативног места са прописаном резервом горива, уз примену безбедносне процедуре; и</p>
				<p>4) избацивање горива се не планира испод 1.000 <span class="italik">ft</span> изнад терена.</p>
				<p>ц) Ако навигацијска прецизност не може да се постигне током 95% од укупног времена летења, растојање наведено у ставу a) тачка 1) и ставу a) тачка 2) се повећава на 18,5 <span class="italik">km</span> (10 <span class="italik">NM</span>). </p>
				<p><span class="bold">CAT.POL.H.220 Слетање</span></p>
				<p>a) У очекивано време слетања маса хеликоптера на слетању не сме да буде већа од максималне дозвољене масе која је наведена у приручнику за управљање ваздухопловом <span class="italik">(АFM) </span>за поступак који се користи.</p>
				<p>б) У случају отказа критичног мотора уоченог у било којој тачки пре тачке доношења одлуке о слетању <span class="italik">(LDP)</span> или у тој тачки, хеликоптер може да слети и да се заустави у подручју завршног прилаза и полетања <span class="italik">(FATO)</span> или може да одустане од слетања надвишујући све препреке на путањи лета за 10,7 <span class="italik">m</span> (35 <span class="italik">ft</span>), при чему се у обзир узимају само оне препреке које су наведене у CAT.POL.H.l10.</p>
				<p>ц) У случају отказа критичног мотора уоченог у било којој тачки после тачке доношења одлуке о слетању <span class="italik">(LDP) </span>или у тој тачки, хеликоптер може:</p>
				<p>1) да настави лет избегавајући све препреке на прилазној путањи; и</p>
				<p>2) да слети и заустави се у подручју завршног прилаза и полетања <span class="italik">(FATO)</span>.</p>
				<p>д) За испуњење захтева из ст. a) - ц), потребно је узети у обзир одговарајуће параметре наведене у CAT.POL.H.105 став ц) за очекивано време слетања на аеродром одредишта или оперативно место или било коју алтернацију, ако се она захтева.</p>
				<p>е) Део слетања од тачке доношења одлуке о слетању <span class="italik">(LDP)</span> до додира са тлом се обавља уз визуелни контакт са површином на коју се слеће.</p>
				<p><span class="bold">CAT.POL.H.225 Летење хеликоптера до/од места од јавног интереса </span><span class="italik">(PIS)</span><span class="bold"> </span></p>
				<p>a) Летови до/од места од јавног интереса <span class="italik">(PIS)</span><span class="bold"> </span>могу да се обаве у перформансама класе 2, иако нису испуњени захтеви из CAT.POL.H.310 став б) или CAT.POL.H.325 став б), ако су испуњени сви следећи услови:</p>
				<p>1) место од јавног интереса <span class="italik">(PIS)</span><span class="bold"> </span>је коришћено пре 1. јула 2002;</p>
				<p>2) величина места од јавног интереса <span class="italik">(PIS)</span><span class="bold"> </span>или средина у којој се налазе препреке не дозвољава примену перформанси класе 1;</p>
				<p>3) летење се обавља хеликоптером чији максимални број расположивих путничких седишта <span class="italik">(MOPSC)</span> износи шест или мање;</p>
				<p>4) оператeр испуњава захтеве наведене у CAT.POL.H.305 став б) тачка 2) и став б) тачка 3);</p>
				<p>5) маса хеликоптера не премашује максималну масу наведену у приручнику за управљање ваздухопловом <span class="italik">(АFM)</span> за градијент пењања од 8% у условима мирне атмосфере, при одговарајућој безбедној брзини при полетању <span class="italik">(Vtoss)</span> са отказом критичног мотора, а осталим моторима у раду са одговарајућом снагом; и </p>
				<p>6) оператер је прибавио претходно одобрење надлежне власти. Ако се летови обављају на територији друге државе чланице, оператер је дужан да претходно прибави одобрење од надлежне власти те државе.</p>
				<p>б) Посебне процедуре које се односе на место од јавног интереса <span class="italik">(PIS)</span> наводе се у оперативном приручнику, како би се смањио период у коме може да дође до опасности по лица у хеликоптеру и лица на земљи у случају отказа мотора у току полетања и слетања.</p>
				<p>ц) За свако место од јавног интереса <span class="italik">(PIS) </span>оперативни приручник мора да садржи: дијаграм или означену фотографију на којима су приказани главни аспекти, димензије, неслагање са захтевима перформансе класе 1, главни ризици и план за непредвиђене ситуације ако дође до незгоде.</p>
				<p class="clan">ПОДОДЕЉАК 3 </p>
				<p class="clan"><span class="bold">Перформансе класе 2</span></p>
				<p><span class="bold">CAT.POL.H.300 Опште одредбе</span></p>
				<p>Хеликоптери који се користе у перформансама класе 2 морају да буду сертификовани као хеликоптери категорије А или друге одговарајуће категорије коју одреди Агенција.</p>
				<p><span class="bold">CAT.POL.H.305 Летови без могућности безбедног принудног слетања</span></p>
				<p>a) Летови без могућности безбедног принудног слетања у фази полетања или слетања се обављају ако је оператер прибавио одобрење надлежне власти.</p>
				<p>б) Да би прибавио и задржао одобрење оператер мора да:</p>
				<p>1) изврши процену ризика, наводећи:</p>
				<p>(i) тип хеликоптера; и</p>
				<p>(ii) врсту летова;</p>
				<p>2) примени следеће:</p>
				<p>(i) да постигне и одржава стандарде у вези са модификацијама хеликоптера/мотора које је прописао произвођач;</p>
				<p>(ii) да спроведе превентивне поступке одржавања које је препоручио произвођач хеликоптера или мотора;</p>
				<p>(iii) да у оперативном приручнику пропише поступке полетања и слетања ако они нису наведени у приручнику за управљање ваздухопловом <span class="italik">(AFM)</span>;</p>
				<p>(iv) да одреди обуку за летачку посаду; и</p>
				<p>(v) установи систем извештавања произвођача у вези са губитком снаге, гашењем мотора или догађајима који се тичу кварова на мотору;</p>
				<p>и</p>
				<p>3) успостави систем за праћење употребе <span class="italik">(UMS)</span>.</p>
				<p><span class="bold">CAT.POL.H.310 Полетање</span></p>
				<p>a) Маса хеликоптера не сме да премаши максималну дозвољену масу одређену за брзину пењања од 150 <span class="italik">ft/min</span> на 300 <span class="italik">m</span> (1.000 <span class="italik">ft</span>) изнад аеродрома или оперативног места, са отказом критичног мотора и осталим моторима у раду са одговарајућом снагом.</p>
				<p>б) За летове који нису наведени у CAT.POL.H.305, полетање се обавља тако да је могуће обавити безбедно принудно слетање до тачке са које је могуће наставити безбедан лет.</p>
				<p>ц) За летове који се обављају у складу са CAT.POL.H.305, поред захтева из става а):</p>
				<p>1) маса на полетању не сме да премаши максималну дозвољену масу наведену у приручнику за управљање ваздухопловом <span class="italik">(AFM)</span>, при лебдењу без утицаја близине земље са свим моторима у раду <span class="italik">(АЕО OGE)</span> са одговарајућом снагом, у мирној атмосфери; или</p>
				<p>2) за летове који се обављају са платформе за полетање/слетање хеликоптера:</p>
				<p>(i) хеликоптером који има максимални број расположивих путничких седишта <span class="italik">(MOPSC)</span> већи од 19; или</p>
				<p>(ii) другим хеликоптером који се користи са платформе за полетање/слетање хеликоптера која се налази у непогодној средини,</p>
				<p>маса на слетању мора да узме у обзир: поступак; слетање ван ивице платформе и понирање прилагођено висини платформе за полетање/слетање хеликоптера са отказом критичног мотора и преосталим моторима у раду са одговарајућом снагом.</p>
				<p>д) За испуњење захтева наведених у ст. a)–ц), узимају се у обзир одговарајући параметри за место поласка који су наведени у CAT.POL.H.l05 став ц).</p>
				<p>е) Део полетања који претходи испуњењу услова наведених у CAT.POL.H.315 обавља се уз визуелни контакт са површином.</p>
				<p><span class="bold">CAT.POL.H.315 Путања лета при полетању</span></p>
				<p>Захтеви наведени у CAT.POL.H.210 став a) тачка 1), став a) тачка 2) и став б) морају да буду испуњени од одређене тачке после полетања када није безбедно наставити лет у случају отказа мотора <span class="italik">(DPATO)</span> или, као друга могућност, од тачке која се налази до 200 <span class="italik">ft</span> изнад површине за полетање, са отказом критичног мотора. </p>
				<p><span class="bold">CAT.POL.H.320 Отказ критичног мотора на рути </span></p>
				<p>Мора да буде испуњен захтев наведен у CAT.POL.H.215.</p>
				<p><span class="bold">CAT.POL.H.325 Слетање</span></p>
				<p>a) Маса на слетању у очекивано време слетања не сме да премаши максималну дозвољену масу одређену за брзину пењања од 150 <span class="italik">ft/min</span> на 300 <span class="italik">m</span> (1.000 <span class="italik">ft</span>) изнад аеродрома или оперативног места, са отказом критичног мотора и осталим моторима у раду са одговарајућом снагом.</p>
				<p>б) Ако критични мотор откаже у било којој тачки прилазне путање:</p>
				<p>1) може се прекинути слетање, уз испуњење услова наведених у CAT.POL.H.315; или</p>
				<p>2) за летове који нису наведени у CAT.POL.H.305, хеликоптер може да обави безбедно принудно слетање.</p>
				<p>ц) За летове који се обављају у складу са CAT.POL.H.305, поред захтева из става а):</p>
				<p>1) маса на слетању не сме да премаши максималну дозвољену масу наведену у приручнику за управљање ваздухопловом <span class="italik">(AFM)</span>, при лебдењу без утицаја близине земље са свим моторима у раду <span class="italik">(АЕО ОGЕ) </span>са одговарајућом снагом, у мирној атмосфери; или</p>
				<p>2) за летове који се обављају према платформи за полетање/слетање хеликоптера:</p>
				<p>(i) са хеликоптером чији је максимални број расположивих путничких седишта <span class="italik">(MOPSC)</span> већи од 19; или</p>
				<p>(ii) другим хеликоптером који се користи према платформи за полетање/слетање хеликоптера, која се налази у непогодној средини,</p>
				<p>маса на слетању мора да узме у обзир поступак и понирање прилагођено висини платформе за полетање/слетање хеликоптера, са отказом критичног мотора и преосталим моторима у раду са одговарајућом снагом.</p>
				<p>д) За испуњење захтева наведених у ст. a)–ц), узимају се у обзир одговарајући параметри наведени у CAT.POL.H.l05 став ц) за аеродром одредишта или било коју алтернацију, ако се она захтева.</p>
				<p>е) Део слетања након којег захтев наведен у ставу б) тачка 1) не може да буде испуњен, обавља се уз визуелни контакт са површином.</p>
				<p class="clan">ПОДОДЕЉАК 4</p>
				<p class="clan"><span class="bold">Перформансе класе 3</span></p>
				<p><span class="bold">CAT.POL.H.400 Опште одредбе</span></p>
				<p>a) Хеликоптери који се користе у перформансама класе 3 морају да буду сертификовани као хеликоптери категорије А или друге одговарајуће категорије коју одреди Агенција, или као хеликоптери категорије Б. </p>
				<p>б) Летови се обављају у погодној средини, изузев:</p>
				<p>1) када се летови обављају у складу са CAT.POL.H.420; или</p>
				<p>2) за фазе полетања и слетања, када се летови обављају у складу са ставом ц).</p>
				<p>ц) Под условом да оператер поседује одобрење издато у складу са CAT.POL.H.305, летови могу да се обављају до/од аеродрома или оперативног места који се налазе ван густо насељене непогодне средине без могућности за безбедно принудно слетање:</p>
				<p>1) у току полетања, пре достизања V<span class="subscript">y</span> (брзина за највећу брзину пењања) или 200 <span class="italik">ft</span> изнад површине за полетање; или</p>
				<p>2) у току слетања, испод 200 <span class="italik">ft</span> изнад површине на коју се слеће.</p>
				<p>д) Летови се не обављају:</p>
				<p>1) ако површина није у видокругу;</p>
				<p>2) ноћу;</p>
				<p>3) ако је база облака нижа од 600 <span class="italik">ft</span>; или</p>
				<p>4) ако је видљивост мања од 800 <span class="italik">m</span>.</p>
				<p><span class="bold">CAT.POL.H.405 Полетање</span></p>
				<p>a) Маса хеликоптера на полетању мора да буде мања од:</p>
				<p>1) максималне сертификоване масе на полетању <span class="italik">(MCTOM)</span>; или</p>
				<p>2) максималне дозвољене масе на полетању одређене за лебдење са утицајем близине земље, са свим моторима у раду подешеним на снагу за полетање или, ако су услови такви да лебдење са утицајем близине земље вероватно неће бити могуће, масе на полетању одређене за лебдење без утицаја близине земље са свим моторима у раду подешеним на снагу за полетање.</p>
				<p>б) У случају отказа мотора хеликоптер мора да има могућност да обави безбедно принудно слетање, изузев у случајевима наведеним у CAT.POL.H.400 став б).</p>
				<p><span class="bold">CAT.POL.H.410 Летење на рути</span></p>
				<p>a) Хеликоптер мора да има могућност да, са свим моторима у раду подешеним на максималну сталну снагу, настави лет дуж планиране руте или да изврши планирано скретање тако да ниједна тачка на тој рути не буде испод одговарајуће минималне висине лета.</p>
				<p>б) У случају отказа мотора хеликоптер мора да има могућност да обави безбедно принудно слетање, изузев у случајевима прописаним у CAT.POL.H.420. </p>
				<p><span class="bold">CAT.POL.H.415 Слетање</span></p>
				<p>a) Маса хеликоптера на слетању у очекивано време слетања мора да буде мања од:</p>
				<p>1) максималне сертификоване масе на слетању; или</p>
				<p>2) максималне дозвољене масе на слетању одређене за лебдење са утицајем близине земље, са свим моторима у раду подешеним на снагу за полетање или, ако су услови такви да лебдење са утицајем близине земље вероватно неће бити могуће, масе на слетању одређене за лебдење без утицаја близине земље са свим моторима у раду подешеним на снагу за полетање.</p>
				<p>б) У случају отказа мотора хеликоптер мора да има могућност да обави безбедно принудно слетање, изузев у случајевима наведеним у CAT.POL.H.400 став б).</p>
				<p><span class="bold">CAT.POL.H.420 Летови хеликоптера изнад непогодне средине која се налази ван густо насељеног подручја</span></p>
				<p>a) Летови хеликоптера који имају погонску групу са турбином и максимални број расположивих путничких седишта <span class="italik">(MOPSC)</span> шест или мање, који се обављају изнад непогодне средине која није густо насељена, без могућности за безбедно принудно слетање, могу да се врше само ако оператер има одобрење надлежне власти, након што је извршио процену ризика. Пре обављања ових летова у другој држави чланици оператер мора да прибави одобрење надлежне власти те државе.</p>
				<p>б) Да би прибавио и задржао такво одобрење оператер:</p>
				<p>1) мора да обавља летове само у подручјима и под условима наведеним у одобрењу;</p>
				<p>2) не сме да обавља летове користећи <span class="italik">HEMS</span> одобрење;</p>
				<p>3) мора да докаже да ограничења хеликоптера или друге оправдавајуће околности спречавају примену одговарајућих критеријума перформанси; и</p>
				<p>4) мора да поседује одобрење издато у складу са CAT.POL.H.305 став б).</p>
				<p>ц) Изузетно од CAT.IDE.H.240, ови летови могу да се обаве без коришћења опреме за додатни кисеоник, под условом да висина кабине не премашује 10.000 <span class="italik">ft</span> у периоду који је дужи од 30 минута и под условом да ни у једном тренутку не премашује висину по притиску од 13.000 <span class="italik">ft</span>.</p>
				<p class="clan">ОДЕЉАК 3 </p>
				<p class="clan"><span class="bold">Maса и тежиште</span></p>
				<p class="clan">ПОДОДЕЉАК 1 </p>
				<p class="clan"><span class="bold">Ваздухоплов на моторни погон</span></p>
				<p><span class="bold">CAT.POL.MAB.100 Maса и тежиште, утовар</span></p>
				<p>a) У току било које фазе коришћења ваздухоплова, утовар, маса и центар тежишта <span class="italik">(CG)</span> ваздухоплова морају да буду у складу са ограничењима наведеним у приручнику за управљање ваздухопловом <span class="italik">(AFM)</span> или у оперативном приручнику, ако су у њему наведени строжи захтеви.</p>
				<p>б) Оператер је дужан да одреди масу и центар тежишта сваког ваздухоплова стварним мерењем масе пре прве употребе ваздухоплова, а након тога у интервалима од четири године, ако се користе индивидуалне масе ваздухоплова, односно девет година, ако се користи маса за флоту ваздухоплова. Укупни утицај модификација и поправки на масу и тежиште морају да буду узети у обзир и уредно документовани. Ваздухоплови морају да се поново измере ако утицај модификација на масу и тежиште није тачно познат.</p>
				<p>ц) Мерење масе врши произвођач ваздухоплова или одобрена организација за одржавање.</p>
				<p>д) Оператер је дужан да мерењем или употребом стандардне вредности за масу утврди масу свих оперативних ставки и чланова посаде који чине суву оперативну масу ваздухоплова. Утицај њиховог положаја на положај тежишта ваздухоплова, такође, мора да буде одређен. </p>
				<p>е) Оператер је дужан да одреди масу укрцаног терета, укључујући и баласт, стварним мерењем или одређујући масу укрцаног терета, примењујући стандардне вредности за масу путника и пртљаг.</p>
				<p>ф) Поред стандардне вредности за масу путника и пртљаг, оператер може да користи стандардне вредности масе и за други терет ако докаже надлежној власти да тај терет има увек исту масу или да се његова маса креће у наведеним границама.</p>
				<p>г) Оператер је дужан да одреди масу укрцаног горива користећи стварну густину горива или, ако она није позната, густину горива израчунату на начин наведен у оперативном приручнику. </p>
				<p>х) Оператер је дужан да обезбеди:</p>
				<p>1) да се утовар ваздухоплова врши под надзором оспособљених лица; и</p>
				<p>2) да је утовар укрцаног терета у складу са подацима који су коришћени за прорачун масе и тежишта ваздухоплова.</p>
				<p>и) Оператер је дужан да поштује додатна структурна ограничења као што су: ограничења јачине пода, максимално оптерећење по дужном метру, максимална маса по робном одељку и максимално ограничење броја седишта. Поред тога, за хеликоптере оператер мора да узме у обзир промене оптерећења до којих долази у току лета.</p>
				<p>ј) Оператер је дужан да наведе у оперативном приручнику принципе и методе у вези са утоваром и начином за одређивање масе и тежишта који омогућавају испуњење услова из ст. a) - и), узимајући у обзир све врсте планираних летова.</p>
				<p><span class="bold">CAT.POL.MAB.105 Подаци и документација за одређивање масе и тежишта</span></p>
				<p>a) Оператер је дужан да утврди податке о маси и тежишту и да изради документацију о маси и положају тежишта пре сваког лета, наводећи терет и његов распоред у ваздухоплову. Документација о маси и положају тежишта мора да омогући вођи ваздухоплова да утврди да су терет и његов распоред такви да не премашују ограничења која се односе на масу и тежиште ваздухоплова. Документација о маси и положају тежишта мора да садржи следеће податке:</p>
				<p>1) регистарску ознаку и тип ваздухоплова;</p>
				<p>2) ознаку, број и датум лета;</p>
				<p>3) име вође ваздухоплова;</p>
				<p>4) име лица које је припремило документ;</p>
				<p>5) суву оперативну масу и одговарајући положај тежишта <span class="italik">(CG)</span> ваздухоплова:</p>
				<p>(i) за авионе са перформансама класе Б и хеликоптере, положај тежишта <span class="italik">(CG)</span> не мора да се наводи у документацији о маси и положају тежишта ако је, на пример, распоред терета у складу са претходно израчунатом табелом за положај тежишта ваздухоплова или је могуће приказати да за планирано коришћење ових ваздухоплова може да се обезбеди правилан положај тежишта, без обзира колико износи стварни терет;</p>
				<p>6) масу горива на полетању и масу путног горива;</p>
				<p>7) масу других потрошних средстава, осим горива, ако се она примењују;</p>
				<p>8) састав терета, укључујући путнике, пртљаг, терет и баласт;</p>
				<p>9) масу на полетању, масу на слетању и масу ваздухоплова без горива;</p>
				<p>10) одговарајуће положаје тежишта <span class="italik">(CG)</span>;</p>
				<p>11) граничне вредности масе и положаја тежишта.</p>
				<p>Наведени подаци морају да буду доступни у документима за припрему лета или у систему за израчунавање масе и положаја тежишта. Неки од ових података могу да буду садржани и у другим документима који су лако доступни за употребу.</p>
				<p>б) Ако се подаци и документација о маси и положају тежишта израђују применом компјутерског система за израчунавање масе и положаја тежишта, оператер је дужан да провери целовитост излазних података.</p>
				<p>ц) Лице које надгледа утовар ваздухоплова је дужно да својеручним потписом или на други одговарајући начин потврди да су терет и његов распоред у складу са документацијом о маси и положају тежишта која је дата вођи ваздухоплова. Вођа ваздухоплова својеручним потписом или на други одговарајући начин потврђује да прихвата наведену документацију.</p>
				<p>д) Оператер је дужан да утврди процедуру за поступање у случају промене терета у последњем тренутку како би обезбедио:</p>
				<p>1) да свака промена у последњем тренутку, настала након завршетка израде документације о маси и положају тежишта, буде предочена вођи ваздухоплова и унета у документацију која се користи за припрему лета, а која садржи документ о маси и положају тежишта;</p>
				<p>2) да је наведена највећа дозвољена промена броја путника или терета настала у последњем тренутку; и</p>
				<p>3) да се изради нова документација о маси и положају тежишта ако су премашене максималне дозвољене вредности.</p>
				<p>е) Оператер је дужан да прибави одобрење надлежне власти ако жели да у ваздухоплову користи интегрисани компјутерски систем за израчунавање масе и положаја тежишта или самостални компјутерски систем за израчунавање масе и положаја тежишта, као примарни извор података за отпрему ваздухоплова. Оператер је дужан да покаже тачност и поузданост тог система.</p>
				<p class="clan">ОДЕЉАК 4</p>
				<p class="clan"><span class="bold">Једрилице</span></p>
				<p><span class="bold">CAT.POL.S.100 Оперативна ограничења</span></p>
				<p>а) У току сваке фазе коришћења једрилице, утовар, маса и положај тежишта (<span class="italik">CG</span>) једрилице морају да буду у складу са ограничењима наведеним у приручнику за управљање ваздухопловом (<span class="italik">AFM</span>) или оперативном приручнику (<span class="italik">OM</span>), ако су у њему наведени строжи захтеви.</p>
				<p>б) Ознаке, листе, ознаке инструмената или њихова комбинација, које садрже оперативна ограничења прописана у приручнику за управљање ваздухопловом <span class="italik">(AFM) </span>за визуелну презентацију, морају да буду истакнуте у једрилици.</p>
				<p><span class="bold">CAT.POL.S.105 Мерење масе</span></p>
				<p>а) Оператер је дужан да одреди масу и положај тежишта једрилице стварним мерењем масе пре њене прве употребе. Укупни утицај модификација и поправки на масу и положај тежишта мора да буде узет у обзир и уредно документован. Ове информације морају да буду доступне вођи ваздухоплова. Једрилица се поново мери ако утицај модификација на масу и положај тежишта није тачно познат.</p>
				<p>б) Мерење масе врши произвођач једрилице или се оно спроводи у складу са Уредбом (ЕЗ) бр. 2042/2003, ако је применљиво.</p>
				<p><span class="bold">CAT.POL.S.110 Перформансе</span></p>
				<p>Вођа ваздухоплова је дужан да управља једрилицом само ако су перформансе у складу са примењивим захтевима правила летења и свим осталим ограничењима која се односе на лет, ваздушни простор, аеродроме или оперативна места која се користе, узимајући у обзир прецизност свих карата и мапа.</p>
				<p class="clan">ОДЕЉАК 5</p>
				<p class="clan"><span class="bold">Балони</span></p>
				<p><span class="bold">CAT.POL.B.100 Оперативна ограничења</span></p>
				<p>а) У току сваке фазе коришћења балона, утовар и маса балона морају да буду у складу са ограничењима наведеним у приручнику за управљање ваздухопловом (<span class="italik">AFM</span>) или оперативном приручнику (<span class="italik">ОМ</span>), ако су у њему наведени строжи захтеви.</p>
				<p>б) Ознаке, листе, ознаке инструмената или њихова комбинација, које садрже оперативна ограничења прописана у приручнику за управљање ваздухопловом (<span class="italik">AFM</span>) за визуелну презентацију, морају да буду истакнуте у балону.</p>
				<p><span class="bold">CAT.POL.B.105 Мерење масе</span></p>
				<p>а) Оператер је дужан да одреди масу балона стварним мерењем масе пре његове прве употребе. Укупни утицај модификација и поправки на масу мора да буде узет у обзир и уредно документован. Ове информације морају да буду доступне вођи ваздухоплова. Ваздухоплов се поново мери ако утицај модификација на масу није тачно познат.</p>
				<p>б) Мерење масе врши произвођач балона или се оно спроводи у складу са Уредбом (ЕЗ) бр. 2042/2003, ако је применљиво.</p>
				<p><span class="bold">CAT.POL.B.110 Систем за одређивање масе</span></p>
				<p>а) Оператер балона је дужан да успостави систем који ће вођи ваздухоплова да омогући да за сваки лет прецизно утврди да су ограничења у оперативном приручнику ваздухоплова (<span class="italik">AFM</span>) испоштована у погледу следећих елемената:</p>
				<p>1) масе празног балона;</p>
				<p>2) масе терета који се превози;</p>
				<p>3) масе горива или утовареног баласта;</p>
				<p>4) масе на полетању;</p>
				<p>5) утовара балона обављеног под надзором вође ваздухоплова или квалификованог особља;</p>
				<p>6) припреме и доступности комплетне документације.</p>
				<p>б) Прорачун масе обављен електронским путем мора да буде поновљен од стране вође ваздухоплова.</p>
				<p>ц) Документација о маси мора да буде припремљена пре сваког лета и да представља саставни део оперативног плана лета.</p>
				<p><span class="bold">CAT.POL.B.115 Перформансе</span></p>
				<p>Вођа ваздухоплова је дужан да управља балоном само ако су перформансе у складу са примењивим правилима летења и свим осталим ограничењима која се односе на лет, ваздушни простор, аеродроме или оперативна места која се користе, узимајући у обзир прецизност свих карата и мапа.</p>
				<p class="clan">ГЛАВА Д</p>
				<p class="bold"><span class="bold">ИНСТРУМЕНТИ, ПОДАЦИ, ОПРЕМА</span></p>
				<p class="clan">ОДЕЉАК 1</p>
				<p class="clan"><span class="bold">Авиони</span></p>
				<p><span class="bold">CAT.IDE.A.100 Инструменти и опрема – опште одредбе</span></p>
				<p>a) Инструменти и опрема који се захтевају у овој глави морају да буду одобрени у складу са применљивим захтевима пловидбености, изузев следећих ставки:</p>
				<p>1) резервних осигурача;</p>
				<p>2) преносивих батеријских лампи;</p>
				<p>3) тачног мерача времена;</p>
				<p>4) држача карте;</p>
				<p>5) комплета прве помоћи;</p>
				<p>6) комплета за хитну медицинску помоћ;</p>
				<p>7) мегафона;</p>
				<p>8) опреме за преживљавање и сигнализацију;</p>
				<p>9) сидра за море и опреме за привезивање; и</p>
				<p>10) сигурносних појасева за децу.</p>
				<p>б) Инструменти и опрема који се не захтевају у овој глави, нити морају да буду одобрени у складу са применљивим захтевима пловидбености, али се налазе у авиону у току лета, морају да испуњавају следеће услове:</p>
				<p>1) летачка посада не сме да користи податке који се очитавају са ових инструмената, опреме или њихових додатака у циљу испуњавања захтева из Анекса I Уредбе (ЕЗ) бр. 216/2008 или захтева садржаних у CAT.IDE.A.330, CAT.IDE.A.335, CAT.IDE.A.340 и CAT.IDE.A.345; и</p>
				<p>2) инструменти и опрема не смеју да имају утицаја на пловидбеност авиона, чак и у случају њиховог отказа или квара.</p>
				<p>ц) Ако опрему користи један члан летачке посаде са свог места у току лета, мора да буде омогућена њена лака употреба са тог места. Ако се захтева да исту опрему користи више чланова летачке посаде, та опрема мора да буде уграђена тако да се може лако употребити са сваког места са којег је предвиђена њена употреба.</p>
				<p>д) Инструменти које може да користи сваки члан летачке посаде морају да буду постављени тако да дозвољавају члану летачке посаде да може са свог места лако да види њихове показатеље, уз најмање могуће скретање од положаја и правца гледања у односу на смер лета. </p>
				<p>е) Захтевана опрема за случај опасности мора да буде лако доступна за тренутну употребу.</p>
				<p><span class="bold">CAT.IDE.A.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент авиона, део опреме или нека њихова функција за планирани лет, изузев:</p>
				<p>a) ако се авион користи у складу са листом минималне опреме <span class="italik">(MEL)</span> оператера; или</p>
				<p>б) ако је оператер прибавио одобрење надлежне власти да користи авион у оквиру главне листе минималне опреме <span class="italik">(MMEL).</span></p>
				<p><span class="bold">CAT.IDE.A.110 Резервни електрични осигурачи</span></p>
				<p>a) У авиону морају да се налазе резервни електрични осигурачи оне јачине која је потребна за затварање струјног кола, у циљу замене оних осигурача чија је замена дозвољена у току лета. </p>
				<p>б) Број резервних осигурача које је потребно носити мора да буде већи од:</p>
				<p>1) 10% од броја осигурача сваке јачине; или</p>
				<p>2) три осигурача сваке јачине.</p>
				<p><span class="bold">CAT.IDE.A.115 Оперативна светла </span></p>
				<p>a) Авион који се користи дању мора да буде опремљен са:</p>
				<p>1) системом светала за спречавање судара;</p>
				<p>2) расветом која се напаја из електричног система авиона како би се обезбедило одговарајуће осветљење свих инструмената и опреме потребне за безбедно коришћење авиона;</p>
				<p>3) расветом која се напаја из електричног система авиона како би се обезбедило осветљење путничке кабине; и</p>
				<p>4) независном преносивом батеријском лампом за сваког захтеваног члана посаде, која је лако доступна са места на коме седи;</p>
				<p>б) Авиони који се користе ноћу морају додатно да буду опремљени са:</p>
				<p>1) навигационим/позиционим светлима;</p>
				<p>2) два светла за слетање или једним светлом које се напаја из два одвојена извора; и</p>
				<p>3) светлима која су у складу са међународним прописима за спречавање судара на мору, ако је у питању хидроавион.</p>
				<p><span class="bold">CAT.IDE.A.120 Опрема за чишћење ветробранског стакла</span></p>
				<p>Авиони са максималном сертификованом масом на полетању <span class="italik">(MCTOM)</span> која је већа од 5.700 <span class="italik">kg</span> морају да, за свако пилотско седиште, буду опремљени средством помоћу кога се ветробранско стакло одржава чистим за време падавина.</p>
				<p><span class="bold">CAT.IDE.A.125 Коришћење авиона дању, по правилима за визуелно летење </span><span class="italik">(VFR)</span><span class="bold"> – летачки и навигациони инструменти и припадајућа опрема </span></p>
				<p>а) Авион који се користи дању, по правилима за визуелно летење <span class="italik">(VFR),</span> мора да има следећу опрему која је доступна са сваког пилотског седишта: </p>
				<p>1) уређај за мерење и приказ:</p>
				<p>(i) магнетног правца;</p>
				<p>(ii) времена у сатима, минутима и секундама;</p>
				<p>(iii) висине по притиску;</p>
				<p>(iv) индициране брзинe;</p>
				<p>(v) вертикалне брзине;</p>
				<p>(vi) заокрета и клизања;</p>
				<p>(vii) уздужног положаја; </p>
				<p>(viii) смера;</p>
				<p>(ix) спољне температуре ваздуха;</p>
				<p>(x) Маховог броја, ако се ограничења брзине изражавају Маховим бројем.</p>
				<p>2) показатељ који указује када захтевани летачки инструменти нису одговарајуће напајани електричном енергијом.</p>
				<p>б) Ако су за лет потребна два пилота, тада другом пилоту морају да буду доступни додатни одвојени инструменти за приказ:</p>
				<p>1) висине по притиску;</p>
				<p>2) индициране брзинe;</p>
				<p>3) вертикалне брзине;</p>
				<p>4) заокрета и клизања;</p>
				<p>5) уздужног положаја; и</p>
				<p>6) смера.</p>
				<p>ц) Уређај за спречавање квара система за показивање брзине услед кондензације или залеђивања мора да се налази у:</p>
				<p>1) авионима са максималном сертификованом масом на полетању <span class="italik">(MCTOM)</span> већом од 5.700 <span class="italik">kg</span> или са максималним бројем расположивих путничких седишта <span class="italik">(MOPSC)</span> већим од девет; и</p>
				<p>2) авионима којима је прва појединачна потврда о пловидбености издата 1. априла 1999. године или касније.</p>
				<p>д) Једномоторни авиони којима је прва појединачна потврда о пловидбености издата пре 22. маја 1995. године су изузети од захтева наведених у ставу a) тачка 1) подтач. (vi), (vii), (viii) и (ix), ако је за постизање усклађености неопходна накнадна уградња.</p>
				<p><span class="bold">CAT.IDE.A.130 Коришћење авиона ноћу или по правилима за инструментално летење </span><span class="italik">(IFR)</span><span class="bold"> – летачки и навигациони инструменти и припадајућа опрема </span></p>
				<p>Авиони који се користе по правилима за визуелно летење <span class="italik">(VFR)</span> ноћу или по правилима за инструментално летење <span class="italik">(IFR)</span> морају да имају следећу опрему доступну са места пилота: </p>
				<p>a) уређај за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) индициране брзинe;</p>
				<p>4) вертикалне брзине;</p>
				<p>5) заокрета и клизања, или само клизања у случају авиона опремљених помоћним уређајем за мерење и приказ уздужног положаја;</p>
				<p>6) уздужног положаја; </p>
				<p>7) стабилизованог смера;</p>
				<p>8) спољне температуре ваздуха;</p>
				<p>9) Маховог броја, ако се ограничења брзине изражавају Маховим бројем;</p>
				<p>б) два уређаја за мерење и приказ висине по притиску;</p>
				<p>ц) показатељ који указује када захтевани летачки инструменти нису одговарајуће напајани електричном енергијом;</p>
				<p>д) средство за спречавање квара система за показивање брзине услед кондензације и залеђивања, који је наведен у ставу a) тачка 3) и ставу х) тачка 2);</p>
				<p>е) средство за упозоравање летачке посаде о квару уређаја који су наведени у ставу д) за авионе:</p>
				<p>1) којима је појединачна потврда о пловидбености издата 1. априла 1998. године или касније; или</p>
				<p>2) којима је појединачна потврда о пловидбености издата пре 1. априла 1998. године, а имају максималну сертификовану масу на полетању <span class="italik">(MCTOM)</span> већу од 5.700 <span class="italik">kg</span> и имају максимални број расположивих путничких седишта <span class="italik">(MOPSC)</span> већи од девет;</p>
				<p>ф) два независна система за мерење статичког притиска, осим за авионе на елисни погон са <span class="italik">MCTOM</span> 5.700 <span class="italik">kg</span> или мање;</p>
				<p>г) један систем за мерење статичког притиска и један резервни извор података о статичком притиску, за авионе на елисни погон са <span class="italik">MCTOM</span> 5.700 <span class="italik">kg</span> или мање;</p>
				<p>х) ако су за лет потребна два пилота, тада другом пилоту морају да буду доступни посебни уређаји који приказују:</p>
				<p>1) висину по притиску;</p>
				<p>2) индицирану брзину;</p>
				<p>3) вертикалну брзину;</p>
				<p>4) заокрете и клизања;</p>
				<p>5) уздужни положај; и</p>
				<p>6) стабилизовани смер;</p>
				<p>и) резервни уређај за мерење и приказ уздужног положаја који може да се користи са сваког пилотског места, за авионе са максималном сертификованом масом на полетању <span class="italik">(MCTOM)</span> већом од 5.700 <span class="italik">kg</span> или са максималним бројем расположивих путничких седишта <span class="italik">(MOPSC)</span> већим од девет:</p>
				<p>1) који се непрекидно напаја у току уобичајеног коришћења и који се, у случају потпуног отказа уобичајеног електричног система, напаја из независног извора електричне енергије, одвојеног од уобичајеног електричног система;</p>
				<p>2) који осигурава поуздан рад за најмање 30 минута након потпуног отказа уобичајеног електричног система, узимајући у обзир и остала оптерећења система напајања који се користи у случају опасности, као и оперативне поступке;</p>
				<p>3) који ради независно од сваког другог средства за мерење и приказивање уздужног положаја;</p>
				<p>4) који се аутоматски укључује након потпуног отказа уобичајеног електричног система;</p>
				<p>5) који је на одговарајући начин осветљен током свих фаза коришћења, осим за авионе са максималном сертификованом масом на полетању <span class="italik">(MCTOM)</span> од 5.700 <span class="italik">kg</span> или мање, који су већ регистровани у држави чланици на дан 1. априла 1995. године и опремљени помоћним показивачем уздужног положаја, постављеним на леву страну инструмент табле;</p>
				<p>6) који јасно указује летачкој посади да се помоћни показивач уздужног положаја напаја из система напајања који се користи у случају опасности; и</p>
				<p>7) који у случају када помоћни показивач уздужног положаја има сопствени извор напајања, садржи и додатни индикатор, на самом инструменту или на инструмент табли, када се користи овај извор напајања;</p>
				<p>ј) држач карте, који се налази на месту које омогућава лако очитавање карте и на којем се она може осветлити у случају коришћења ноћу.</p>
				<p><span class="bold">CAT.IDE.A.135 Додатна опрема за авионе са једним пилотом, који се користе по правилима за инструментално летење </span><span class="italik">(IFR)</span></p>
				<p>Авиони са једним пилотом, који се користе по правилима за инструментално летење <span class="italik">(IFR),</span> морају да буду опремљени аутопилотом којим се, као минимум, може одржавати висина и смер.</p>
				<p><span class="bold">CAT.IDE.A.140 Систем за упозоравање на промену висине</span></p>
				<p>a) Следећи авиони морају да буду опремљени системом за упозоравање на промену висине:</p>
				<p>1) авиони на турбоелисни погон са максималном сертификованом масом на полетању <span class="italik">(MCTOM) </span>већом од 5.700 <span class="italik">kg</span> или са максималним бројем расположивих путничких седишта <span class="italik">(MOPSC)</span> већим од девет; и</p>
				<p>2) авиони са турбомлазним моторима.</p>
				<p>б) Систем за упозоравање на промену висине мора да буде такав да:</p>
				<p>1) упозори летачку посаду да се авион приближава претходно одабраној висини лета; и</p>
				<p>2) барем звучним сигналом упозори летачку посаду у случају да авион одступи од претходно одабране висине лета.</p>
				<p>ц) Изузетно од става а), авиони са максималном сертификованом масом на полетању <span class="italik">(MCTOM)</span> од 5.700 <span class="italik">kg</span> или мањом, са максималним бројем расположивих путничких седишта <span class="italik">(MOPSC) </span>већим од девет, којима је прва појединачна потврда о пловидбености издата пре 1. априла 1972. године, а који су били регистровани у држави чланици на дан 1. априла 1995. године, не морају да имају систем за упозоравање на промену висине.</p>
				<p><span class="bold">CAT.IDE.A.150 Систем за упозоравање на опасно приближавање земљи </span><span class="italik">(TAWS)</span></p>
				<p>a) Авиони са турбинским погоном, са максималном сертификованом масом на полетању <span class="italik">(MCTOM) </span>већом од 5.700 <span class="italik">kg</span> или са максималним бројем расположивих путничких седишта <span class="italik">(MOPSC) </span>већим од девет, морају да имају систем за упозоравање на опасно приближавање земљи<span class="bold"> </span><span class="italik">(TAWS)</span> који испуњава услове за класу А опреме, као што је наведено у прихваћеном стандарду.</p>
				<p>б) Авиони са клипним мотором, са максималном сертификованом масом на полетању <span class="italik">(MCTOM) </span>већом од 5.700 <span class="italik">kg</span> или са максималним бројем расположивих путничких седишта <span class="italik">(MOPSC) </span>већим од девет, морају да имају систем за упозоравање на опасно приближавање земљи<span class="bold"> </span><span class="italik">(TAWS)</span> који испуњава услове за класу Б опреме, као што је наведено у прихваћеном стандарду.</p>
				<p><span class="bold">CAT.IDE.A.155 Систем за избегавање судара у ваздуху </span><span class="italik">(ACAS)</span></p>
				<p>Изузев ако је другачије прописано Уредбом (ЕУ) бр. 1332/2011, авиони са турбинским погоном који имају максималну сертификовану масу на полетању <span class="italik">(MCTOM) </span>већу од 5.700 <span class="italik">kg</span> или који имају максимални број расположивих путничких седишта <span class="italik">(MOPSC) </span>већи од 19, морају да имају уграђен систем <span class="italik">ACAS </span>II.</p>
				<p><span class="bold">CAT.IDE.A.160 Опрема авиона за уочавање временских услова</span></p>
				<p>Следећи авиони морају да имају опрему за уочавање временских услова ако лете ноћу или у метеоролошким условима за инструментално летење <span class="italik">(IMC),</span> у подручјима у којима се на рути може очекивати појава олује са грмљавином или други потенцијално опасни временски услови који могу да се уоче помоћу ове опреме:</p>
				<p>a) авиони са кабином под притиском;</p>
				<p>б)<span class="bold"> </span>авиони са максималном сертификованом масом на полетању <span class="italik">(MCTOM)</span> већом од 5.700 <span class="italik">kg,</span> чија кабина није под притиском; и</p>
				<p>ц) авиони са максималним бројем расположивих путничких седишта <span class="italik">(MOPSC)</span> већим од девет, чија кабина није под притиском.</p>
				<p><span class="bold">CAT.IDE.A.165 Додатна опрема за летове који се обављају ноћу, у условима залеђивања</span></p>
				<p>a) Авиони који се користе ноћу, у очекиваним или стварним условима залеђивања, морају да имају опрему за осветљавање или откривање наслага леда.</p>
				<p>б) Опрема за осветљавање наслага леда не сме да изазива одсјај или рефлексију који могу да умање способност посаде за обављање њихових дужности.</p>
				<p><span class="bold">CAT.IDE.A.170 Систем интерфона за чланове летачке посаде</span></p>
				<p>Авиони са вишечланом летачком посадом морају да имају систем интерфона за чланове летачке посаде, који обухвата слушалице и микрофоне за сваког члана летачке посаде.</p>
				<p><span class="bold">CAT.IDE.A.175 Систем интерфона за чланове посаде </span></p>
				<p>Авиони са максималном сертификованом масом на полетању <span class="italik">(MCTOM)</span> већом од 15.000 <span class="italik">kg</span> или са максималним бројем расположивих путничких седишта <span class="italik">(MOPSC)</span> већим од 19 морају да имају систем интерфона за чланове посаде авиона, изузев ако је реч о авионима којима је прва појединачна потврда о пловидбености издата пре 1. априла 1965. године и који су били регистровани у држави чланици на дан 1. априла 1995. године.</p>
				<p><span class="bold">CAT.IDE.A.180 Систем за обавештавање путника</span></p>
				<p>Авиони са максималним бројем расположивих путничких седишта <span class="italik">(MOPSC)</span> већим од 19 морају да имају систем за обавештавање путника.</p>
				<p><span class="v2-bold-left-1">CAT.IDE.A.185 Уређај за снимање звука у пилотској кабини</span></p>
				<p class="v2-clan-left-1">a) Следећи авиони морају да имају 
				уређај за снимање звука у пилотској кабини <span class="italik">
				(CVR)</span>:</p>
				<p class="v2-clan-left-1">1) авиони са максималном 
				сертификованом масом на полетању <span class="italik">(MCTOM)</span> 
				већом од 5.700 <span class="italik">kg</span>; и</p>
				<p class="v2-clan-left-1">2) авиони са више мотора са турбином, 
				са максималном сертификованом масом на полетању
				<span class="italik">(MCTOM)</span> од 5.700
				<span class="italik">kg</span> или мањом, са максималним бројем 
				расположивих путничких седишта <span class="italik">(MOPSC)</span> 
				већим од девет и којима је прва појединачна потврда о 
				пловидбености издата 1. јануара 1990. године или касније.</p>
				<p class="v2-clan-left-1">б) До 31. децембра 2018. године уређај 
				за снимање звука у пилотској кабини <span class="italik">(CVR)</span> 
				мора да има могућност да чува снимљени звук најмање:</p>
				<p class="v2-clan-left-1">1) последња два сата, за авионе 
				наведене у ставу а) тачка 1), ако је појединачна потврда о 
				пловидбености издата 1. априла 1998. године или касније;</p>
				<p class="v2-clan-left-1">2) последњих 30 минута, за авионе 
				наведене у ставу а) тачка 1), ако је појединачна потврда о 
				пловидбености издата пре 1. априла 1998. године; или</p>
				<p class="v2-clan-left-1">3) последњих 30 минута за авионе 
				наведене у ставу а) тачка 2).</p>
				<p class="v2-clan-left-1">ц) Најкасније до 1. јануара 2019. 
				године уређај за снимање звука у пилотској кабини
				<span class="italik">(CVR)</span> мора да има могућност да чува 
				снимљени звук током најмање:</p>
				<p class="v2-clan-left-1">1) последњих 25 сати за авионе са 
				максималном сертификованом масом на полетању
				<span class="italik">(MCTOM)</span> већом од 27.000
				<span class="italik">kg</span> и којима је прва појединачна 
				потврда о пловидбености <span class="italik">(CofA)</span> 
				издата 1. јануара 2021. године или касније; или</p>
				<p class="v2-clan-left-1">2) последња 2 сата у свим осталим 
				случајевима.</p>
				<p class="v2-clan-left-1">д) Најкасније до 1. јануара 2019. 
				године уређај за снимање звука у пилотској кабини
				<span class="italik">(CVR)</span> мора да има могућност да снима 
				податке на друге медије, осим магнетске траке или магнетске 
				жице.</p>
				<p class="v2-clan-left-1">е) Уређај за снимање звука у пилотској 
				кабини <span class="italik">(CVR)</span>, уз време снимања 
				бележи:</p>
				<p class="v2-clan-left-1">1) гласовну комуникацију у пилотској 
				кабини пренету или примљену радио-везом;</p>
				<p class="v2-clan-left-1">2) гласовну комуникацију чланова 
				летачке посаде преко система интерфона и система за обавештавање 
				путника, ако су уграђени;</p>
				<p class="v2-clan-left-1">3) звуке из пилотске кабине, 
				укључујући без прекида:</p>
				<p class="v2-clan-left-1">(i) за авионе којима је прва 
				појединачна потврда о пловидбености (CofA) издата 1. априла 
				1998. године или касније, звучне сигнале примљене из сваког 
				микрофона на ручици и сваког микрофона у маски, који су у 
				употреби;</p>
				<p class="v2-clan-left-1">(ii) за авионе наведене у ставу а) 
				тачка 2) којима је прва појединачна потврда о пловидбености
				<span class="italik">(CofA)</span> издата пре 1. априла 1998. 
				године, звучне сигнале примљене из сваког микрофона на ручици и 
				сваког микрофона у маски, ако је могуће;</p>
				<p class="v2-clan-left-1">3) глас или звучни сигнал 
				идентификације навигационог или прилазног средства, који се 
				добија посредством слушалица или звучника.</p>
				<p class="v2-clan-left-1">ф) Уређај за снимање звука у пилотској 
				кабини <span class="italik">(CVR) </span>започиње снимање пре 
				него што се авион покрене сопственим погоном и мора да настави 
				снимање до окончања лета, када авион више није у могућности да 
				се креће сопственим погоном. Додатно, у случају авиона којима је 
				прва појединачна потврда о пловидбености <span class="italik">
				(CofA)</span> издата 1. априла 1998. године или касније, уређај 
				за снимање звука у пилотској кабини <span class="italik">(CVR</span>) 
				мора да аутоматски започне снимање пре него што се авион покрене 
				сопственим погоном и наставља снимање до окончања лета, када 
				авион више није у могућности да се креће сопственим погоном.</p>
				<p class="v2-clan-left-1">г) Поред захтева из става ф), у 
				зависности од могућности напајања електричном енергијом, уређај 
				за снимање звука у пилотској кабини <span class="italik">(CVR)
				</span>започиње снимање што је пре могуће, већ у току провере 
				пилотске кабине пре покретања мотора на почетку лета и снима све 
				до завршне провере пилотске кабине на крају лета, по престанку 
				рада мотора, у случају:</p>
				<p class="v2-clan-left-1">(1) авиона из става а) тачка 1) којима 
				је прва појединачна потврда о пловидбености <span class="italik">
				(CofA)</span> издата 1. априла 1998. године или касније; или</p>
				<p class="v2-clan-left-1">(2) авиона из става а) тачка 2).</p>
				<p class="v2-clan-left-1">х) Ако се уређај за снимање звука у 
				пилотској кабини <span class="italik">(CVR)</span> не може 
				одвојити, он мора да поседује направу која помаже његовом 
				проналажењу у води. Најкасније до 16. јуна 2018. године, овај 
				уређај мора да има могућност подводног емитовања у трајању од 
				најмање 90 дана. Ако се уређај за снимање звука у пилотској 
				кабини <span class="italik">(CVR)</span> може одвојити, мора 
				имати предајник за одређивање места несреће <span class="italik">
				(ELT)</span>.</p>
				<p><span class="bold">CAT.IDE.A.190 Уређај за снимање података о лету </span></p>
				<p>a) Следећи авиони морају да имају уређај за снимање података о лету <span class="italik">(FDR)</span> који примењује дигиталну методу снимања и чувања података и који има могућност брзе претраге података из меморије:</p>
				<p>1) авиони са максималном сертификованом масом на полетању <span class="italik">(MCTOM)</span> већом од 5.700 <span class="italik">kg</span> којима је прва појединачна потврда о пловидбености издата 1. јуна 1990. године или касније;</p>
				<p>2) вишемоторни авиони на турбински погон са максималном сертификованом масом на полетању <span class="italik">(MCTOM)</span> већом од 5.700 <span class="italik">kg</span> којима је прва појединачна потврда о пловидбености издата пре 1. јуна 1990. године;</p>
				<p>3) вишемоторни авиони на турбински погон са максималном сертификованом масом на полетању <span class="italik">(MCTOM)</span> од 5.700 <span class="italik">kg</span> или мањом, са максималним бројем расположивих путничких седишта <span class="italik">(MOPSC)</span> већим од девет, којима је прва појединачна потврда о пловидбености издата 1. априла 1998. године или касније.</p>
				<p>б) Уређај за снимање података о лету <span class="italik">(FDR)</span> снима:</p>
				<p>1) време, висину, брзину, нормално убрзање и смер и мора да има могућност да чува снимљене податке најмање последњих 25 сати, за авионе наведене у ставу a) тачка 2), са максималном сертификованом масом на полетању <span class="italik">(MCTOM) </span>мањом од 27.000 <span class="italik">kg</span>;</p>
				<p>2) параметре који су потребни за тачно утврђивање путање лета авиона, брзине, уздужног положаја, снаге мотора и конфигурације уређаја који дају узгон и отпор и мора да има могућност да чува снимљене податке најмање последњих 25 сати, за авионе наведене у ставу a) тачка 1), са максималном сертификованом масом на полетању <span class="italik">(MCTOM) </span>мањом од 27.000 <span class="italik">kg</span> и којима је прва појединачна потврда о пловидбености издата пре 1. јануара 2016. године;</p>
				<p>3) параметре неопходне за тачно утврђивање путање лета авиона, брзине, уздужног положаја, снаге мотора, конфигурацијских и оперативних карактеристика авиона и мора да има могућност да чува податке најмање последњих 25 сати за авионе наведене у ставу a) тач. 1) и 2), са максималном сертификованом масом на полетању <span class="italik">(MCTOM) </span>већом од 27.000 <span class="italik">kg</span> и којима је прва појединачна потврда о пловидбености издата пре 1. јануара 2016. године;</p>
				<p>4) параметре неопходне за тачно утврђивање путање лета авиона, брзине, уздужног положаја, снаге мотора и конфигурације уређаја који дају узгон и отпор и мора да има могућност да чува снимљене податке најмање последњих десет сати за авионе наведене у ставу a) тачка 3), којима је прва појединачна потврда о пловидбености издата пре 1. јануара 2016. године;</p>
				<p>5) параметре неопходне за тачно утврђивање путање лета авиона, брзине, уздужног положаја, снаге мотора, конфигурацијских и оперативних карактеристика авиона и мора да има могућност да чува снимљене податке најмање последњих 25 сати за авионе наведене у ставу a) тач. 1) и 3), којима је прва појединачна потврда о пловидбености издата 1. јануара 2016. године или касније.</p>
				<p>ц) Подаци се добијају из извора у авиону који омогућавају прецизну повезаност са информацијама које су приказане летачкој посади.</p>
				<p>д) Уређај за снимање података о лету <span class="italik">(FDR)</span> започиње снимање података пре него што се авион покрене сопственим погоном и престаје са снимањем када авион престане да се креће сопственим погоном. Поред тога, код авиона којима је појединачна потврда о пловидбености издата 1. априла 1998. године или касније, уређај за снимање података о лету <span class="italik">(FDR)</span> аутоматски започиње снимање пре него што се авион покрене сопственим погоном и аутоматски престаје са снимањем када авион престане да се креће сопственим погоном.</p>
				<p class="v2-clan-left-1">е) Ако се уређај за снимање података о 
				лету <span class="italik">(FDR)</span> авиона не може одвојити, 
				он мора да поседује направу која помаже његовом проналажењу у 
				води. Најкасније до 16. јуна 2018. године, овај уређај мора да 
				има могућност подводног емитовања у трајању од најмање 90 дана. 
				Ако се уређај за снимање података о лету <span class="italik">
				(FDR)</span> авиона може одвојити, он мора имати предајник за 
				одређивање места несреће <span class="italik">(ELT)</span>.</p>
				<p><span class="bold">CAT.IDE.A.195 Снимање података са везе за пренос података</span></p>
				<p>a) Авиони којима је прва појединачна потврда о пловидбености издата 8. априла 2014. године или касније, који имају могућност комуникације преко везе за пренос података и који морају да буду опремљени уређајем за снимање звука у пилотској кабини <span class="italik">(CVR)</span> морају да, када је то могуће, на том уређају снимају:</p>
				<p>1) примљене и предате поруке размењене преко везе за пренос података између пружаоца услуга у ваздушном саобраћају и авиона, укључујући поруке које се односе на:</p>
				<p>(i) успостављање везе преко везе за пренос података;</p>
				<p>(ii) комуникацију између контролора и пилота;</p>
				<p>(iii) циљано праћење;</p>
				<p>(iv) податке о лету;</p>
				<p>(v) праћење преноса података из авиона, колико је то могуће с обзиром на структуру система;</p>
				<p>(vi) оперативне контролне податке авиона, колико је то могуће с обзиром на структуру система; и</p>
				<p>(vii) графички приказ, кoлико је то могуће с обзиром на структуру система;</p>
				<p>2) податке који омогућавају везу са било којим другим евиденцијама које су повезане са комуникацијом оствареном преко везе за пренос података и које се чувају ван авиона; и</p>
				<p>3) податке о времену и приоритету порука послатих и примљених преко везе за пренос података, узимајући у обзир структуру система.</p>
				<p>б) Уређај за снимање мора да користи дигитални метод снимања и чувања података и информација, као и метод претраживања тих података. Метод снимања мора да омогућава упоређивање података са подацима који су снимљени на земљи.</p>
				<p>ц) Уређај за снимање мора да има могућност чувања снимљених података најмање онолико времена колико је прописано у CAT.IDE.A.l85 за уређај за снимање звука у пилотској кабини <span class="italik">(CVR). </span></p>
				<p class="v2-clan-left-1">д) Ако се уређај не може одвојити, он 
				мора да поседује направу која помаже његовом проналажењу у води. 
				Најкасније до 16. јуна 2018. године, овај уређај мора да има 
				могућност подводног емитовања у трајању од најмање 90 дана. Ако 
				се уређај може одвојити, он мора имати предајник за одређивање 
				места несреће (ELT).</p>
				<p>е) Захтеви који се примењују на почетак и престанак рада уређаја за снимање су идентични захтевима који се примењују на почетак и престанак рада уређаја за снимање звука у пилотској кабини <span class="italik">(CVR), </span>који су наведени у CAT.IDE.A.185 ст. д) и e).</p>
				<p><span class="bold">CAT.IDE.A.200 Комбиновани уређај за снимање</span></p>
				<p>Испуњеност захтева о уређајима за снимање звука у пилотској кабини <span class="italik">(CVR) </span>и за снимање података о лету авиона <span class="italik">(FDR) </span>може да се постигне са:</p>
				<p>a) једним комбинованим уређајем за снимање звука у пилотској кабини и снимање података о лету, ако се ради о авионима за које се захтева да буду опремљени уређајем за снимање звука у пилотској кабини <span class="italik">(CVR) </span>или уређајем за снимање података о лету <span class="italik">(FDR)</span>;</p>
				<p>б) једним комбинованим уређајем за снимање звука у пилотској кабини и снимање података о лету, ако се ради о авионима са максималном сертификованом масом на полетању <span class="italik">(MCTOM) </span>од 5.700 <span class="italik">kg</span> или мањом масом и за које се захтева да буду опремљени уређајем за снимање звука у пилотској кабини <span class="italik">(CVR) </span>и уређајем за снимање података о лету <span class="italik">(FDR)</span>; или</p>
				<p>ц) два комбинована уређаја за снимање звука у пилотској кабини и снимање података о лету, ако се ради о авионима са максималном сертификованом масом на полетању <span class="italik">(MCTOM) </span>већом од 5.700 <span class="italik">kg</span> и који морају да буду опремљени уређајем за снимање звука у пилотској кабини <span class="italik">(CVR) </span>и уређајем за снимање података о лету <span class="italik">(FDR)</span>.</p>
				<p><span class="bold">CAT.IDE.A.205 Седишта, сигурносни појасеви на седиштима, системи</span> <span class="bold">за</span> <span class="bold">везивање и сигурносни појасеви за децу</span></p>
				<p>a) Авиони морају да буду опремљени са:</p>
				<p>1) седиштем или лежајем за свако лице у авиону старосног узраста од 24 месеца или више;</p>
				<p>2) сигурносним појасом на сваком путничком седишту и појасевима за сваки лежај, изузев у случајевима наведеним у тачки 3);</p>
				<p class="v2-clan-left-1">3) сигурносним појасом са системом за 
				везивање горњег дела тела за свако путничко седиште и 
				сигурносним појасом за сваки лежај, за авионе са максималном 
				сертификованом масом на полетању <span class="italik">(MCTOM)
				</span>мањом од 5.700 <span class="italik">kg</span> и 
				максималним бројем расположивих путничких седишта
				<span class="italik">(MOPSC)</span> мањим од девет, којима је 
				прва појединачна потврда о пловидбености издата 8. априла 2015. 
				године или после тог датума;</p>
				<p>4) сигурносним појасевима за децу <span class="italik">(CRD)</span> за свaко лице у авиону млађе од 24 месеца;</p>
				<p>5) сигурносним појасом са системом за везивање горњег дела тела и додатком за аутоматску заштиту тела у случају наглог кочења:</p>
				<p>(i) на свим седиштима за чланове летачке посаде и свим седиштима која се налазе поред пилотског седишта;</p>
				<p>(ii) на сваком седишту у пилотској кабини предвиђеном за посматрача;</p>
				<p>6) сигурносним појасом са системом за везивање горњег дела тела на сваком седишту предвиђеном за седење минималног броја чланова кабинске посаде.</p>
				<p class="v2-clan-left-1">б) Сигурносни појас са системом за 
				везивање горњег дела тела мора да има:</p>
				<p class="v2-clan-left-1">1) само једну тачку отпуштања;</p>
				<p class="v2-clan-left-1">2) на седиштима која су предвиђена за 
				седење минималног броја чланова кабинске посаде, два рамена 
				појаса и сигурносни појас који се могу користити засебно; и</p>
				<p class="v2-clan-left-1">3) на седиштима која су предвиђена за 
				летачку посаду и на сваком седишту које се налази поред 
				пилотског седишта:</p>
				<p class="v2-clan-left-1">(i) два рамена појаса и сигурносни 
				појас који се могу користити засебно; или</p>
				<p class="v2-clan-left-1">(ii) коси рамени појас и сигурносни 
				појас који се могу користити засебно за следеће авионе:</p>
				<p class="v2-clan-left-1">(A) авионе са максималном 
				сертификованом масом на полетању <span class="italik">(МСТОМ)
				</span>мањом од 5.700 <span class="italik">kg</span> и са 
				максималним бројем расположивих путничких седишта
				<span class="italik">(MOPSC)</span> мањим од девет, који 
				задовољавају динамичке услове принудног слетања утврђене у 
				примењивим сертификационим захтевима;</p>
				<p class="v2-clan-left-1">(Б) авионе са максималном 
				сертификованом масом на полетању <span class="italik">(МСТОМ)</span> 
				мањом од 5.700 <span class="italik">kg</span> и са максималним 
				бројем расположивих путничких седишта <span class="italik">
				(MOPSC)</span> мањим од девет, који не задовољавају динамичке 
				услове принудног слетања утврђене у примењивим сертификационим 
				захтевима и којима је прва појединачна потврда о пловидбености
				<span class="italik">(СofA)</span> издата пре 28. октобра 2014. 
				године;</p>
				<p class="v2-clan-left-1">(Ц) авионе који су сертификовани у 
				складу са сертификационим захтевима <span class="italik">CS-VLA</span> 
				или <span class="italik">CS-LSA</span> или еквивалентним 
				захтевима.</p>
				<p><span class="bold">CAT.IDE.A.210 Ознака за обавезно везивање сигурносног појаса и ознака забране пушења</span></p>
				<p>Авиони у којима сва путничка седишта нису видљива са седишта на којима седи летачка посада, морају да имају средство којим се путницима и члановима кабинске посаде указује на обавезу везивања сигурносних појасева и на забрану пушења.</p>
				<p><span class="bold">CAT.IDE.A.215 Унутрашња врата и завесе</span></p>
				<p>Авиони морају да буду опремљени са:</p>
				<p>a) вратима између путничке и пилотске кабине са натписом „само за посаду” и системом закључавања, како би се спречило да их путници отварају без дозволе члана летачке посаде, ако је реч о авионима са максималним бројем расположивих путничких седишта <span class="italik">(MOPSC)</span> већим од 19; </p>
				<p>б) лако доступним средством за отварање свих врата која одвајају путничку кабину од осталих одељака у којима се налазе излази за случај опасности;</p>
				<p>ц) средством којим се осигурава отворени положај врата или завеса који раздвајају путничку кабину од осталог простора који служи за прилаз излазу за случај опасности, са сваког путничког седишта;</p>
				<p>д) налепницом на свим унутрашњим вратима или поред завесе кроз које се прилази излазу у случају опасности намењеном за путнике, а која указује да та врата или завесе морају да буду отворени у току полетања и слетања; и</p>
				<p>е) средством којим сваки члан посаде може да откључа сва врата која су уобичајено доступна путницима и која путници могу да закључају.</p>
				<p><span class="bold">CAT.IDE.A.220 Комплет прве помоћи</span></p>
				<p>a) Авиони морају да имају комплете прве помоћи, у складу са Табелом 1.</p>
				<p class="clan">Табела 1.<br><span class="bold">Број потребних комплета прве помоћи</span></p>
				<table class="tabela-sa-borderom">
					<tbody>
						<tr>
							<td>
								<p>Број уграђених путничких седишта</p>
							</td>
							<td>
								<p>Број потребних комплета прве помоћи</p>
							</td>
						</tr>
						<tr>
							<td>
								<p>0–100</p>
							</td>
							<td>
								<p>1</p>
							</td>
						</tr>
						<tr>
							<td>
								<p>101–200</p>
							</td>
							<td>
								<p>2</p>
							</td>
						</tr>
						<tr>
							<td>
								<p>201–300</p>
							</td>
							<td>
								<p>3</p>
							</td>
						</tr>
						<tr>
							<td>
								<p>301–400</p>
							</td>
							<td>
								<p>4</p>
							</td>
						</tr>
						<tr>
							<td>
								<p>401–500</p>
							</td>
							<td>
								<p>5</p>
							</td>
						</tr>
						<tr>
							<td>
								<p>501 или више</p>
							</td>
							<td>
								<p>6</p>
							</td>
						</tr>
					</tbody>
				</table>
				<p>б) Комплети прве помоћи морају да буду:</p>
				<p>1) лако доступни за употребу; и</p>
				<p>2) редовно допуњавани.</p>
				<p><span class="bold">CAT.IDE.A.225 Комплет за хитну медицинску помоћ</span></p>
				<p>a) Авиони са максималним бројем расположивих путничких седишта <span class="italik">(MOPSC)</span> већим од 30 морају да имају комплет за хитну медицинску помоћ ако је било која тачка планиране руте удаљена више од 60 минута лета, при нормалној брзини крстарења, од аеродрома на коме се може очекивати да је на располагању одговарајућа стручна медицинска помоћ.</p>
				<p>б) Вођа ваздухоплова је дужан да обезбеди да давање лекова врше само одговарајуће оспособљена лица.</p>
				<p>ц) Комплет за хитну медицинску помоћ из става а) мора да буде:</p>
				<p>1) заштићен од прашине и влаге;</p>
				<p>2) смештен тако да му се не може неовлашћено приступити; и</p>
				<p>3) редовно допуњаван.</p>
				<p><span class="bold">CAT.IDE.A.230 Кисеоник за прву помоћ</span></p>
				<p>a) Авиони који имају кабину под притиском, а који се користе на висинама изнад 25.000 <span class="italik">ft</span>, за летове код којих се захтева кабинска посада, морају да имају залихе неразређеног кисеоника за потребе путника којима из физиолошких разлога може бити потребан кисеоник после пада притиска у кабини.</p>
				<p>б) Залиха кисеоника из става а) израчунава се тако што се користи просечан проток кисеоника од најмање 3 <span class="italik">l</span>, при стандардној температури, влажности и притиску по минуту, по особи. Ако се кабина налази на висинама које су веће од 8.000 <span class="italik">ft</span>, али нису веће од 15.000 <span class="italik">ft</span>, залиха кисеоника мора да буде довољна за остатак лета након пада притиска у кабини за најмање 2% путника који се налазе у кабини, али ни у ком случају за мање од једне особе.</p>
				<p>ц) У авиону мора да се налази довољан број разделних јединица, али ни у ком случају мање од две, с механизмом који кабинском особљу омогућава коришћење залиха кисеоника. </p>
				<p>д) Опрема за давање кисеоника за прву помоћ мора да омогућава проток до сваког корисника од најмање 4 <span class="italik">l</span> по минуту, при стандардној температури, влажности и притиску.</p>
				<p><span class="bold">CAT.IDE.A.235 Додатни кисеоник за авионе чија је кабина под притиском</span></p>
				<p>a) Ако се авиони чија је кабина под притиском користе на висини по притиску изнад 10.000 <span class="italik">ft</span>, морају да имају опрему за складиштење и довод додатног кисеоника, у складу са Табелом 1.</p>
				<p>б) Ако се авиони чија је кабина под притиском користе на висини по притиску изнад 25.000 <span class="italik">ft</span> морају да имају:</p>
				<p>1) маске за кисеоник за чланове летачке посаде, погодне за брзу употребу;</p>
				<p>2) довољан број прикључака и маски или преносних јединица кисеоника са маскама, који су равномерно распоређени у путничкој кабини, како би се осигурала тренутна доступност кисеоника сваком неопходном члану кабинске посаде;</p>
				<p>3) јединицу за довод кисеоника прикључену на депое са кисеоником, одмах доступну сваком члану кабинске посаде, додатним члановима посаде и лицима која седе на путничким седиштима, без обзира на то где седе; и</p>
				<p>4) уређај који упозорава летачку посаду о сваком губитку притиска.</p>
				<p>ц) У авионима чија је кабина под притиском, којима је прва појединачна потврда о пловидбености издата после 8. новембра 1998. године и који се користе на висини по притиску изнад 25.000 <span class="italik">ft</span> или се користе на висини по притиску од 25.000 <span class="italik">ft</span> или нижој висини, под условима који им не дозвољавају да се за четири минута безбедно спусте на висину од 13.000 <span class="italik">ft</span>, јединице за довод кисеоника наведене у ставу б) тачка 3) морају да се се аутоматски активирају.</p>
				<p>д) Укупан број јединица за довод кисеоника и маски из става б) тачка 3) и става ц) мора да буде већи од броја седишта за најмање 10%. Додатни број јединица мора да буде равномерно распоређен у путничкој кабини.</p>
				<p>е) Изузетно од става a), количина кисеоника неопходна за чланове кабинске посаде, додатне чланове посаде и путнике, у случају авиона који нису сертификовани за летење на висини по притиску изнад 25.000 <span class="italik">ft</span>, може да се умањи на количину кисеоника која је потребна за све време лета на висини по притиску између 10.000 <span class="italik">ft</span> и 13.000 <span class="italik">ft,</span> за све неопходне чланове кабинске посаде и за најмање 10% путника, ако се авион може безбедно спустити за четири минута са било које тачке на рути на висину по притиску од 13.000 <span class="italik">ft</span>.</p>
				<p>ф) Неопходна минимална количина кисеоника наведена у Табели 1, ред 1, тачка б) подтачка 1) и ред 2, обухвата потребну количину кисеоника за понирање са сталном брзином снижавања са максималне сертификоване висине на којој авион може да се користи до висине по притиску од 10.000 <span class="italik">ft</span> за десет минута, а након које следи 20 минута лета на висини по притиску од 10.000 <span class="italik">ft</span>.</p>
				<p>г) Неопходна минимална количина кисеоника, наведена у Табели 1, ред 1, тачка б) подтачка 2), обухвата потребну количину кисеоника за понирање са сталном брзином снижавања са максималне сертификоване висине на којој авион може да се користи до висине по притиску од 10.000 <span class="italik">ft</span> за десет минута, а након које следи 110 минута лета на висини по притиску од 10.000 <span class="italik">ft</span>.</p>
				<p>х) Неопходна минимална количина кисеоника, наведена у Табели 1, ред 3, обухвата потребну количину кисеоника за понирање са сталном брзином снижавања са максималне сертификоване висине на којој авион може да се користи до висине по притиску од 15.000 <span class="italik">ft</span> за десет минута.</p>
				<p class="clan">Табела 1.<br><span class="bold">Неопходна минимална количина кисеоника</span> <span class="bold">за авионе чија је кабина под притиском</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">За снабдевање:</span></p>
							</td>
							<td>
								<p><span class="bold">Трајање лета и висина по притиску <br>на којој се налази кабина авиона</span></p>
							</td>
						</tr>
						<tr>
							<td>
								<p>1. Лица која седе у пилотској кабини, на седиштима за летачку посаду, која су на <br>дужности </p>
							</td>
							<td>
								<p>a) Све време лета на висини по притиску преко 13.000 <span class="italik">ft</span>.</p>
								<p>б) Преостали део лета на висини по притиску између 10.000 <span class="italik">ft</span> и 13.000 <span class="italik">ft</span>, након почетних 30 минута лета на овим висинама, али ни у ком случају мање од:</p>
								<p>1) количине довољне за 30 минута, за авионе сертификоване за летење на висинама по притиску које не прелазе 25.000 <span class="italik">ft</span>; и</p>
								<p>2) количине довољне за два сата лета, за авионе сертификоване за летење на висинама по притиску већим од 25.000 <span class="italik">ft</span></p>
							</td>
						</tr>
						<tr>
							<td>
								<p>2. Неопходних чланова кабинске посаде</p>
							</td>
							<td>
								<p>a) Све време лета на висини по притиску преко <br>13.000 <span class="italik">ft</span>, али не мање од количине кисеоника потребне за 30 минута лета.</p>
								<p>б) Све време лета на висини по притиску између <br>10.000 <span class="italik">ft</span> и 13.000 <span class="italik">ft</span>, након почетних 30 минута лета на овој висини.</p>
							</td>
						</tr>
						<tr>
							<td>
								<p>3. 100% путника *</p>
							</td>
							<td>
								<p>Све време лета на висинама по притиску преко <br>15.000 <span class="italik">ft</span>, али ни у ком случају мање од количине кисеоника потребне за 10 минута.</p>
							</td>
						</tr>
						<tr>
							<td>
								<p>4. 30% путника *</p>
							</td>
							<td>
								<p>Све време лета на висини по притиску између 14.000<span class="italik"> ft</span> и 15.000 <span class="italik">ft</span>.</p>
							</td>
						</tr>
						<tr>
							<td>
								<p>5. 10% путника *</p>
							</td>
							<td>
								<p>Преостали део лета на висини по притиску између 10.000 <span class="italik">ft</span> и 14.000 <span class="italik">ft</span>, након почетних 30 минута лета на овој висини.</p>
							</td>
						</tr>
					</tbody>
				</table>
				<p class="f">* Број путника из Табеле 1 се односи на број укрцаних путника, укључујући лица млађа од 24 месеца.</p>
				<p><span class="bold">CAT.IDE.A.240 Додатни кисеоник</span> <span class="bold">за авионе са кабином која није под притиском</span></p>
				<p>Ако се авиони са кабином која није под притиском користе на висини по притиску изнад 10.000 <span class="italik">ft</span> морају да имају опрему за складиштење и довод додатног кисеоника, у складу са Табелом 1.</p>
				<p class="clan">Табела 1.<br><span class="bold">Неопходна минимална количина кисеоника за авионе <br>са кабином која није под притиском</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">За снабдевање:</span></p>
							</td>
							<td>
								<p><span class="bold">Трајање лета и висина на којој се налази кабина</span></p>
							</td>
						</tr>
						<tr>
							<td>
								<p>1. Лица која седе у пилотској кабини, на седиштима за летачку посаду, која су на дужности и за чланове посаде који помажу члановима летачке посаде у вршењу њихових дужности</p>
							</td>
							<td>
								<p>Све време лета на висини по притиску преко 10.000 <span class="italik">ft</span>.</p>
							</td>
						</tr>
						<tr>
							<td>
								<p>2. Неопходних чланова кабинске посаде</p>
							</td>
							<td>
								<p>Све време лета на висини по притиску преко 13.000 <span class="italik">ft</span> и сваки период дужи од 30 минута на висини по притиску између 10.000 <span class="italik">ft</span> и 13.000 <span class="italik">ft</span>.</p>
							</td>
						</tr>
						<tr>
							<td>
								<p>3. Додатних чланова посаде и 100% путника (*)</p>
							</td>
							<td>
								<p>Све време лета на висини по притиску преко 13.000 <span class="italik">ft</span>.</p>
							</td>
						</tr>
						<tr>
							<td>
								<p>4. 10% путника (*)</p>
							</td>
							<td>
								<p>Све време лета, након 30 минута на висини по притиску између 10.000 <span class="italik">ft</span> и </p>
								<p>13.000 <span class="italik">ft</span>.</p>
							</td>
						</tr>
					</tbody>
				</table>
				<p class="f">(*) Број путника из Табеле 1 се односи на број укрцаних путника, укључујући лица млађа од 24 месеца.</p>
				<p><span class="bold">CAT.IDE.A.245 Заштитна опрема за дисање коју користи посада</span></p>
				<p>a) Авиони чија је кабина под притиском, као и авиони чија кабина није под притиском, а имају максималну сертификовану масу на полетању <span class="italik">(MCTOM) </span>већу од 5.700 <span class="italik">kg</span> или имају максимални број расположивих путничких седишта <span class="italik">(MOPSC)</span> већи од 19, морају да имају заштитну опрему за дисање <span class="italik">(PBE)</span> коју користи посада, а која штити очи, нос и уста и најмање 15 минута обезбеђује:</p>
				<p>1) кисеоник сваком члану летачке посаде на дужности у пилотској кабини;</p>
				<p>2) гас за дисање за неопходне чланове кабинске посаде у непосредној близини њиховог додељеног места; и</p>
				<p>3) гас за дисање из преносиве заштитне опреме за дисање <span class="italik">(PBE)</span> за једног члана летачке посаде, у непосредној близини његовог додељеног места, за авионе са вишечланом летачком посадом који немају кабинску посаду.</p>
				<p>б) Заштитна опрема за дисање <span class="italik">(PBE)</span> коју користи летачка посада мора да буде уграђена у пилотску кабину и да буде доступна за тренутну употребу од стране сваког неопходног члана летачке посаде када се он налази на свом радном месту.</p>
				<p>ц) Заштитна опрема за дисање <span class="italik">(PBE)</span> коју користи кабинска посада мора да буде уграђена у непосредној близини радног места неопходног члана кабинске посаде.</p>
				<p>д) Авиони морају да имају додатну преносиву заштитну опрему за дисање <span class="italik">(PBE),</span> смештену уз апарат за гашење пожара који је наведен у CAT.IDE.A.250 или поред улаза у одељак за смештај терета, ако је апарат за гашење пожара смештен у том одељку.</p>
				<p>е) Употреба заштитне опреме за дисање <span class="italik">(PBE)</span> не сме да омета коришћење комуникационих средстава наведених у CAT.IDE.A.170, CAT.IDE.A.175, CAT.IDE.A.270 и CAT.IDE.A.330.</p>
				<p><span class="bold">CAT.IDE.A.250 Ручни апарати за гашење пожара</span></p>
				<p>a) У пилотској кабини авиона мора да се налази најмање један ручни апарат за гашење пожара.</p>
				<p>б) Најмање један ручни апарат за гашење пожара мора да се налази или да буде лако доступан за коришћење у сваком бифеу изван главне путничке кабине.</p>
				<p>ц) Најмање један ручни апарат за гашење пожара мора да буде доступан за употребу у сваком одељку класе А или класе Б за смештај робе или пртљага или у сваком одељку класе Е за смештај робе, који је доступан члановима посаде у току лета.</p>
				<p>д) Врста и количина средстава за гашење пожара за неопходне апарате за гашење пожара мора да буде примерена врсти ватре која се може појавити у одељку у којем се предвиђа коришћење апарата за гашење и мора, у највећој мери, да умањи опасност од концентрације отровних гасова у одељцима у којима се налазе лица.</p>
				<p>е) Авиони морају да имају најмање онај број ручних апарата за гашење пожара који је наведен у Табели 1, а који су лако доступни за употребу у свакој путничкој кабини.</p>
				<p class="clan">Табела 1.<br><span class="bold">Број ручних апарата за гашење пожара</span></p>
				<table class="tabela-sa-borderom">
					<tbody>
						<tr>
							<td>
								<p>Максимални број расположивих </p>
								<p>путничких седишта <span class="italik">(MOPSC)</span></p>
							</td>
							<td>
								<p>Број апарата за </p>
								<p>гашење пожара</p>
							</td>
						</tr>
						<tr>
							<td>
								<p>7–30</p>
							</td>
							<td>
								<p>1</p>
							</td>
						</tr>
						<tr>
							<td>
								<p>31–60</p>
							</td>
							<td>
								<p>2</p>
							</td>
						</tr>
						<tr>
							<td>
								<p>61–200</p>
							</td>
							<td>
								<p>3</p>
							</td>
						</tr>
						<tr>
							<td>
								<p>201–300</p>
							</td>
							<td>
								<p>4</p>
							</td>
						</tr>
						<tr>
							<td>
								<p>301–400</p>
							</td>
							<td>
								<p>5</p>
							</td>
						</tr>
						<tr>
							<td>
								<p>401–500</p>
							</td>
							<td>
								<p>6</p>
							</td>
						</tr>
						<tr>
							<td>
								<p>501–600</p>
							</td>
							<td>
								<p>7</p>
							</td>
						</tr>
						<tr>
							<td>
								<p>601 или више</p>
							</td>
							<td>
								<p>8</p>
							</td>
						</tr>
					</tbody>
				</table>
				<p><span class="bold">CAT.IDE.A.255 Секира и гвоздена полуга</span></p>
				<p>a) Авиони са максималном сертификованом масом на полетању <span class="italik">(MCTOM) </span>већом од 5.700 <span class="italik">kg</span> или са максималним бројем расположивих путничких седишта <span class="italik">(MOPSC) </span>већим од девет, морају да имају најмање једну секиру или гвоздену полугу у пилотској кабини.</p>
				<p>б) Авиони са максималним бројем расположивих путничких седишта <span class="italik">(MOPSC) </span>већим од 200 морају да имају додатну секиру или гвоздену полугу у задњем бифеу или у његовој близини.</p>
				<p>ц) Секире и гвоздене полуге у путничкој кабини не смеју да буду видљиве путницима.</p>
				<p><span class="bold">CAT.IDE.A.260 Означавање места за продор </span></p>
				<p>Ако су на трупу авиона означена места погодна за продор спасилачких екипа у авион у случају опасности, она се морају обележити на начин приказан на слици 1.</p>
				<p class="clan">Слика 1<br><span class="bold">Означавање места за продор</span></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-sa_opt9.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_10.tiff"></p>
				<p><span class="bold">CAT.IDE.A.265 Средства за евакуацију у случају опасности</span> </p>
				<p>a) Авиони са излазима за путнике у случају опасности, чији се праг налази на висини већој од 1,83 <span class="italik">m</span> (6 <span class="italik">ft</span>) од земље, морају да на сваком таквом излазу буду опремљени средством које омогућава путницима и посади да се безбедно спусте на земљу у случају опасности.</p>
				<p>б) Изузетно од става а), таква средства нису неопходна за излазе преко крила ако се предвиђено место на структури авиона, на коме се завршава пут за излаз у случају опасности, налази на висини која је мања од 1,83 <span class="italik">m</span> (6 <span class="italik">ft</span>) од земље, када се авион налази на земљи са извученим стајним трапом и закрилцима у положају за полетање или слетање, у зависности од тога који је положај закрилаца на већој висини од земље.</p>
				<p>ц) Авиони који морају да имају посебан излаз за летачку посаду у случају опасности, са најнижом тачком излаза на висини већој од 1,83 <span class="italik">m</span> (6 <span class="italik">ft</span>) од земље, морају да имају средство које служи као помоћ летачкој посади да се безбедно спусти на земљу у случају опасности.</p>
				<p>д) Висина наведена у ставу а) или ставу ц) мери се:</p>
				<p>1) са извученим стајним трапом; и</p>
				<p>2) ако је реч о авионима са потврдом о типу која је издата након 31. марта 2000. године, после лома или немогућности извлачења једне или више ногу стајног трапа.</p>
				<p><span class="bold">CAT.IDE.A.270 Мегафони</span></p>
				<p>Авиони са максималним бројем расположивих путничких седишта <span class="italik">(MOPSC) </span>већим од 60 и са најмање једним укрцаним путником морају да имају следећи број преносивих мегафона који се напајају из батерије, а који су лако доступни члановима посаде током евакуације у случају опасности:</p>
				<p>a) за сваку путничку кабину:</p>
				<p class="clan">Табела 1.<br><span class="bold">Број мегафона</span></p>
				<table class="tabela-sa-borderom">
					<tbody>
						<tr>
							<td>
								<p>Број путничких седишта</p>
							</td>
							<td>
								<p>Број мегафона</p>
							</td>
						</tr>
						<tr>
							<td>
								<p>61 до 99</p>
							</td>
							<td>
								<p>1</p>
							</td>
						</tr>
						<tr>
							<td>
								<p>100 или више</p>
							</td>
							<td>
								<p>2</p>
							</td>
						</tr>
					</tbody>
				</table>
				<p>б) најмање једним мегафоном, за авионе који имају више путничких кабина, у свим случајевима када је укупни број путничких седишта већи од 60.</p>
				<p><span class="bold">CAT.IDE.A.275 Светла и ознаке за случај опасности </span></p>
				<p>a) Авиони са максималним бројем расположивих путничких седишта <span class="italik">(MOPSC) </span>већим од девет морају да имају светло за случај опасности које има засебан извор напајања електричном енергијом, како би се олакшала евакуација из авиона.</p>
				<p>б) Код авиона са максималним бројем расположивих путничких седишта <span class="italik">(MOPSC) </span>већим од 19, светло за случај опасности из става a) чине:</p>
				<p>1) извори општег осветљења кабине;</p>
				<p>2) унутрашње осветљење које се налази на поду, у непосредној близини излаза за случај опасности;</p>
				<p>3) светлеће ознаке излаза за случај опасности и знаци за лоцирање излаза;</p>
				<p>4) спољно осветљење на свим излазима за случај опасности који се налазе на крилима и на излазима на којима су неопходна средства са спуштање путника, ако је реч о авионима који се користе ноћу, а за које је захтев за издавање потврде о типу или другог одговарајућег документа поднет пре 1. маја 1972. године;</p>
				<p>5) спољно осветљење на свим излазима за случај опасности, ако је реч о авионима који се користе ноћу, а за које је захтев за издавање потврде о типу или другог одговарајућег документа поднет после 30. априла 1972. године; и</p>
				<p>6) систем означавања пута за евакуацију, који се налази у путничкој кабини, ако је реч о авионима за које је потврда о типу први пут издата 31. децембра 1957. године или касније.</p>
				<p>ц) Код авиона са максималним бројем расположивих путничких седишта <span class="italik">(MOPSC) </span>19 или мање, за које је потврда о типу издата на основу правила пловидбености прописаних од стране Агенције, осветљење излаза за случај опасности наведено у ставу а) мора да обухвати и опрему наведену у ставу б) тач. 1)–3).</p>
				<p>д) Код авиона са максималним бројем расположивих путничких седишта <span class="italik">(MOPSC) </span>19 или мање, а за које потврда о типу није издата на основу правила пловидбености прописаних од стране Агенције, осветљење излаза за случај опасности наведено у ставу а) мора да обухвати опрему наведену у ставу б) тачка 1).</p>
				<p>е) Авиони са максималним бројем расположивих путничких седишта <span class="italik">(MOPSC) </span>девет или мање, морају да имају извор општег осветљења кабине, како би се олакшала евакуација из авиона.</p>
				<p><span class="bold">CAT.IDE.A.280 Предајник за одређивање места несреће </span><span class="italik">(ELT)</span></p>
				<p class="v2-clan-left-1">a) Авиони са максималним бројем 
				расположивих путничких седишта <span class="italik">(MOPSC)</span> 
				већим од 19 морају да имају најмање:</p>
				<p class="v2-clan-left-1">1) два предајника за одређивање места 
				несреће <span class="italik">(ELT)</span>, од којих један мора 
				да буде аутоматски, или један предајник за одређивање места 
				несреће <span class="italik">(ELT)</span> и један уређај за 
				лоцирање ваздухоплова који испуњава захтев из CAT.GEN.MPA.210, 
				за авионе којима је прва појединачна потврда о пловидбености 
				издата после 1. јула 2008. године; или</p>
				<p class="v2-clan-left-1">2) један аутоматски предајник за 
				одређивање места несреће <span class="italik">(ELT),</span> или 
				два предајника за одређивање места несреће <span class="italik">
				(ELT)</span> било ког типа који испуњава захтев из 
				CAT.GEN.MPA.210, за авионе којима је прва појединачна потврда о 
				пловидбености издата 1. јула 2008. године или пре тог датума.</p>
				<p class="v2-clan-left-1">б) Авиони са максималним бројем 
				расположивих путничких седишта <span class="italik">(MOPSC)</span> 
				19 или мање, морају да имају најмање:</p>
				<p class="v2-clan-left-1">1) један аутоматски предајник за 
				одређивање места несреће (<span class="italik">ELT)</span>, или 
				један уређај за лоцирање ваздухоплова који испуњава захтев 
				CAT.GEN.MPA.210, за авионе којима је прва појединачна потврда о 
				пловидбености издата после 1. јула 2008. године; или</p>
				<p class="v2-clan-left-1">2) један предајник за одређивање места 
				несреће <span class="italik">(ELT)</span> било ког типа, или 
				један уређај за лоцирање ваздухоплова који испуњава захтев 
				CAT.GEN.MPA.210, за авионе којима је прва појединачна потврда о 
				пловидбености издата 1. јула 2008. године или пре тог датума.</p>
				<p>ц) Сваки тип предајника за одређивање места несреће <span class="italik">(ELT)</span> мора да има могућност да непрекидно шаље сигнал на фреквенцији 121.5 <span class="italik">MHz </span>и 406 <span class="italik">MHz.</span></p>
				<p><span class="bold">CAT.IDE.A.285 Лет изнад воде</span></p>
				<p>a) Следећи авиони морају да имају прслук за спасавање за свако лице у авиону или сличну опрему за плутање за свако лице у авиону млађе од 24 месеца, који су смештени тако да буду лако доступни са седишта или лежаја лица за које су намењени:</p>
				<p>1) авиони намењени за слетање на копно, а који лете изнад воде на удаљености већој од 50 <span class="italik">NM</span> од копна или који полећу или слећу на аеродром чија се прилазна или одлазна путања налази изнад воде тако да постоји могућност слетања на воду; и</p>
				<p>2) хидроавиони који лете изнад воде.</p>
				<p>б) Прслук за спасавање или слична индивидуална опрема за плутање мора да има електрично осветљење, ради лакшег уочавања лица.</p>
				<p>ц) Хидроавиони који лете изнад воде морају да имају:</p>
				<p>1) сидро и осталу опрему неопходну да би се олакшало привезивање, сидрење или маневрисање хидроавиона на води, која је прикладна величини, тежини и карактеристикама авиона; и</p>
				<p>2) опрему за произвођење звучних сигнала, као што је прописано међународним прописима за спречавање судара на мору, ако је то применљиво.</p>
				<p>д) Авиони који лете изнад воде на удаљености од копна које је погодно за принудно слетање, која је већа од оне која одговара:</p>
				<p>1) растојању које авион прелети за 120 минута при брзини крстарења или 400 <span class="italik">NM</span>, у зависности од тога шта је мање, за авионе који могу да наставе лет до аеродрома са отказом критичног мотора, са било које тачке на рути или планираног скретања са руте; или</p>
				<p>2) за све остале авионе, растојању које авион прелети за 30 минута при брзини крстарења или 100 <span class="italik">NM</span>, у зависности од тога шта је мање,</p>
				<p>морају да имају опрему наведену у ставу е).</p>
				<p>е) Авиони који испуњавају услове наведене у ставу д) морају да имају следећу опрему:</p>
				<p>1) довољно чамаца за спасавање за сва лица у авиону, који су смештени тако да се могу лако користити у случају опасности и који морају да буду одговарајуће величине да приме све преживеле у случају губитка једног од чамаца највећег капацитета;</p>
				<p>2) светло за одређивање положаја преживелих у сваком чамцу за спасавање;</p>
				<p>3) опрему за спасавање са средством за одржавање у животу, примерену врсти лета; и</p>
				<p>4) најмање два предајника за одређивање места несреће <span class="italik">(ELT(S))</span>.</p>
				<p class="v2-clan-left-1">ф) Најкасније до 1. јануара 2019. 
				године, авиони са максималном сертификованом масом на полетању
				<span class="italik">(MCTOM)</span> већом од 27.000
				<span class="italik">kg</span> и максималним бројем расположивих 
				путничких седишта <span class="italik">(MOPSC)</span> већим од 
				19 и сви авиони са максималном сертификованом масом на полетању
				<span class="italik">(MCTOM)</span> већом од 45.500
				<span class="italik">kg</span>, морају да буду опремљени сигурно 
				причвршћеним уређајем за подводно лоцирање који ради на 
				фреквенцији од 8,8 <span class="italik">kHz</span> ± 1
				<span class="italik">kHz</span>, изузев ако:</p>
				<p class="v2-clan-left-1">1) авион лети на рутама на којима ни у 
				једној тачки није на удаљености већој од 180
				<span class="italik">NM</span> од обале; или</p>
				<p class="v2-clan-left-1">2) авион је опремљен чврстом и 
				аутоматском опремом којом се након удеса у коме је авион озбиљно 
				оштећен, може прецизно одредити положај крајње тачке лета.</p>
				<p><span class="bold">CAT.IDE.A.305 Опрема за преживљавање</span></p>
				<p>a) Авиони који лете изнад подручја у којима је трагање и спасавање изузетно отежано, морају да имају:</p>
				<p>1) опрему која емитује сигнал у случају опасности;</p>
				<p>2) најмање један предајник за одређивање места несреће <span class="italik">(ELT(S))</span>; и</p>
				<p>3) додатну опрему за преживљавање за руту на којој се лети, узимајући у обзир број лица у авиону.</p>
				<p>б) Додатна опрема за преживљавање која је наведена у ставу a) тачка 3) није неопходна ако авион:</p>
				<p>1) остаје на растојању од подручја у коме трагање и спасавање није изузетно отежано, а које одговара:</p>
				<p>(i) растојању које авион прелети за 120 минута, при брзини крстарења са отказом једног мотора <span class="italik">(OEI) –</span> за авионе који могу дa наставe лет до аеродрома са отказом критичног мотора, са било које тачке руте или планираног скретања са руте; или</p>
				<p>(ii) растојању које авион прелети за 30 минута при брзини крстарења, за све остале авионе;</p>
				<p>2) остаје на растојању од подручја на коме се може обавити принудно слетање, које није веће од растојања које одговара лету од 90 минута при брзини крстарења, за авионе који су сертификовани у складу са применљивим стандардима пловидбености.</p>
				<p><span class="bold">CAT.IDE.A.325 Слушалице </span></p>
				<p>a) Авиони морају да имају слушалице са уграђеним микрофоном или микрофоном који се носи око врата или другим одговарајућим уређајем, за сваког члана летачке посаде на њиховом месту у пилотској кабини.</p>
				<p>б) Авиони који лете по правилима за инструментално летење <span class="italik">(IFR)</span> или ноћу мораjу да на панелу за мануелну контролу висине и нагиба авиона имају тастер за активирање предајника, за сваког члана летачке посаде.</p>
				<p><span class="bold">CAT.IDE.A.330 Радио-комуникациона опрема</span></p>
				<p>a) Авиони морају да имају радио-комуникациону опрему у складу са применљивим захтевима ваздушног простора.</p>
				<p>б) Радио-комуникациона опрема мора да омогућава комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p><span class="bold">CAT.IDE.A.335 Панел са аудио селектором</span></p>
				<p>Авиони који лете по правилима за инструментално летење <span class="italik">(IFR)</span> морају да имају панел са аудио селектором који може да користи сваки члан летачке посаде са свог места.</p>
				<p><span class="bold">CAT.IDE.A.340 Радио-опрема за летове који се обављају по правилима за визуелно летење </span><span class="italik">(VFR)</span><span class="bold"> на рутама по којима се лети према визуелним оријентирима на земљи</span></p>
				<p>Авиони који лете по правилима за визуелно летење <span class="italik">(VFR)</span> на рутама по којима се лети према визуелним оријентирима на земљи, морају да имају радио-комуникациону опрему која у уобичајеним условима простирања радио-сигнала мора да омогућава:</p>
				<p>a) комуникацију са одговарајућим станицама на земљи;</p>
				<p>б) комуникацију са одговарајућим станицама за контролу лета из било које тачке у контролисаном ваздушном простору у коме су летови предвиђени; и</p>
				<p>ц) примање метеоролошких информација.</p>
				<p><span class="bold">CAT.IDE.A.345 Комуникациона и навигациона опрема за летове који се обављају по правилима за инструментално летење </span><span class="italik">(IFR)</span><span class="bold"> или по правилима за визуелно летење </span><span class="italik">(VFR)</span><span class="bold"> на рутама на којима не може да се лети према визуелним оријентирима на земљи </span></p>
				<p>a) Авиони који лете по правилима за инструментално летење (<span class="italik">IFR)</span><span class="bold"> </span>или по правилима за визуелно летење (<span class="italik">VFR)</span> на рутама на којима не може да се лети према визуелним оријентирима на земљи морају да имају радио-комуникациону и навигациону опрему, у складу са применљивим захтевима ваздушног простора.</p>
				<p>б) Радио-комуникациону опрему чине најмање два независна радио-комуникациона система, неопходна у уобичајеним околностима за комуникацију са одговарајућим станицама на земљи, са било које тачке на рути, укључујући и скретање са руте.</p>
				<p>ц) Изузетно од става б), авиони који лете на кратким летовима у ваздушном простору Северног Атлантика по спецификацијама о минималним навигационим перформансама <span class="italik">(NAT MNPS), </span>али који не прелећу Cеверни Атлантик, морају да имају најмање један комуникациони систем великог домета ако су за тај ваздушни простор објављене другачије процедуре.</p>
				<p>д) Авиони морају да имају довољну навигациону опрему како би се обезбедило да у случају отказа једног дела опреме, у било којој фази лета, преостали део опреме омогућава безбедну навигацију у складу са планом лета.</p>
				<p>е) Авиони који се користе на летовима код којих се очекује слетање у метеоролошким условима за инструментално летење <span class="italik">(IMC)</span> морају дa имају одговарајућу опрему која омогућава навођење до одређене тачке од које се обавља визуелно слетање за сваки аеродром на који се очекује слетање у метеоролошким условима за инструментално летење <span class="italik">(IMC)</span> и за сваки одређени алтернативни аеродром.</p>
				<p class="v2-clan-left-1">ф) За <span class="italik">PBN</span> 
				летове ваздухоплов мора да испуњава сертификационе захтеве у 
				погледу пловидбености за одговарајућу навигациону спецификацију.</p>
				<p><span class="bold">CAT.IDE.A.350 Транспондер</span></p>
				<p>Авиони морају да имају транспондер секундарног надзорног радара <span class="italik">(SSR)</span> за извештавање о висини по притиску и другој карактеристици секундарног надзорног радара <span class="italik">(SSR)</span> која је неопходна за руту на којој се лети.</p>
				<p class="v2-bold-left-1"><span class="bold">CAT.IDE.A.355 
				Управљање базама ваздухопловних података</span></p>
				<p class="v2-clan-left-1">а) Базе ваздухопловних података које 
				се користе на сертификованим системима ваздухоплова морају да 
				испуњавају захтеве у погледу квалитета података који одговарају 
				предвиђеној употреби података. </p>
				<p class="v2-clan-left-1">б) Оператер је дужан да обезбеди 
				правовремену дистрибуцију и уношење актуелних и неизмењених база 
				ваздухопловних података у све ваздухоплове за које је то 
				потребно.</p>
				<p class="v2-clan-left-1">ц) Без обзира на све друге захтеве 
				који се односе на пријављивање догађаја, као што је дефинисано у 
				Уредби (EУ) број 376/2014, оператер је дужан да пријави 
				добављачу базе података случајеве погрешних, недоследних или 
				недостајућих података за које је разумно очекивати да би могли 
				да представљају опасност по безбедност лета.</p>
				<p class="v2-clan-left-1">У таквим случајевима, оператер је 
				дужан да обавести летачку посаду и остало заинтересовано особље 
				и да обезбеди да се такви подаци не употребљавају.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 2 </p>
				<p class="clan"><span class="bold">Хеликоптери</span></p>
				<p><span class="bold">CAT.IDE.H.100 Инструменти и опрема – опште одредбе</span></p>
				<p>a) Инструменти и опрема који се захтевају у овој глави морају да буду одобрени у складу са применљивим захтевима пловидбености, изузев следећих ставки:</p>
				<p>1) резервних осигурача;</p>
				<p>2) преносивих батеријских лампи;</p>
				<p>3) прецизног мерача времена;</p>
				<p>4) држача карте;</p>
				<p>5) комплета прве помоћи;</p>
				<p>6) мегафона;</p>
				<p>7) опреме за преживљавање и сигнализацију;</p>
				<p>8) сидра за море и опреме за привезивање; и</p>
				<p>9) сигурносних појасева за децу.</p>
				<p>б) Инструменти и опрема који се не захтевају у овој глави, нити морају да буду одобрени у складу са применљивим захтевима пловидбености, али се налазе у хеликоптеру у току лета, морају да испуњавају следеће услове:</p>
				<p>1) летачка посада не сме да користи податке који се очитавају са ових инструмената, опреме или њихових додатака у циљу испуњавања захтева из Анекса I Уредбе (ЕЗ) бр. 216/2008 или захтева садржаних у CAT.IDE.H.330, CAT.IDE.H.335, CAT.IDE.H.340 и CAT.IDE.H.345; и</p>
				<p>2) инструменти и опрема не смеју да утичу на пловидбеност хеликоптера, чак и у случају њиховог отказа или квара.</p>
				<p>ц) Ако опрему користи један члан летачке посаде док седи на свом месту у току лета, мора да буде омогућена њена лака употреба са тог места. Ако се захтева да исту опрему користи више чланова летачке посаде, та опрема мора да буде уграђена тако да се може лако употребити са сваког места са којег је предвиђена њена употреба.</p>
				<p>д) Инструменти које може да користи сваки члан летачке посаде морају да буду постављени тако да дозвољавају члану летачке посаде да може са свог места лако да види њихове показатеље, уз најмање могуће скретање од положаја и правца гледања у односу на смер лета.</p>
				<p>е) Сва захтевана опрема за случај опасности мора да буде лако доступна за тренутну употребу.</p>
				<p><span class="bold">CAT.IDE.H.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент хеликоптера, део опреме или нека њихова функција за планирани лет, изузев:</p>
				<p>a) ако се хеликоптер користи у складу са листом минималне опреме <span class="italik">(MEL)</span> оператера; или</p>
				<p>б) ако је оператер прибавио одобрење надлежне власти да користи хеликоптер у оквиру главне листе минималне опреме <span class="italik">(MMEL)</span>.</p>
				<p><span class="bold">CAT.IDE.H.115 Оперативна светла</span></p>
				<p>a) Хеликоптери који се користе дању, по правилима за визуално летење <span class="italik">(VFR),</span> морају да имају систем светала за спречавање судара.</p>
				<p>б) Хеликоптери који се користе ноћу или по правилима за инструментално летење морају, поред опреме наведене у ставу а), да буду додатно опремљени са:</p>
				<p>1) расветом која се напаја из електричног система хеликоптера како би се обезбедило одговарајуће осветљење свих инструмената и опреме неопходне за безбедно коришћење хеликоптера;</p>
				<p>2) расветом која се напаја из електричног система хеликоптера како би се обезбедило осветљење одељака за смештај путника;</p>
				<p>3) независном преносивом батеријском лампом за сваког захтеваног члана посаде, која је лако доступна са места на коме седи;</p>
				<p>4) навигационим/позиционим светлима;</p>
				<p>5) два светла за слетање, од којих је најмање једно подесиво у току лета, како би се осветлило тло испред и испод хеликоптера и тло са обе стране хеликоптера; и</p>
				<p>6) светлима која су у складу са међународним прописима за спречавање судара на мору, ако је у питању амфибија.</p>
				<p><span class="bold">CAT.IDE.H.125 Коришћење хеликоптера дању, по правилима за визуелно летење </span><span class="italik">(VFR)</span><span class="bold"> – летачки и навигациони инструменти и припадајућа опрема </span></p>
				<p>а) Хеликоптери који се користе дању, по правилима за визуелно летење <span class="italik">(VFR),</span><span class="bold"> </span>морају да имају следећу опрему доступну са пилотског седишта:</p>
				<p>1) уређај за мерење и приказ:</p>
				<p>(i) магнетног правца;</p>
				<p>(ii) времена у сатима, минутима и секундама;</p>
				<p>(iii) висине по притиску;</p>
				<p>(iv) индициране брзине;</p>
				<p>(v) вертикалне брзине;</p>
				<p>(vi) клизања;</p>
				<p>(vii) спољне температуре;</p>
				<p>2) уређај који указује када захтевани летачки инструменти нису одговарајуће напајани електричном енергијом.</p>
				<p>б) Ако се за обављање лета захтевају два пилота, тада другом пилоту морају да буду доступни додатни одвојени инструменти за приказ:</p>
				<p>1) висине по притиску;</p>
				<p>2) индициране брзинe;</p>
				<p>3) вертикалне брзине; и</p>
				<p>4) клизања.</p>
				<p>ц) Хеликоптери са максималном сертификованом масом на полетању <span class="italik">(MCTOM)</span> већом од 3.175 <span class="italik">kg</span> или сваки хеликоптер који се користи изнад воде, без копна на видику, или када је видљивост мања од 1.500 <span class="italik">m</span>, морају да имају средства за мерење и приказ:</p>
				<p>1) уздужног положаја; и</p>
				<p>2) смера.</p>
				<p>д) У хеликоптерима са максималном сертификованом масом на полетању <span class="italik">(MCTOM)</span> већом од 3.175 <span class="italik">kg</span> или са максималним бројем расположивих путничких седишта <span class="italik">(MOPSC)</span> већим од девет мора да се налази уређај за спречавање квара система за показивање брзине услед кондензације или залеђивања.</p>
				<p><span class="bold">CAT.IDE.H.130 Коришћење хеликоптера ноћу или по правилима за инструментално летење </span><span class="italik">(IFR)</span><span class="bold"> – летачки и навигациони инструменти и припадајућа опрема </span></p>
				<p>Хеликоптери који се користе по правилима за визуелно летење <span class="italik">(VFR)</span> ноћу или по правилима за инструментално летење <span class="italik">(IFR) </span>морају да имају следећу опрему доступну са места пилота:</p>
				<p>a) уређај за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) индициране брзине;</p>
				<p>4) вертикалне брзине;</p>
				<p>5) клизања;</p>
				<p>6) уздужног положаја; </p>
				<p>7) стабилизованог смера;</p>
				<p>8) спољне температуре ваздуха;</p>
				<p>б) два уређаја за мерење и приказ висине по притиску. У случају хеликоптера којима управља један пилот, ноћу, по правилима за визуелно летење, један уређај за мерење висине по притиску може да буде замењен радио-висиномером;</p>
				<p>ц) уређај који указује када захтевани летачки инструменти нису одговарајуће напајани електричном енергијом;</p>
				<p>д) средство за спречавање квара система за показивање брзине услед кондензације и залеђивања, који је наведен у ставу а) тачка 3) и ставу х) тачка 2);</p>
				<p>е) средство за упозоравање летачке посаде о квару уређаја који су наведени у ставу д) за хеликоптере:</p>
				<p>1) којима је појединачна потврда о пловидбености издата 1. августа 1999. године или касније; или</p>
				<p>2) којима је појединачна потврда о пловидбености издата пре 1. августа 1999. године, а имају максималну сертификовану масу на полетању <span class="italik">(MCTOM)</span> већу од 3.175 <span class="italik">kg</span> и максимални број расположивих путничких седишта <span class="italik">(MOPSC)</span> већи од девет;</p>
				<p>ф) резервни уређај за мерење и приказ уздужног положаја:</p>
				<p>1) који се непрекидно напаја у току уобичајеног коришћења и који се, у случају потпуног отказа нормалног електричног система, напаја из независног извора електричне енергије, одвојеног од нормалног електричног система;</p>
				<p>2) који ради независно од сваког другог средства за мерење и приказивање уздужног положаја;</p>
				<p>3) који може да се користи са сваког пилотског места;</p>
				<p>4) који се аутоматски укључује након потпуног отказа уобичајеног електричног система;</p>
				<p>5) који осигурава поуздан рад од најмање 30 минута или током времена које је потребно за летење до одговарајућег алтернативног места за слетање, када се користи изнад непогодног терена или изнад воде, у зависности које време је дуже, након потпуног отказа уобичајеног електричног система, узимајући у обзир и остала оптерећења система напајања који се користи у случају опасности и оперативне поступке;</p>
				<p>6) који је одговарајуће осветљен током свих фаза коришћења; и</p>
				<p>7) који је повезан са уређајем који упозорава летачку посаду да се напајање врши из унапред одређеног извора напајања, укључујући и упозорење да се напаја из система напајања који се користи у случају опасности;</p>
				<p>г) резервни извор статичког притиска за уређај за мерење висине, брзине лета и вертикалне брзине;</p>
				<p>х) ако су за лет хеликоптера потребна два пилота, засебни уређај који другом пилоту показује:</p>
				<p>1) висину по притиску;</p>
				<p>2) индицирану брзину;</p>
				<p>3) вертикалну брзину;</p>
				<p>4) клизање;</p>
				<p>5) уздужни положај; и</p>
				<p>6) стабилизовани смер;</p>
				<p>и) држач карте који се налази на месту које омогућава лако очитавање карте и на којем се она може осветлити у случају коришћења ноћу, за лет<span class="italik"> </span>који се обавља<span class="italik"> </span>по правилима за инструментално летење <span class="italik">(IFR)</span>.</p>
				<p><span class="bold">CAT.IDE.H.135 Додатна опрема за хеликоптере са једним пилотом који се користе по правилима за инструментално летење </span><span class="italik">(IFR)</span></p>
				<p>Хеликоптери са једним пилотом,<span class="bold"> </span>који се користе по правилима за инструментално летење <span class="italik">(IFR)</span>, морају да имају аутопилота којим се, као минимум, одржавају висина и смер.</p>
				<p><span class="bold">CAT.IDE.H.145 Радио-висиномери</span></p>
				<p>a) Хеликоптери који лете изнад воде морају да имају радио-висиномер који може да емитује звучно упозорење испод унапред одређене висине и визуелно упозорење на висини коју одабере пилот, ако се лет обавља:</p>
				<p>1) без копна на видику;</p>
				<p>2) при видљивости мањој од 1.500 <span class="italik">m</span>;</p>
				<p>3) ноћу; или</p>
				<p>4) на растојању од копна које одговара лету у трајању од три минута при нормалној брзини крстарења.</p>
				<p><span class="bold">CAT.IDE.H.160 Опрема хеликоптера за уочавање временских услова </span></p>
				<p>Хеликоптери са максималним бројем расположивих путничких седишта <span class="italik">(MOPSC)</span> већим од девет, ако се користе ноћу или по правилима за инструментално летење <span class="italik">(IFR),</span> морају да имају опрему за уочавање временских услова ако актуелни метеоролошки извештаји указују да се на рути може очекивати појава олује са грмљавином и други потенцијално опасни временски услови, који се могу уочити помоћу ове опреме.</p>
				<p><span class="bold">CAT.IDE.H.165 Додатна опрема за летове који се обављају ноћу, у условима залеђивања</span></p>
				<p>a) Хеликоптери који се користе ноћу, у очекиваним или стварним условима залеђивања, морају да имају опрему за осветљавање или откривање наслага леда.</p>
				<p>б) Опрема за осветљавање наслага леда не сме да изазива одсјај или рефлексију који могу да умање способност посаде за обављање њихових дужности.</p>
				<p><span class="bold">CAT.IDE.H.170 Систем интерфона за чланове летачке посаде</span></p>
				<p>Хеликоптери са вишечланом летачком посадом морају да имају систем интерфона за чланове летачке посаде, укључујући слушалице и микрофоне за сваког члана летачке посаде.</p>
				<p><span class="bold">CAT.IDE.H.175 Систем интерфона за чланове посаде </span></p>
				<p>Хеликоптери морају да имају систем интерфона за чланове посаде када се у њима, поред летачке посаде, налазе и други чланови посаде.</p>
				<p><span class="bold">CAT.IDE.H.180 Систем за обавештавање путника </span></p>
				<p>a) Хеликоптери са максималним бројем расположивих путничких седишта (<span class="italik">MOPSC)</span> већим од девет морају да имају систем за обавештавање путника, осим у случајевима наведеним у ставу б).</p>
				<p>б) Изузетно од става а), хеликоптери са максималним бројем расположивих путничких седишта (<span class="italik">MOPSC)</span> већим од девет, али мањим од 20, изузети су обавезе да имају систем за обавештавање путника:</p>
				<p>1) ако је хеликоптер пројектован тако да нема преграду између пилота и путника; и</p>
				<p>2) ако оператер може да покаже да се током лета глас пилота јасно и разумљиво чује на свим путничким седиштима.</p>
				<p><span class="bold">CAT.IDE.H.185 Уређај за снимање звука у пилотској кабини</span></p>
				<p>a) Следећи типови хеликоптера морају да имају уређај за снимање звука у пилотској кабини <span class="italik">(CVR)</span>:</p>
				<p>1) хеликоптери са максималном сертификованом масом на полетању <span class="italik">(MCTOM)</span> већом од 7.000 <span class="italik">kg</span>; и</p>
				<p>2) хеликоптери са максималном сертификованом масом на полетању <span class="italik">(MCTOM)</span> већом од 3.175 <span class="italik">kg,</span> којима је прва индивидуална потврда о пловидбености издата 1. јануара 1987. године или касније.</p>
				<p>б)<span class="italik"> </span>Уређај за снимање звука у пилотској кабини <span class="italik">(CVR) </span>мора да чува снимљене податке најмање:</p>
				<p>1) последња два сата, за хеликоптере наведене у ставу а) тачка 1) и ставу а) тачка 2) ако им је прва појединачна потврда о пловидбености издата 1. јануара 2016. године или касније;</p>
				<p>2) последњих сат времена, за хеликоптере наведене у ставу a) тачка 1), ако им је прва појединачна потврда о пловидбености издата 1. августа 1999. године или после тог датума, али не касније од 1. јануара 2016. године;</p>
				<p>3) последњих 30 минута, за хеликоптере наведене у ставу а) тачка 1), ако им је прва појединачна потврда о пловидбености издата пре 1. августа 1999. године; или</p>
				<p>4) последњих 30 минута, за хеликоптере наведене у ставу а) тачка 2), ако им је прва појединачна потврда о пловидбености издата пре 1. јануара 2016. године.</p>
				<p class="v2-clan-left-1">ц) Најкасније до 1. јануара 2019. 
				године уређај за снимање звука у пилотској кабини
				<span class="italik">(CVR) </span>мора да има могућност да снима 
				податке на друге медије, осим магнетске траке или магнетске 
				жице.</p>
				<p class="v2-clan-left-1">д) Уређај за снимање звука у пилотској 
				кабини <span class="italik">(CVR), </span>уз време снимања<span class="italik">
				</span>бележи и:</p>
				<p class="v2-clan-left-1">1) гласовну комуникацију у пилотској 
				кабини послату или примљену радио-везом;</p>
				<p class="v2-clan-left-1">2) гласовну комуникацију чланова 
				летачке посаде преко система интерфона и система за обавештавање 
				путника, ако су уграђени;</p>
				<p class="v2-clan-left-1">3) звуке из пилотске кабине, 
				непрекидно, укључујући:</p>
				<p class="v2-clan-left-1">(i) за хеликоптере којима је прва 
				појединачна потврда о пловидбености <span class="italik">(CofA)</span> 
				издата 1. августа 1999. године или касније, звучне сигнале 
				примљене из микрофона сваког члана посаде;</p>
				<p class="v2-clan-left-1">(ii) за хеликоптере којима је прва 
				појединачна потврда о пловидбености <span class="italik">(CofA)</span> 
				издата пре 1. августа 1999. године, звучне сигнале примљене из 
				микрофона сваког члана посаде, када је то могуће;</p>
				<p class="v2-clan-left-1">4) глас или звучни сигнал 
				идентификације навигационог или прилазног средства који се шаљу 
				у слушалице или звучник.</p>
				<p class="v2-clan-left-1">е) Уређај за снимање звука у пилотској 
				кабини <span class="italik">(CVR)</span> започиње снимање пре 
				него што се хеликоптер покрене сопственим погоном и снима до 
				краја лета, када хеликоптер престане да се креће сопственим 
				погоном.</p>
				<p class="v2-clan-left-1">ф) Поред захтева наведеног у ставу е), 
				за хеликоптере из става а) тачка 2) којима је појединачна 
				потврда о пловидбености <span class="italik">(CofA)</span> 
				издата 1. августа 1999. године или касније:</p>
				<p class="v2-clan-left-1">1) уређај за снимање звука у пилотској 
				кабини <span class="italik">(CVR) </span>аутоматски започиње 
				снимање пре него што се хеликоптер покрене сопственим погоном и 
				снима до краја лета, када хеликоптер више није у могућности да 
				се покреће сопственим погоном; и</p>
				<p class="v2-clan-left-1">2) у зависности од могућности напајања 
				електричном енергијом, уређај за снимање звука у пилотској 
				кабини <span class="italik">(CVR) </span>започиње снимање што је 
				пре могуће, већ у току провере пилотске кабине пре почетка рада 
				мотора на почетку лета и снима све до завршне провере пилотске 
				кабине на крају лета, по престанку рада мотора.</p>
				<p class="v2-clan-left-1">г) Ако се уређај за снимање звука у 
				пилотској кабини <span class="italik">(CVR) </span>не може 
				одвојити, он мора садржати направу која помаже његовом 
				проналажењу у води. Најкасније до 1. јануара 2018. године, овај 
				уређај мора да има могућност подводног емитовања у трајању од 
				најмање 90 дана. Ако се уређај за снимање звука у пилотској 
				кабини <span class="italik">(CVR) </span>може одвојити, он мора 
				имати предајник за одређивање места несреће <span class="italik">
				(ELT)</span>.</p>
				<p><span class="bold">CAT.IDE.H.190 Уређај за снимање података о лету </span></p>
				<p>a) Следећи хеликоптери морају да имају уређај за снимање података о лету <span class="italik">(FDR)</span> који примењује дигиталну методу снимања и чувања података и који има могућност брзе претраге података из меморије:</p>
				<p>1) хеликоптери са максималном сертификованом масом на полетању <span class="italik">(MCTOM)</span> већом од 3.175 <span class="italik">kg, </span>којима је прва појединачна потврда о пловидбености издата 1. августа 1999. године или касније; </p>
				<p>2) хеликоптери са максималном сертификованом масом на полетању <span class="italik">(MCTOM)</span> већом од 7.000 <span class="italik">kg</span>, или са максималним бројем расположивих путничких седишта <span class="italik">(MOPSC) </span>већим од девет, којима је прва појединачна потврда о пловидбености издата 1. јануара 1989. године или после тог датума, али пре 1. августа 1999. године.</p>
				<p>б) Уређај за снимање података о лету <span class="italik">(FDR)</span> снима параметре неопходне за тачно утврђивање:</p>
				<p>1) путање лета, брзине, уздужног положаја, снаге мотора, конфигурације и оперативних карактеристика и мора да има могућност да чува снимљене податке најмање последњих десет сати, за хеликоптере наведене у ставу a) тачка 1) којима је прва појединачна потврда о пловидбености издата 1. јануара 2016. године или касније;</p>
				<p>2) путање лета, брзине, уздужног положаја, снаге мотора, оперативних карактеристика и мора да има могућност да чува снимљене податке најмање последњих осам сати, за хеликоптере наведене у ставу a) тачка 1), којима је прва појединачна потврда о пловидбености издата пре 1. јануара 2016. године; или</p>
				<p>3) путање лета, брзине, уздужног положаја, снаге мотора, оперативних карактеристика и мора да има могућност да чува снимљене податке најмање последњих пет сати, за хеликоптере наведене у ставу a) тачка 2).</p>
				<p>ц) Подаци се добијају из извора у хеликоптеру који омогућавају прецизну повезаност са информацијама које су приказане летачкој посади.</p>
				<p>д) Уређај за снимање података о лету <span class="italik">(FDR)</span> аутоматски започиње снимање података пре него што се хеликоптер покрене сопственим погоном и аутоматски престаје са снимањем када хеликоптер престане да има могућност да се креће сопственим погоном.</p>
				<p class="v2-clan-left-1">е) Ако се уређај за снимање података о 
				лету <span class="italik">(FDR)</span> не може одвојити, он мора 
				да садржи направу која помаже његовом проналажењу у води. 
				Најкасније до 1. јануара 2020. године, овај уређај мора да има 
				могућност подводног емитовања у трајању од најмање 90 дана. Ако 
				се уређај за снимање података о лету <span class="italik">(FDR)</span> 
				може одвојити, он мора имати предајник за одређивање места 
				несреће <span class="italik">(ELT)</span>.</p>
				<p><span class="bold">CAT.IDE.H.195 Снимање података са везе за пренос података</span></p>
				<p>a) Хеликоптери којима је прва појединачна потврда о пловидбености издата 8. априла 2014. године или касније, који имају могућност комуникације преко везе за пренос података и који морају да имају уређај за снимање звука у пилотској кабини <span class="italik">(CVR)</span> морају да, када је то могуће, на том уређају снимају:</p>
				<p>1) примљене и предате поруке размењене преко везе за пренос података између пружаоца услуга у ваздушном саобраћају и хеликоптера, укључујући поруке које се односе на:</p>
				<p>(i) успостављање везе преко везе за пренос података;</p>
				<p>(ii) комуникацију између контролора и пилота;</p>
				<p>(iii) циљано праћење;</p>
				<p>(iv) податке о лету;</p>
				<p>(v) праћење преноса из ваздухоплова, колико је то могуће с обзиром на структуру система;</p>
				<p>(vi) оперативне контролне податке ваздухоплова, колико је то могуће с обзиром на структуру система; и</p>
				<p>(vii) графички приказ, кoлико је то могуће с обзиром на структуру система;</p>
				<p>2) податке који омогућавају везу са било којим другим евиденцијама које су повезане са комуникацијом оствареном преко везе за пренос података и које се чувају ван хеликоптера; и</p>
				<p>3) податке о времену и приоритету порука послатих и примљених преко везе за пренос података, узимајући у обзир структуру система.</p>
				<p>б) Уређај за снимање мора да користи дигитални метод снимања и чувања података и информација, као и метод брзог претраживања тих података. Метод снимања мора да омогућава упоређивање података са подацима који су снимљени на земљи.</p>
				<p>ц) Уређај за снимање мора да чува снимљене податке најмање онолико времена колико је прописано у CAT.IDE.H.185 за уређај за снимање звука у пилотској кабини <span class="italik">(CVR).</span></p>
				<p class="v2-clan-left-1">д) Ако се уређај за снимање не може 
				одвојити, он мора садржати направу која помаже његовом 
				проналажењу у води. Најкасније до 1. јануара 2020. године, овај 
				уређај мора да има могућност подводног емитовања у трајању од 
				најмање 90 дана. Ако се уређај за снимање може одвојити, он мора 
				имати предајник за одређивање места несреће <span class="italik">
				(ELT)</span>.</p>
				<p>е) Захтеви који се примењују на почетак и престанак рада уређаја за снимање су идентични захтевима који се примењују на почетак и престанак рада уређаја за снимање звука у пилотској кабини <span class="italik">(CVR) </span>који су наведени у CAT.IDE.H. 185 ст. д) и e).</p>
				<p><span class="bold">CAT.IDE.H.200 Комбиновани уређај за снимање података о лету и звука у пилотској кабини</span></p>
				<p>Испуњење захтева о уређајима за снимање звука у пилотској кабини <span class="italik">(CVR) </span>и снимање података о лету <span class="italik">(FDR) </span>може да се постигне једним комбинованим уређајем за снимање.</p>
				<p><span class="bold">CAT.IDE.H.205 Седишта, сигурности појасеви на седиштима, системи за везивање и сигурносни појасеви за децу</span></p>
				<p>a) Хеликоптери морају да имају:</p>
				<p>1) седиште или лежај за свако лице у хеликоптеру старосног узраста од 24 месеца или више;</p>
				<p>2) сигурносни појас на сваком путничком седишту и појасеве за сваки лежај;</p>
				<p>3) за хеликоптере којима је прва појединачна потврда о пловидбености издата 1. августа 1999. године или касније, сигурносни појас са системом за везивање горњег дела тела на сваком путничком седишту за сваког путника старосног узраста од 24 месеца или више;</p>
				<p>4) сигурносне појасеве за децу <span class="italik">(CRD) </span>за свако лице у хеликоптеру млађе од 24 месеца;</p>
				<p>5) сигурносни појас са системом за везивање горњег дела тела који садржи направу која аутоматски задржава горњи део тела у случају наглог кочења, за свако седиште намењено члановима летачке посаде; и</p>
				<p>6) сигурносни појас са системом за везивање горњег дела тела на седиштима која су предвиђена за седење минималног броја чланова кабинске посаде.</p>
				<p>б) Сигурносни појас са системом за везивање горњег дела тела мора да има:</p>
				<p>1) само једну тачку отпуштања; и</p>
				<p>2) на седиштима за летачку посаду и на седиштима која су предвиђена за седење минималног броја чланова кабинске посаде – два коса рамена појаса и сигурносни појас који се могу користити засебно.</p>
				<p><span class="bold">CAT.IDE.H.210 Ознака за обавезно везивање сигурносног појаса и ознака забране пушења </span></p>
				<p>Хеликоптери у којима сва путничка седишта нису видљива са седишта на којима седи летачка посада морају да имају средство којим се путницима и члановима кабинске посаде указује на обавезу везивања сигурносних појасева и на забрану пушења.</p>
				<p><span class="bold">CAT.IDE.H.220 Комплети прве помоћи</span></p>
				<p>a) Хеликоптери морају да имају најмање један комплет прве помоћи.</p>
				<p>б) Комплети прве помоћи морају да буду:</p>
				<p>1) лако доступни за употребу; и</p>
				<p>2) редовно допуњавани.</p>
				<p><span class="bold">CAT.IDE.H.240 Додатни кисеоник за хеликоптере са кабином која није под притиском</span></p>
				<p>Ако се хеликоптери са кабином која није под притиском користе на висини по притиску изнад 10.000 <span class="italik">ft,</span> морају да имају опрему којом се обезбеђује складиштење и довод кисеоника, у складу са следећим табелама.</p>
				<p class="clan">Табела 1.<br><span class="bold">Неопходна минимална количина кисеоника за сложене <br>хеликоптере чија кабина није под притиском</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">За снабдевање</span></p>
							</td>
							<td>
								<p><span class="bold">Трајање лета и висина на којој се налази кабина </span></p>
							</td>
						</tr>
						<tr>
							<td>
								<p>1) Лица која седе у пилотској кабини, на седиштима за летачку посаду, која су на дужности и за чланове посаде који помажу члановима летачке посаде у вршењу њихових дужности</p>
							</td>
							<td>
								<p>Све време лета на висини по притиску преко 10.000 <span class="italik">ft</span>.</p>
							</td>
						</tr>
						<tr>
							<td>
								<p>2) Неопходних чланова кабинске посаде</p>
							</td>
							<td>
								<p>Све време лета на висини по притиску преко 13.000 <span class="italik">ft</span> и сваки период дужи од 30 минута на висини по притиску између 10.000 <span class="italik">ft</span> и 13.000 <span class="italik">ft</span>.</p>
							</td>
						</tr>
						<tr>
							<td>
								<p>3) Додатних чланова посаде и 100% путника (*)</p>
							</td>
							<td>
								<p>Све време лета на висини по притиску преко 13.000 <span class="italik">ft</span>.</p>
							</td>
						</tr>
						<tr>
							<td>
								<p>4) 10% путника (*)</p>
							</td>
							<td>
								<p>Све време лета, након 30 минута на висини по притиску између 10.000 <span class="italik">ft</span> и 13.000 <span class="italik">ft</span>.</p>
							</td>
						</tr>
					</tbody>
				</table>
				<p class="f">(*) Број путника из Табеле 1. означава број укрцаних путника, укључујући лица млађа од 24 месеца.</p>
				<p class="clan">Табела 2.<br><span class="bold">Неопходна минимална количина кисеоника за хеликоптере који нису сложени и чија кабина није под притиском</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">За снабдевање</span></p>
							</td>
							<td>
								<p><span class="bold">Трајање лета и висина на којој се налази кабина</span></p>
							</td>
						</tr>
						<tr>
							<td>
								<p>1) Лица која седе у пилотској кабини, на седиштима за летачку посаду, која су на дужности, за чланове посаде који помажу члановима летачке посаде у вршењу њихових дужности и за неопходне чланове кабинске посаде </p>
							</td>
							<td>
								<p>Све време лета на висини по притиску преко 13.000 <span class="italik">ft</span> и сваки период дужи од 30 минута на висини по притиску између 10.000 <span class="italik">ft</span> и 13.000 <span class="italik">ft</span>.</p>
							</td>
						</tr>
						<tr>
							<td>
								<p>2) Додатних чланова посаде и 100% путника (*)</p>
							</td>
							<td>
								<p>Све време лета на висини по притиску преко 13.000 <span class="italik">ft</span>.</p>
							</td>
						</tr>
						<tr>
							<td>
								<p>3) 10% путника (*)</p>
							</td>
							<td>
								<p>Све време лета, након 30 минута на висини по притиску између 10.000 <span class="italik">ft</span> и 13.000 <span class="italik">ft</span>.</p>
							</td>
						</tr>
					</tbody>
				</table>
				<p class="f">(*) Број путника из Табеле 2. означава број укрцаних путника, укључујући лица млађа од 24 месеца.</p>
				<p><span class="bold">CAT.IDE.H.250 Ручни апарати за гашење пожара </span></p>
				<p>a) У пилотској кабини хеликоптера мора да се налази најмање један ручни апарат за гашење пожара.</p>
				<p>б) Најмање један ручни апарат за гашење пожара мора да се налази или да буде лако доступан за коришћење у сваком бифеу изван главне кабине за смештај путника. </p>
				<p>ц) Најмање један ручни апарат за гашење пожара мора да буде доступан за употребу у сваком одељку за смештај робе, који је доступан члановима посаде у току лета.</p>
				<p>д) Врста и количина средстава за гашење пожара у неопходним апаратима за гашење пожара мора да буде примерена врсти ватре која се може појавити у одељку у којем се предвиђа коришћење апарата за гашење и мора, у највећој мери, да умањи опасност од концентрације отровних гасова у одељцима у којима се налазе лица. </p>
				<p>е) У хеликоптеру се мора налазити најмање онај број ручних апарата за гашење пожара који је наведен у Табели 1, а који су лако доступни за употребу у сваком одељку за смештај путника.</p>
				<p class="clan">Табела 1.<br><span class="bold">Број ручних апарата за гашење пожара</span></p>
				<table class="tabela-sa-borderom">
					<tbody>
						<tr>
							<td>
								<p>Максимални број расположивих <br>путничких седишта <span class="italik">(MOPSC)</span></p>
							</td>
							<td>
								<p>Број апарата за гашење пожара</p>
							</td>
						</tr>
						<tr>
							<td>
								<p>7–30</p>
							</td>
							<td>
								<p>1</p>
							</td>
						</tr>
						<tr>
							<td>
								<p>31–60</p>
							</td>
							<td>
								<p>2</p>
							</td>
						</tr>
						<tr>
							<td>
								<p>61–200</p>
							</td>
							<td>
								<p>3</p>
							</td>
						</tr>
					</tbody>
				</table>
				<p><span class="bold">CAT.IDE.H.260 Означавање места за продор</span></p>
				<p>Ако су на трупу хеликоптера означена места погодна за продор спасилачких екипа у хеликоптер у случају опасности, она морају да се обележе на начин приказан на слици 1.</p>
				<p class="clan">Слика 1<br><span class="bold">Означавање места за продор</span></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-s_opt10.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_11.tiff"></p>
				<p><span class="bold">CAT.IDE.H.270 Мегафони</span></p>
				<p>Хеликоптери са максималним бројем расположивих путничких седишта <span class="italik">(MOPSC) </span>већим од 19 морају да имају један преносиви мегафон који се напаја из батерије, који је лако доступан члановима посаде током евакуације у случају опасности.</p>
				<p><span class="bold">CAT.IDE.H.275 Светла и ознаке за случај опасности </span></p>
				<p>a) Хеликоптери са максималним бројем расположивих путничких седишта <span class="italik">(MOPSC) </span>већим од<span class="italik"> </span>19 морају да имају:</p>
				<p>1) светло за случај опасности, које има засебан извор напајања електричном енергијом, како би се обезбедило опште осветљење кабине и олакшала евакуација из хеликоптера; и </p>
				<p>2) светлеће ознаке излаза за случај опасности и знаке за лоцирање излаза, видљиве по дневној светлости и у мраку.</p>
				<p>б) Хеликоптери морају да имају ознаке излаза за случај опасности, видљиве по дневној светлости и у мраку, ако се користе:</p>
				<p>1) у перформансама класе 1 или 2 на летовима изнад воде, на растојању од копна које одговара лету дужем од десет минута при нормалној брзини крстарења; или </p>
				<p>2) у перформансама класе 3 на летовима изнад воде, на растојању које одговара лету дужем од три минута при нормалној брзини крстарења.</p>
				<p><span class="bold">CAT.IDE.H.280 Предајник за одређивање места несреће </span><span class="italik">(ELT)</span></p>
				<p>a) Хеликоптери морају да имају најмање један аутоматски предајник за одређивање места несреће <span class="italik">(ELT)</span>. </p>
				<p class="hide-change"><em>б) брисан је (види члан 14. 
				Правилника - 12/2019-73)</em></p>
				<p>ц) Сваки тип предајника за одређивање места несреће <span class="italik">(ELT)</span> мора да има могућност да непрекидно шаље сигнал на фреквенцији 121.5 <span class="italik">MHz </span>и 406 <span class="italik">MHz.</span></p>
				<p><span class="bold">CAT.IDE.H.290 Прслуци за спасавање</span></p>
				<p>a) Хеликоптери морају да имају прслук за спасавање за свако лице у хеликоптеру или сличну опрему за плутање за свако лице у хеликоптеру млађе од 24 месеца, који су смештени тако да буду лако доступни са седишта или лежаја лица коме су намењени, ако се хеликоптер користи: </p>
				<p>1) у перформансама класе 1 или 2, на летовима изнад воде, на растојању од копна које одговара лету дужем од десет минута при нормалној брзини крстарења;</p>
				<p>2) у перформансама класе 3, на летовима изнад воде, на растојању које је веће од растојања које хеликоптер прелети услед ауторотације; </p>
				<p>3) у перформансама класе 2 или 3, приликом полетања или слетања на аеродром или оперативно место на коме је путања лета изнад воде у току полетања или прилаза. </p>
				<p>б) Сваки прслук за спасавање или слична опрема за плутање мора да има електрично средство за осветљење, ради лакшег уочавања лица.</p>
				<p class="Basic-Paragraph"><span class="v2-bold-left-1">
				CAT.IDE.H.295 Одела за преживљавање за посаду</span></p>
				<p class="v2-clan-left-1">Сваки члан посаде мора да носи одело 
				за преживљавање ако се хеликоптер користи у перформансама класе 
				3, на лету изнад воде, на удаљености од копна већој од 
				ауторотационог растојања или растојања потребног за обављање 
				безбедног принудног слетања, ако метеоролошки извештаји или 
				прогнозе који су доступни вођи ваздухоплова указују да ће 
				температура мора бити мања од 10 °C у току лета.</p>
				<p><span class="bold">CAT.IDE.H.300 Чамци за спасавање, предајници за одређивање места несреће </span><span class="italik">(ELT) </span><span class="bold">за преживљавање и опрема за преживљавање на продуженим летовима изнад воде </span></p>
				<p>Хеликоптери који се користе:</p>
				<p>а) у перформансама класе 1 или 2, на летовима изнад воде, на удаљености од копна која одговара лету дужем од десет минута при нормалној брзини крстарења, </p>
				<p>б) у перформансама класе 3, на летовима изнад воде, на удаљености од копна која одговара лету дужем од три минута при нормалној брзини крстарења, </p>
				<p>морају да имају:</p>
				<p>1) најмање један чамац за спасавање одговарајућег капацитета који није мањи од максималног броја лица у хеликоптеру, а који је смештен тако да буде спреман за употребу у случају опасности, ако је реч о хеликоптерима који превозе мање од 12 лица; </p>
				<p>2) најмање два чамца за спасавање, који су смештени тако да буду спремни за употребу у случају опасности и који су заједно довољни да приме сва лица која се могу превозити у хеликоптеру, а у случају губитка једног од њих преостали чамац мора да има капацитет довољан да поднесе додатно оптерећење настало услед смештаја свих лица из хеликоптера, ако је реч о хеликоптерима који превозе више од 11 лица;</p>
				<p>3) најмање један предајник за одређивање места несреће <span class="italik">(ELT) </span>за преживљавање <span class="italik">(ELT(S)),</span> за сваки захтевани чамац за спасавање; и</p>
				<p>4) опрему за спасавање, укључујући средства за одржавање у животу, која одговара намераваном лету.</p>
				<p><span class="bold">CAT.IDE.H.305 Опрема за преживљавање</span></p>
				<p>Хеликоптери који лете изнад подручја у којима је трагање и спасавање изузетно отежано, морају да имају:</p>
				<p>a) опрему која емитује сигнал у случају опасности; </p>
				<p>б) најмање један предајник за одређивање места несреће <span class="italik">(ELT(S))</span>; и </p>
				<p>ц) додатну опрему за преживљавање за руту на којој се лети, узимајући у обзир број лица у хеликоптеру. </p>
				<p class="hide-change"><em>Брисана је тачка CAT.IDE.H.310 Додатни захтеви за хеликоптере који лете удаљени од копна, у неповољним поморским областима 
				(види члан 14. Правилника - 12/2019-73)</em></p>
				<p><span class="bold">CAT.IDE.H.315 Хеликоптери који су сертификовани за коришћење на води – допунска опрема </span></p>
				<p>Хеликоптери који су сертификовани за коришћење на води морају да имају:</p>
				<p>a) сидро или другу опрему која је потребна да би се олакшало привезивање, сидрење или маневрисање хеликоптера на води, а који одговарају величини, тежини и управљачким карактеристикама тог хеликоптера; и</p>
				<p>б) опрему која производи звучне сигнале прописане међународним прописима за спречавање судара на мору, ако су применљиви. </p>
				<p><span class="bold">CAT.IDE.H.320 Сви хеликоптери на летовима изнад воде – принудно слетање на воду</span></p>
				<p>a) Хеликоптери морају да буду пројектовани за слетање на воду или сертификовани за принудно слетање на воду у складу са одговарајућим правилима пловидбености, ако се користе у перформансама класе 1 или 2, на летовима изнад воде, у непогодној средини, на удаљености од копна која одговара лету дужем од десет минута при нормалној брзини крстарења.</p>
				<p>б) Хеликоптери морају да буду пројектовани за слетање на воду или сертификовани за принудно слетање на воду у складу са одговарајућим правилима пловидбености или опремљени опремом за плутање по води у случају опасности, ако се користе: </p>
				<p>1) у перформансама класе 1 или 2, на летовима изнад воде, у погодној средини, на удаљености од копна која одговара лету дужем од десет минута при нормалној брзини крстарења;</p>
				<p>2) у перформансама класе 2, када полећу или слећу изнад воде, осим ако се користе за пружање хитне медицинске помоћи <span class="italik">(HEMS)</span> са места пружања хитне медицинске помоћи <span class="italik">(HEMS)</span> у густо насељеној средини када се, у циљу смањења изложености, слетање или полетање одвија изнад воде; </p>
				<p>3) у перформансама класе 3, на летовима изнад воде, на удаљености од копна која је већа од растојања са кога се може обавити безбедно принудно слетање.</p>
				<p><span class="bold">CAT.IDE.H.325 Слушалице </span></p>
				<p>Ако је потребан систем за радио-комуникацију и/или радио-навигациони систем, хеликоптери морају да имају слушалице са микрофоном или други одговарајући уређај, као и тастер за активирање предајника на летачким командама за сваког захтеваног пилота и/или члана посаде на радном месту. </p>
				<p><span class="bold">CAT.IDE.H.330 Радио-комуникациона опрема</span></p>
				<p>a) Хеликоптери морају да имају радио-комуникациону опрему у складу са применљивим захтевима ваздушног простора.</p>
				<p>б) Радио-комуникациона опрема мора да омогућава комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p><span class="bold">CAT.IDE.H.335 Панел са аудио селектором</span></p>
				<p>Хеликоптери који лете по правилима за инструментално летење <span class="italik">(IFR)</span> морају да имају панел са аудио селектором који може да користи сваки члан летачке посаде са свог места.</p>
				<p><span class="bold">CAT.IDE.H.340 Радио-опрема за летове који се обављају по правилима за визуелно летење </span><span class="italik">(VFR)</span><span class="bold"> на рутама на којима се лети према визуелним оријентирима на земљи</span></p>
				<p>Хеликоптери који лете по правилима за визуелно летење <span class="italik">(VFR)</span> на рутама на којима се лети према визуелним оријентирима на земљи, морају да имају радио-комуникациону опрему која у уобичајеним условима простирања радио-сигнала мора да омогућава:</p>
				<p>a) комуникацију са одговарајућим станицама на земљи; </p>
				<p>б) комуникацију са одговарајућим станицама за контролу летења из било које тачке у контролисаном ваздушном простору у коме су летови предвиђени; и </p>
				<p>ц) примање метеоролошких информација. </p>
				<p><span class="bold">CAT.IDE.H.345 Комуникациона и навигациона опрема за летове који се обављају по правилима за инструментално летење </span><span class="italik">(IFR)</span><span class="bold"> или по правилима за визуелно летење </span><span class="italik">(VFR)</span><span class="bold"> на рутама на којима не може да се лети према визуелним оријентирима на земљи</span></p>
				<p>a) Хеликоптери који лете по правилима за инструментално летење <span class="italik">(IFR)</span><span class="bold"> </span>или по правилима за визуелно летење <span class="italik">(VFR),</span> на рутама на којима не може да се лети према визуелним оријентирима на земљи, морају да имају радио-комуникациону и навигациону опрему, у складу са применљивим захтевима ваздушног простора.</p>
				<p>б) Радио-комуникациону опрему чине најмање два независна радио-комуникациона система, неопходна у уобичајеним околностима за комуникацију са одговарајућим станицама на земљи, са било које тачке на рути, укључујући и скретање са руте. </p>
				<p>ц) Хеликоптери морају да имају довољну навигациону опрему, како би се обезбедило да у случају отказа једног дела опреме у било којој фази лета, преостали део опреме омогућава безбедну навигацију у складу са планом лета.</p>
				<p>д) Хеликоптери који се користе на летовима код којих се очекује слетање у метеоролошким условима за инструментално летење <span class="italik">(IMC)</span>, морају дa имају одговарајућу опрему која омогућава навођење до одређене тачке од које се обавља визуелно слетање за сваки аеродром на који се очекује слетање у метеоролошким условима за инструментално летење <span class="italik">(IMC)</span> и за сваки одређени алтернативни аеродром.</p>
				<p class="v2-clan-left-1">е) За <span class="italik">PBN</span> 
				летове, ваздухоплов мора да испуњава сертификационе захтеве у 
				погледу пловидбености за одговарајућу навигациону спецификацију.</p>
				<p><span class="bold">CAT.IDE.H.350 Транспондер</span></p>
				<p>Хеликоптери морају да имају транспондер секундарног надзорног радара <span class="italik">(SSR)</span> за извештавање о висини по притиску и било коју другу карактеристику секундарног надзорног радара <span class="italik">(SSR)</span> која је неопходна за руту на којој се лети.</p>
				<p class="v2-bold-left-1"><span class="bold">CAT.IDE.H.355 
				Управљање базама ваздухопловних података</span></p>
				<p class="v2-clan-left-1">а) Базе ваздухопловних података које 
				се користе на сертификованим системима ваздухоплова морају да 
				испуњавају захтеве у погледу квалитета података који одговарају 
				намераваној употреби података. </p>
				<p class="v2-clan-left-1">б) Оператер је дужан да обезбеди 
				правовремену дистрибуцију и уношење актуелних и неизмењених база 
				ваздухопловних података у све ваздухоплове за које је то 
				потребно.</p>
				<p class="v2-clan-left-1">ц) Без обзира на све друге захтеве 
				који се односе на пријављивање догађаја, као што је дефинисано у 
				Уредби (EУ) број 376/2014, оператер је дужан да пријави 
				добављачу базе података случајеве погрешних, недоследних или 
				недостајућих података за које је разумно очекивати да би могли 
				да представљају опасност по безбедност лета.</p>
				<p class="v2-clan-left-1">У таквим случајевима, оператер је 
				дужан да обавести летачку посаду и остало заинтересовано особље 
				и да обезбеди да се такви подаци не употребљавају.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 3</p>
				<p class="clan"><span class="bold">Једрилице</span></p>
				<p><span class="bold">CAT.IDE.S.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са Уредбом (ЕЗ) бр. 748/2012:</p>
				<p>1) ако их летачка посада користи за контролу путање лета;</p>
				<p>2) ако се користе за испуњење захтева из CAT.IDE.S.140;</p>
				<p>3) ако се користе за испуњење захтева из CAT.IDE.S.145; или</p>
				<p>4) ако су уграђени у једрилицу.</p>
				<p>б) Следеће предмете, ако се захтевају у овој глави, није потребно одобрити као опрему:</p>
				<p>1) преносиву батеријску лампу;</p>
				<p>2) тачни мерач времена;</p>
				<p>3) опрему за преживљавање и сигнализацију.</p>
				<p>ц) Инструменти и опрема који се не захтевају у овој глави, као и свака друга опрема која се не захтева другим применљивим анексима, али се налази у једрилици током лета, морају да испуњавају следеће услове:</p>
				<p>1) податке који се очитавају са ових инструмената или опреме летачка посада не сме да користи у циљу испуњења захтева из Анекса I Уредбе (ЕЗ) бр. 216/2008; и</p>
				<p>2) инструменти и опрема не смеју да имају утицаја на пловидбеност једрилице, чак и у случају њиховог отказа или квара.</p>
				<p>д) Инструменти и опрема морају да буду лако употребљиви и доступни са места на коме седи члан посаде који треба да их користи.</p>
				<p>е) Захтевана опрема за случај опасности мора да буде лако доступна за тренутну употребу.</p>
				<p><span class="bold">CAT.IDE.S.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент једрилице, део опреме или нека њена функција за планирани лет, изузев ако се једрилица користи у складу са листом минималне опреме (<span class="italik">MEL</span>).</p>
				<p><span class="bold">CAT.IDE.S.110 Летови који се обављају по правилима за визуелно летење </span><span class="italik">(VFR)</span><span class="bold"> – летачки и навигациони инструменти</span></p>
				<p>а) Једрилице које се користе дању, по правилима за визуелно летење <span class="italik">(VFR)</span>, морају да буду опремљене следећим инструментима за мерење и приказ: </p>
				<p>1) магнетног правца, ако је реч о моторним једрилицама; </p>
				<p>2) времена у сатима, минутима и секундама; </p>
				<p>3) висине по притиску; и</p>
				<p>4) индициране брзинe.</p>
				<p>б) Једрилице које се користе у условима у којима једрилицу није могуће одржавати у жељеном положају без једног или више додатних инструмената, поред опреме наведене у ставу а), морају да буду опремљене инструментима за мерење и приказ:</p>
				<p>1) вертикалне брзине;</p>
				<p>2) уздужног положаја или заокрета и клизања; и</p>
				<p>3) магнетног правца.</p>
				<p><span class="bold">CAT.IDE.S.115 Летење у облацима – летачки и навигациони инструменти</span></p>
				<p>Једрилице којима се лети у облацима морају да буду опремљене инструментима за мерење и приказ:</p>
				<p>а) магнетног правца;</p>
				<p>б) времена у сатима, минутима и секундама;</p>
				<p>ц) висине по притиску;</p>
				<p>д) индициране брзинe;</p>
				<p>е) вертикалне брзине; и</p>
				<p>ф) уздужног положаја или заокрета и клизања.</p>
				<p><span class="bold">CAT.IDE.S.120 Седишта и системи за везивање </span></p>
				<p>а) Једрилице морају да буду опремљене:</p>
				<p>1) седиштем за свако лице у једрилици; и </p>
				<p>2) сигурносним појасом са системом за везивање горњег дела тела, за свако седиште, у складу са приручником за управљање ваздухопловом <span class="italik">(AFM)</span>. </p>
				<p>б) Сигурносни појас са системом везивања горњег дела тела мора да има једну тачку отпуштања.</p>
				<p><span class="bold">CAT.IDE.S.125 Додатни кисеоник</span></p>
				<p>Једрилице које се користе на висинама по притиску изнад 10.000 <span class="italik">ft</span> морају да имају уређај за складиштење и расподелу довољне количине кисеоника за снабдевање:</p>
				<p>а) чланова посаде, за период дужи од 30 минута, ако је висина по притиску између 10.000 <span class="italik">ft</span> и 13.000 <span class="italik">ft</span>; и </p>
				<p>б) свих чланова посаде и путника у сваком периоду када је висина по притиску изнад 13.000 <span class="italik">ft</span>.</p>
				<p><span class="bold">CAT.IDE.S.130 Лет изнад воде</span></p>
				<p>Вођа ваздухоплова на једрилици која лети изнад воде мора да утврди ризике за преживљавање свих лица у једрилици у случају принудног слетања на воду и да на основу тога одреди обавезу ношења:</p>
				<p>а) прслука за спасавање или другог индивидуалног средства за плутање, за свако лице у једрилици, који се морају оденути или који су смештени на месту које је лако доступно са седишта лица које треба да их користи;</p>
				<p>б) предајника за одређивање места несреће <span class="italik">(ELT)</span> или личног предајника (<span class="italik">PLB</span>), кога носи члан посаде или путник, а који имају могућност да истовремено емитују сигнале на 121.5 MHz и 406 MHz;</p>
				<p>ц) опреме која емитује сигнале о стању нужде ако се лет обавља:</p>
				<p>1) изнад воде на удаљености од копна која је већа од удаљености у случају једрења; или</p>
				<p>2) тамо где је прилазна или одлазна путања изнад воде таква да, у случају несреће, постоји могућност принудног слетања на воду.</p>
				<p><span class="bold">CAT.IDE.S.135 Опрема за преживљавање </span></p>
				<p>Једрилице које лете изнад подручја у којима је трагање и спасавање изузетно отежано, морају да имају опрему која емитује сигнал у случају опасности и опрему за преживљавање која је примерена подручју које се прелеће.</p>
				<p><span class="bold">CAT.IDE.S.140 Радио-комуникациона опрема </span></p>
				<p>а) Ако је захтевано за ваздушни простор у коме се лети, једрилице морају да буду опремљене радио-комуникационом опремом која омогућава двосмерну комуникацију са оним ваздухопловним станицама и на оним фреквенцијама које се користе у том ваздушном простору. </p>
				<p>б) Радио-комуникациона опрема, ако је неопходна у складу са ставом а), мора да омогућава комуникацију на ваздухопловној фреквенцији за случај опасности од 121.5 MHz.</p>
				<p><span class="bold">CAT.IDE.S.145 Навигациона опрема </span></p>
				<p>Једрилице морају да буду опремљене било којом навигационом опремом која омогућава лет у складу са: </p>
				<p>а) <span class="italik">ATS</span> планом лета, ако је применљиво; и </p>
				<p>б) применљивим захтевима ваздушног простора.</p>
				<p><span class="bold">CAT.IDE.S.150 Транспондер</span></p>
				<p>У случају када то захтева ваздушни простор у коме се лети, једрилице морају да имају транспондер секундарног надзорног радара (<span class="italik">SSR</span>) са свим захтеваним могућностима.</p>
				<p class="clan">ОДЕЉАК 4<br><span class="bold">Балони</span></p>
				<p><span class="bold">CAT.IDE.B.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са Уредбом (ЕЗ) бр. 748/2012:</p>
				<p>1) ако их летачка посада користи за контролу путање лета;</p>
				<p>2) ако се користе за испуњење захтева из CAT.IDE.B.155; или</p>
				<p>3) ако су уграђени у балон.</p>
				<p>б) Следеће предмете, ако се захтевају у овој глави, није потребно одобрити као опрему:</p>
				<p>1) преносиву батеријску лампу;</p>
				<p>2) тачни мерач времена;</p>
				<p>3) комплет прве помоћи;</p>
				<p>4) опрему за преживљавање и сигнализацију;</p>
				<p>5) резервни извор паљења;</p>
				<p>6) ватрогасно ћебе и ватроотпорни покривач; </p>
				<p>7) уже; и</p>
				<p>8) нож.</p>
				<p>ц) Инструменти и опрема који се не захтевају у овој глави, као и свака друга опрема која се не захтева другим применљивим анексима, али се налази у балону у току лета, морају да испуњавају следеће услове:</p>
				<p>1) податке који се очитавају са ових инструмената или опреме летачка посада не сме да користи у циљу испуњења захтева из Анекса I Уредбе (ЕЗ) бр. 216/2008; и</p>
				<p>2) инструменти и опрема не смеју да имају утицаја на пловидбеност балона, чак и у случају њиховог отказа или квара.</p>
				<p>д) Инструменти и опрема морају да буду лако употребљиви и доступни са места на коме седи члан летачке посаде који треба да их користи.</p>
				<p>е) Захтевана опрема за случај опасности мора да буде лако доступна за тренутну употребу.</p>
				<p><span class="bold">CAT.IDE.B.105 Минимална опрема за лет </span></p>
				<p>Лет не сме да започне ако недостаје или ако је неисправан било који инструмент балона, део опреме или нека њихова функција за планирани лет, изузев ако се балон користи у складу са листом минималне опреме <span class="italik">(MEL).</span></p>
				<p><span class="bold">CAT.IDE.B.110 Оперативна светла </span></p>
				<p>Балони који се користе ноћу морају да буду опремљени са: </p>
				<p>a) позиционим светлима; </p>
				<p>б) расветом која обезбеђује одговарајуће осветљење свих инструмената и опреме неопходне за безбедно коришћење балона; и</p>
				<p>ц) независном преносивом батеријском лампом.</p>
				<p><span class="bold">CAT.IDE.B.115 Летови који се обављају по правилима за визуелно летење </span><span class="italik">(VFR) </span><span class="bold">– летачки и навигациони инструменти и припадајућа опрема</span></p>
				<p>Балони који се користе дању, по правилима за визуелно летење <span class="italik">(VFR)</span>, морају да буду опремљени: </p>
				<p>a) уређајем за показивање смера заноса; и </p>
				<p>б) инструментима за мерење и приказ: </p>
				<p>1) времена у сатима, минутима и секундама; </p>
				<p>2) вертикалне брзине, ако то захтева приручник за управљање ваздухопловом <span class="italik">(AFM)</span>; и </p>
				<p>3) висине по притиску, ако то захтева приручник за управљање ваздухопловом <span class="italik">(AFM),</span> услови који се односе на ваздушни простор у коме се лети или ако је потребно надзирати висину ради употребе кисеоника;</p>
				<p>4) притиска гаса сваке јединице за сагоревање, изузев ако је реч о гасним балонима.</p>
				<p><span class="bold">CAT.IDE.B.120 Системи за везивање</span></p>
				<p>Балони који имају одвојени део намењен вођи ваздухоплова морају да буду опремљени системом за везивање вође ваздухоплова.</p>
				<p><span class="bold">CAT.IDE.B.125 Комплет за прву помоћ</span></p>
				<p>а) Балони морају да имају комплет прве помоћи. </p>
				<p>б) Додатни комплет за прву помоћ мора се налазити у пратећем возилу.<span class="bold"> </span></p>
				<p>ц) Комплет прве помоћи мора да буде: </p>
				<p>1) лако доступан за употребу; и </p>
				<p>2) редовно допуњаван.</p>
				<p><span class="bold">CAT.IDE.B.130 Додатна количина кисеоника </span></p>
				<p>Балони који се користе на висинама по притиску изнад 10.000 <span class="italik">ft </span>морају да имају уређај за складиштење и расподелу довољне количине кисеоника за снабдевање: </p>
				<p>а) чланова посаде, за период дужи од 30 минута, ако је висина по притиску између 10.000 <span class="italik">ft </span>и 13.000 <span class="italik">ft</span>; и </p>
				<p>б) свих чланова посаде и путника у сваком периоду када је висина по притиску изнад 13.000 <span class="italik">ft</span>. </p>
				<p><span class="bold">CAT.IDE.B.135 Ручни апарати за гашење пожара </span></p>
				<p>Балони који лете помоћу топлог ваздуха морају да имају најмање један ручни апарат за гашење пожара ако је то предвиђено применљивим правилима пловидбености.</p>
				<p><span class="bold">CAT.IDE.B.140</span> <span class="bold">Лет изнад воде </span></p>
				<p>Вођа ваздухоплова који управља балоном који лети изнад воде мора да утврди ризике за преживљавање свих лица у балону у случају принудног слетања на воду и да на основу тога одреди обавезу ношења: </p>
				<p>а) прслука за спасавање или другог индивидуалног средства за плутање, за свако лице у балону млађе од 24 месеца, који се морају оденути или који су смештени на месту које је лако доступно са седишта лица које треба да их користи; </p>
				<p>б) предајника за одређивање места несреће <span class="italik">(ELT) </span>или личног предајника <span class="italik">(PLB) </span>кога носи члан посаде или путник, а који имају могућност да истовремено емитују сигнале на 121.5 <span class="italik">MHz </span>и 406 <span class="italik">MHz</span>; и </p>
				<p>ц) опреме која емитује сигнале о стању нужде.</p>
				<p><span class="bold">CAT.IDE.B.145 Опрема за преживљавање </span></p>
				<p>Балони који лете изнад подручја у којима је трагање и спасавање изузетно отежано, морају да имају опрему која емитује сигнал у случају опасности и опрему за преживљавање која је примерена подручју које се прелеће.</p>
				<p><span class="bold">CAT.IDE.B.150 Остала опрема </span></p>
				<p>а) У балону се морају налазити заштитне рукавице за сваког члана посаде. </p>
				<p>б) Балони који лете помоћу топлог ваздуха морају да буду опремљени: </p>
				<p>1) резервним извором паљења; </p>
				<p>2) средством за мерење и приказ количине горива; </p>
				<p>3) ватрогасним ћебетом и ватроотпорним покривачем; и </p>
				<p>4) ужетом чија је дужина најмање 25 <span class="italik">m. </span></p>
				<p>ц) Гасни балони морају да буду опремљени:</p>
				<p>1) ножем; и</p>
				<p>2) ужетом чија је дужина најмање 20 <span class="italik">m,</span> а које је израђено од природних влакана или елоктростатичког пропусног материјала.</p>
				<p><span class="bold">CAT.IDE.B.155 Радио-комуникациона опрема </span></p>
				<p>а) Ако је захтевано за ваздушни простор у коме се лети, балони морају да буду опремљени радио-комуникационом опремом која омогућава двосмерну комуникацију са оним ваздухопловним станицама и на оним фреквенцијама које се користе у том ваздушном простору. </p>
				<p>б) Радио-комуникациона опрема, ако је неопходна у складу са ставом а), мора да омогућава комуникацију на ваздухопловној фреквенцији за случај опасности од 121.5 MHz.</p>
				<p><span class="bold">CAT.IDE.B.160 Транспондер </span></p>
				<p>У случају када то захтева ваздушни простор у коме се лети, балони морају да имају транспондер секундарног надзорног радара <span class="italik">(SSR) </span>са свим захтеваним могућностима.</p>
				<p class="clan">АНЕКС V</p>
				<p class="bold"><span class="bold">ПОСЕБНА ОДОБРЕЊА<br>(ДЕО – </span><span class="italik">SPA</span><span class="bold">)</span></p>
				<p class="clan">ГЛАВА А</p>
				<p class="bold"><span class="bold">ОПШТИ ЗАХТЕВИ</span></p>
				<p><span class="bold">SPA.GEN.100 Надлежна власт</span></p>
				<p>a) Надлежна власт за издавање посебног одобрења јесте:</p>
				<p>1) за оператера који обавља комерцијалну делатност, власт државе чланице у којој оператер има главно седиште пословања;</p>
				<p>2) за оператера који обавља некомерцијално летење, власт државе у којој је оператер основан или у којој има пребивалиште.</p>
				<p>б) Изузетно од става a) тачка 2), за оператере који обављају некомерцијално летење користећи ваздухоплов који је регистрован у трећој земљи, применљиви захтеви на основу овог анекса за одобрење следећих летова се не примењују ако је ова одобрења издала трећа земља, као држава регистра:</p>
				<p>1) навигације засноване на могућностима ваздухоплова <span class="italik">(PBN)</span>;</p>
				<p>2) летење у ваздушном простору са утврђеним минималним навигационим перформансама <span class="italik">(MNPS)</span>;</p>
				<p>3) летење у ваздушном простору са смањеним минимумима вертикалног раздвајања <span class="italik">(RVSM)</span>.</p>
				<p><span class="bold">SPA.GEN.105 Захтев за издавање посебног одобрења </span></p>
				<p>a) Оператер који први пут подноси захтев за издавање посебног одобрења подноси надлежној власти документацију прописану у одговарајућој глави овог анекса, укључујући и следеће податке:</p>
				<p>1) назив подносиоца захтева, адресу и адресу за доставу поште; </p>
				<p>2) опис делатности коју намерава да обавља.</p>
				<p>б) Оператер је дужан да надлежној власти поднесе исправе којима доказује:</p>
				<p>1) усклађеност са захтевима наведеним у одговарајућој глави овог анекса; и </p>
				<p>2) да су узети у обзир одговарајући елементи, садржани у обавезном делу података за коришћење који су установљени на основу Уредбе (ЕУ) бр. 748/2012.</p>
				<p>ц) Оператер је дужан да чува евиденцију која се односи на ставке из ст. а) и б) све време обављања делатности за коју је потребно посебно одобрење или, ако је применљиво, у складу са одредбама садржаним у Анексу III <span class="italik">(</span>Део <span class="italik">– ORO)</span>.</p>
				<p><span class="bold">SPA.GEN.110 Права оператера коме је издато посебно одобрење </span></p>
				<p>Обим активности које је оператер овлашћен да обавља мора да буде документован и наведен:</p>
				<p>a) у оперативним спецификацијама сертификата ваздухопловног оператера <span class="italik">(AOC), </span>ако је реч о оператерима који су имаоци сертификата ваздухопловног оператера <span class="italik">(AOC)</span>;</p>
				<p>б) у листи посебних одобрења, ако је реч о осталим оператерима.</p>
				<p><span class="bold">SPA.GEN.115 Измене посебног одобрења </span></p>
				<p>Ако измене утичу на услове под којима је издато посебно одобрење, оператер је дужан да надлежној власти достави одговарајућу документацију и прибави претходно одобрење за обављање делатности.</p>
				<p><span class="bold">SPA.GEN.120 Стално важење посебног одобрења </span></p>
				<p>Посебна одобрења се издају на неодређено време и важе све док је оператер усаглашен са захтевима који се односе на посебно одобрење, узимајући у обзир одговарајуће елементе утврђене у обавезном делу података за коришћење који су установљени на основу Уредбе (ЕУ) бр. 748/2012. </p>
				<p class="clan">ГЛАВА Б</p>
				<p class="bold"><span class="bold">ЛЕТОВИ НА ОСНОВУ НАВИГАЦИЈЕ ЗАСНОВАНЕ НА МОГУЋНОСТИМА ВАЗДУХОПЛОВА </span><span class="italik">(PBN)</span></p>
				<p class="v2-clan-left-1"><span class="bold">
				<span class="underlineLeft">SPA.PBN.100 Летови на основу 
				навигације засноване на могућностима ваздухоплова</span> </span>
				<em>(PBN)</em></p>
				<p class="v2-clan-left-1">а) За сваку од следећих
				<span class="italik">PBN</span> спецификација захтева се 
				одобрење:</p>
				<p class="v2-clan-left-1">1) <span class="italik">RNP AR APCH</span>; 
				и</p>
				<p class="v2-clan-left-1">2) <span class="italik">RNP</span> 
				0.3, за летове хеликоптера.</p>
				<p class="v2-clan-left-1">б) Одобрењем <span class="italik">RNP 
				AR APCH</span> прилазa дозвољава се употреба јавно доступних 
				процедура инструменталног прилаза које испуњавају примењиве
				<span class="italik">ICAO</span> критеријуме у погледу израде 
				процедура.</p>
				<p class="v2-clan-left-1">ц) Посебно одобрење за
				<span class="italik">RNP AR APCH</span> или <span class="italik">
				RNP 0.3</span> прилазе се захтева за употребу поступака 
				инструменталног прилаза које је утврдио оператер или било којих 
				јавно доступних процедура инструменталног прилаза које не 
				испуњавају примењиве <span class="italik">ICAO</span> 
				критеријуме, или ако се то захтева Зборником ваздухопловних 
				информација <span class="italik">(AIP)</span> или ако то захтева 
				надлежна власт.</p>
				<p class="Basic-Paragraph"><span class="v2-clan-left-1">
				<span class="underlineLeft">SPA.PBN.105 Оперативно одобрење за 
				летове на основу навигације засноване на могућностима 
				ваздухоплова</span> <em>(PBN)</em></span></p>
				<p class="v2-clan-left-1">Како би од надлежне власти прибавио 
				оперативно одобрење за летове на основу навигације засноване на 
				могућностима ваздухоплова <span class="italik">(PBN)</span>, 
				оператер је дужан да достави доказ:</p>
				<p class="v2-clan-left-1">а) да поседује овлашћење у погледу 
				пловидбености за летове на основу навигације засноване на 
				могућностима ваздухоплова <span class="italik">(PBN)</span> које 
				је наведено у приручнику за управљање ваздухопловом
				<span class="italik">(AFM)</span> или другом документу који је 
				одобрен од стране надлежних власти за сертификацију као део 
				процене пловидбености или је заснован на таквом одобрењу;</p>
				<p class="v2-clan-left-1">б) да је утврдио програм обуке за 
				чланове летачке посаде који обављају ове летове и за 
				одговарајуће особље које је укључено у припрему оваквих летова;</p>
				<p class="v2-clan-left-1">ц) да је извршио процену безбедности;</p>
				<p class="v2-clan-left-1">д) да је утврдио оперативне процедуре 
				које обухватају: </p>
				<p class="v2-clan-left-1">1) обавезну опрему, укључујући 
				оперативна ограничења и одговарајуће ставке у листи минималне 
				исправности опреме <span class="italik">(МЕL)</span>;</p>
				<p class="v2-clan-left-1">2) захтеве у погледу састава летачке 
				посаде и искуства;</p>
				<p class="v2-clan-left-1">3) уобичајене ситуације, ванредне 
				ситуације и ситуације у случају опасности;</p>
				<p class="v2-clan-left-1">4) управљање базом ваздухопловних 
				података;</p>
				<p class="v2-clan-left-1">е) да је утврдио списак догађаја који 
				подлежу обавезном пријављивању;</p>
				<p class="v2-clan-left-1">ф) да је, ако је то примењиво на
				<span class="italik">RNP AR APCH</span> прилазе, успоставио 
				програм управљања за праћење <span class="italik">RNP</span>.</p>
				<p class="hide-change">*Службени гласник РС, број 12/2019</p>
				<p class="clan">ГЛАВА Ц </p>
				<p class="bold"><span class="bold">ЛЕТЕЊЕ У ВАЗДУШНОМ ПРОСТОРУ СА УТВРЂЕНИМ МИНИМАЛНИМ НАВИГАЦИОНИМ ПЕРФОРМАНСАМА </span><span class="italik">(MNPS)</span></p>
				<p><span class="bold">SPA.MNPS.100 Летење у ваздушном простору са утврђеним минималним навигационим перформансама </span><span class="italik">(MNPS)</span></p>
				<p>У одређеном ваздушном простору за који су утврђене минималне навигационе перформансе <span class="italik">(MNPS),</span> ваздухоплов може да лети у складу са додатним регионалним процедурама у којима су дефинисане минималне навигационе перформансе само ако је оператер прибавио одобрење надлежне власти за обављање ових летова. </p>
				<p><span class="bold">SPA.MNPS.105 Оперативно одобрење за летење у ваздушном простору са утврђеним минималним навигационим перформансама </span><span class="italik">(MNPS)</span><span class="bold"> </span></p>
				<p>Како би од надлежне власти прибавио оперативно одобрење за летење у ваздушном простору са утврђеним минималним навигационим перформансама <span class="italik">(MNPS)</span>, оператер је дужан да достави доказ:</p>
				<p>a) да навигациона опрема испуњава захтеве који се односе на перформансе;</p>
				<p>б) да су навигациони екрани, индикатори и команде видљиви и да их може користити сваки пилот са сваког пилотског седишта;</p>
				<p>ц) да је утврдио програм обуке за чланове летачке посаде који обављају ове летове; и</p>
				<p>д) да је утврдио оперативне процедуре које обухватају: </p>
				<p>1) обавезну опрему, укључујући њена оперативна ограничења и одговарајуће ставке у листи минималне исправности опреме <span class="italik">(МЕL)</span>;</p>
				<p>2) захтеве у погледу састава летачке посаде и искуства;</p>
				<p>3) уобичајене процедуре;</p>
				<p>4) процедуре за случај непредвиђених околности, укључујући оне које су одређене од стране надлежне власти која је одговорна за тај ваздушни простор; и</p>
				<p>5) праћење и извештавање о незгодама. </p>
				<p class="clan">ГЛАВА Д</p>
				<p class="bold"><span class="bold">ЛЕТЕЊЕ У ВАЗДУШНОМ ПРОСТОРУ СА СМАЊЕНИМ МИНИМУМИМА ВЕРТИКАЛНОГ РАЗДВАЈАЊА </span><span class="italik">(RVSM)</span></p>
				<p><span class="bold">SPA.RVSM.100 Летење у ваздушном простору са смањеним минимумима вертикалног раздвајања </span><span class="italik">(RVSM)</span></p>
				<p>У ваздушном простору у коме су минимуми вертикалног раздвајања смањени на 300 <span class="italik">m</span> (1.000 <span class="italik">ft</span>), а који се примењују између нивоа лета <span class="italik">(FL)</span> 290 и <span class="italik">FL </span>410, укључујући и ове нивое лета, ваздухоплов сме да лети само ако је оператер прибавио одобрење од надлежне власти за обављање ових летова. </p>
				<p><span class="bold">SPA.RVSM.105 Оперативно одобрење за летење у ваздушном простору са смањеним минимумима вертикалног раздвајања </span><span class="italik">(RVSM)</span></p>
				<p>За прибављање оперативног одобрења од надлежне власти за летење у ваздушном простору са смањеним минимумима вертикалног раздвајања <span class="italik">(RVSM)</span>, оператер мора да поднесе доказ: </p>
				<p>a) да поседује овлашћење у погледу пловидбености за летење у ваздушном простору са смањеним минимумима вертикалног раздвајања <span class="italik">(RVSM)</span>;</p>
				<p>б) да је утврдио процедуре за праћење и извештавање о грешкама у одржавању висине; </p>
				<p>ц) да је утврдио програм обуке за чланове летачке посаде који обављају ове летове; и </p>
				<p>д) да је утврдио оперативне процедуре које обухватају:</p>
				<p>1) обавезну опрему, укључујући и оперативна ограничења и одговарајуће ставке у листи минималне исправности опреме <span class="italik">(МЕL)</span>;</p>
				<p>2) захтеве у погледу састава летачке посаде и искуства;</p>
				<p>3) планирање лета;</p>
				<p>4) поступке пре лета;</p>
				<p>5) поступке пре уласка у ваздушни простор са смањеним минимумима вертикалног раздвајања;</p>
				<p>6) поступке у току лета;</p>
				<p>7) поступке након лета;</p>
				<p>8) извештавање о незгодама; и</p>
				<p>9) специфичне, регионалне оперативне процедуре. </p>
				<p><span class="bold">SPA.RVSM.110 Захтеви у погледу опреме за летење у ваздушном простору са смањеним минимумима вертикалног раздвајања </span><span class="italik">(RVSM)</span></p>
				<p>Ваздухоплов који лети у ваздушном простору са смањеним минимумима вертикалног раздвајања <span class="italik">(RVSM) </span>мора да има: </p>
				<p>a) два независна система за мерење висине;</p>
				<p>б) систем за упозоравање о одступању од задате висине;</p>
				<p>ц) аутоматски систем за контролу висине; </p>
				<p>д) секундарни надзорни радар <span class="italik">(SSR)</span> са системом извештавањa о висини, који може да буде повезан са системом за мерење висине, ако се користи за контролу висине. </p>
				<p><span class="bold">SPA.RVSM.115 Грешке у одржавању висине при летовима који се обављају са смањеним минимумима вертикалног раздвајања </span><span class="italik">(RVSM)</span></p>
				<p>a) Оператер мора да пријави забележене или саопштене грешке у вези са одржавањем висине, које су настале као резултат неисправности рада опреме ваздухоплова или су оперативне природе, а које су једнаке или веће од:</p>
				<p>1) укупне вертикалне грешке <span class="italik">(TVE), </span>која је ± 90 <span class="italik">m</span> (± 300 <span class="italik">ft</span>);</p>
				<p>2) грешке система за мерење висине <span class="italik">(АSЕ), </span>која је ± 75 <span class="italik">m</span> (± 245 <span class="italik">ft</span>); и</p>
				<p>3) грешке у одступању од задате висине лета <span class="italik">(ААD),</span> која је ± 90 <span class="italik">m</span> (± 300 <span class="italik">ft</span>).</p>
				<p>б) Извештаји о таквим догађајима се морају доставити надлежној власти у року од 72 сата. Извештаји морају да обухвате почетну анализу узрочних фактора и мере које ће се предузети да се спречи понављање оваквих догађаја. </p>
				<p>ц) Ако евидентира грешку у одржавању висине или о њој буде обавештен, оператер мора одмах да реагује како би се отклонили узроци који су довели до грешке и мора да достави накнадне извештаје, ако то захтева надлежна власт.</p>
				<p class="clan">ГЛАВА E </p>
				<p class="bold"><span class="bold">ЛЕТОВИ У УСЛОВИМА СМАЊЕНЕ ВИДЉИВОСТИ </span><span class="italik">(LVO)</span></p>
				<p><span class="bold">SPA.LVO.100 Летови у условима смањене видљивости </span><span class="italik">(LVO)</span></p>
				<p>Оператер може да обавља следеће врсте летова у условима смањене видљивости <span class="italik">(LVO)</span> само ако је прибавио одобрење надлежне власти за:</p>
				<p>a) полетање у условима смањене видљивости <span class="italik">(LVTO);</span></p>
				<p>б) летење у условима који су нижи од услова за стандардну категорију I <span class="italik">(LTS CAT I)</span>;</p>
				<p>ц) летење у условима стандардне категорије II <span class="italik">(CAT II)</span>;</p>
				<p>д) летење у условима који су другачији од услова за стандардну категорију II <span class="italik">(OTS CAT II);</span></p>
				<p>е) летење у условима стандардне категорије III <span class="italik">(CAT III)</span>; и</p>
				<p>ф) летење уз коришћење побољшаног визуелног система <span class="italik">(EVS)</span> за који се примењују оперативне олакшице у циљу смањења минималне вредности видљивости дуж полетно-слетне стазе <span class="italik">(RVR)</span>, али највише до једне трећине објављене видљивости дуж полетно-слетне стазе <span class="italik">(RVR)</span>.</p>
				<p><span class="bold">SPA.LVO.105 Одобрење за летење у условима смањене видљивости</span></p>
				<p>Како би прибавио одобрење надлежне власти<span class="bold"> </span>за летење у условима смањене видљивости, оператер мора да покаже усклађеност са захтевима из ове главе. </p>
				<p><span class="bold">SPA.LVO.110 Општи оперативни захтеви</span></p>
				<p>a) Оператер може да обавља летове у условима који су нижи од услова за стандардну категорију I <span class="italik">(LTS CAT I) </span>само:</p>
				<p>1) ако је сваки ваздухоплов који се користи сертификован за летење у <span class="italik">CAT II</span>; и</p>
				<p>2) ако се прилаз обавља:</p>
				<p>(i) коришћењем ауто-пилота, у циљу аутоматског слетања, који мора да буде одобрен за прилаз у условима <span class="italik">CAT IIIA</span>: или</p>
				<p>(ii) коришћењем одобреног <span class="italik">HUDLS</span> система најмање 150 <span class="italik">ft</span> изнад прага полетно-слетне стазе.</p>
				<p>б) Оператер може да обавља прилаз у условима <span class="italik">CAT II</span>, <span class="italik">OTS CAT II</span> или <span class="italik">CAT III</span> само:</p>
				<p>1) ако је сваки ваздухоплов који се користи сертификован за летење са висином одлуке <span class="italik">(DH)</span> нижом од 200 <span class="italik">ft</span> или без висине одлуке <span class="italik">(DH)</span>, као и ако је опремљен у складу са применљивим захтевима пловидбености;</p>
				<p>2) ако је установљен и ако се одржава систем за бележење успешних и неуспешних прилаза и/или аутоматског слетања, у циљу праћења свеукупне безбедности обављања летова; </p>
				<p>3) ако се висина одлуке <span class="italik">(DH)</span> одређује радио-висиномером; </p>
				<p>4) ако се летачка посада састоји од најмање два пилота;</p>
				<p>5) ако се све изговорене висине, које су ниже од 200 <span class="italik">ft </span>рачунајући од надморске висине прага аеродрома, одређују радио-висиномером.</p>
				<p> ц) Оператер може да обавља прилаз користећи <span class="italik">EVS</span> само:</p>
				<p>1) ако је <span class="italik">EVS</span> сертификован у сврхе наведене у овој глави и ако комбинује сензор инфрацрвене светлости за приказ слике и податке о лету приказане на eлектронскoм показивачу података на чеоном стаклу <span class="italik">(HUD)</span>; </p>
				<p>2) ако летачку посаду чине најмање два пилота, у случају прилаза који се обављају при видљивости дуж полетно-слетне стазе <span class="italik">(RVR) </span>мањој од 550 <span class="italik">m</span>;</p>
				<p>3) ако су за летове у условима <span class="italik">CAT I </span>природни визуелни оријентири,<span class="italik"> </span>који означавају полетно-слетну стазу, уочљиви најмање са 100 <span class="italik">ft </span>изнад надморске висине прага аеродрома;</p>
				<p>4) ако су за прилаз уз употребу процедуре за вертикално навођење <span class="italik">(APV)</span> и непрецизни прилаз <span class="italik">(NPA)</span>, при којима се примењује завршни прилаз уз стално снижавање <span class="italik">(CDFA)</span>,<span class="italik"> </span>природни визуелни оријентири,<span class="italik"> </span>који означавају полетно-слетну стазу, уочљиви најмање са 200 <span class="italik">ft </span>изнад надморске висине прага аеродрома и ако су испуњени следећи услови:</p>
				<p>(i) прилаз се врши уз употребу одобреног мода за вертикално навођење;</p>
				<p>(ii) део прилаза од завршне тачке прилаза <span class="italik">(FAF)</span> до прага полетно-слетне стазе је праволинијски, а разлика између курса за финални прилаз и централне линије полетно-слетне стазе није већа од 2<span class="superscript">о</span>;</p>
				<p>(iii) путања завршног прилаза је објављена и није под углом већим од 3,7<span class="superscript">о</span>;</p>
				<p>(iv) бочна компонента ветра није већа од максималне бочне компоненте ветра, утврђене приликом сертификације <span class="italik">EVS</span>.</p>
				<p><span class="bold">SPA.LVO.115 Захтеви који се односе на аеродроме</span></p>
				<p>a) Оператер не сме да користи аеродром у условима смањене видљивости<span class="italik"> (LVO) </span>ако је видљивост мања од 800 <span class="italik">m, </span>изузев у случају:</p>
				<p>1) да је држава у којој се аеродром налази одобрила да се аеродром користи у условима смањене видљивости; и</p>
				<p>2) да су утврђене процедуре за поступање у условима смањене видљивости <span class="italik">(LVP)</span>.</p>
				<p>б) Ако оператер одабере аеродром где се не користи израз <span class="italik">LVP</span>, дужан је да се увери да постоје друге одговарајуће процедуре које испуњавају захтеве у погледу поступања у условима смањене видљивости <span class="italik">(LVP)</span> на том аеродрому. Ова ситуација мора да буде јасно наведена у оперативном приручнику или у приручнику који садржи процедуре, укључујући и упутство летачкој посади за одређивање да ли су на снази одговарајући поступци у условима смањене видљивости.</p>
				<p><span class="bold">SPA.LVO.120 Обука и оспособљеност летачког особља</span></p>
				<p>Пре започињања летења у условима смањене видљивости (<span class="italik">LVO), </span>оператер је дужан да обезбеди:</p>
				<p>a) да сваки члан летачке посаде:</p>
				<p>1) испуни захтеве из оперативног приручника који се односе на обуку и проверу, укључујући и обуку на уређају за симулирање летења (<span class="italik">FSTD)</span>, за коришћење ваздухоплова при граничним вредностима видљивости дуж полетно-слетне стазе/видљивости <span class="italik">(RVR/VIS)</span> (видљивост) и висине одлуке <span class="italik">(DH) </span>која одговара врсти лета и типу ваздухоплова; </p>
				<p>2) буде оспособљен у складу са стандардима наведеним у оперативном приручнику;</p>
				<p>б) да су обука и провера извршене у складу са детаљним програмом обуке. </p>
				<p><span class="bold">SPA.LVO.125 Оперативне процедуре</span></p>
				<p>a) Оператер је дужан да установи процедуре и упутства који се примењују у условима смањене видљивости <span class="italik">(LVO)</span>. Ове процедуре и упутства се наводе у оперативном приручнику или приручнику који садржи процедуре, а садрже дужности летачке посаде у току таксирања, полетања, прилаза, равнања, слетања, одржавања правца и неуспелог прилаза, ако је то одговарајуће.</p>
				<p>б) Пре започињања летења у условима смањене видљивости (<span class="italik">LVO)</span>, вођа ваздухоплова/пилот који управља ваздухопловом дужан је да се увери:</p>
				<p>1) да је статус визуелних и невизуелних средстава довољан;</p>
				<p>2) да се примењују одговарајуће процедуре за поступање у условима смањене видљивости <span class="italik">(LVP) </span>на основу информација добијених од пружаоца услуга у ваздушном саобраћају <span class="italik">(ATS)</span>;</p>
				<p>3) да су чланови летачке посаде одговарајуће оспособљени.</p>
				<p><span class="bold">SPA.LVO.130 Минимална опрема</span></p>
				<p>a) Минималну опрему која, у складу са приручником за управљање ваздухопловом <span class="italik">(AFM)</span> или другим одобреним документом, мора да буде исправна на почетку примене поступака у условима смањене видљивости (<span class="italik">LVO</span>), оператер наводи<span class="italik"> </span>у оперативном приручнику или посебном приручнику који садржи процедуре, у зависности од тога који се од ових приручника користи. </p>
				<p>б) Вођа ваздухоплова/пилот који управља ваздухопловом дужан је да се увери да стање ваздухоплова и релевантних система ваздухоплова одговара посебностима лета који се обавља. </p>
				<p class="clan">ГЛАВА Ф </p>
				<p class="bold"><span class="bold">ЛЕТОВИ ДВОМОТОРНИХ АВИОНА СА ПРОДУЖЕНИМ ДОЛЕТОМ </span><span class="italik">(ETOPS)</span></p>
				<p><span class="bold">SPA.ETOPS.100 Летови двомоторних авиона са продуженим долетом </span><span class="italik">(ETOPS)</span></p>
				<p>У јавном авио-превозу двомоторни авиони могу да лете преко прага граничне вредности растојања одређеног у складу са CAT.OP.MPA.140 само ако оператер има оперативно одобрење за обављање летова двомоторним авионима са продуженим долетом<span class="italik"> (ETOPS)</span>, које је издала надлежна власт.</p>
				<p><span class="bold">SPA.ETOPS.105 </span><span class="italik">ETOPS</span><span class="bold"> оперативно одобрење</span></p>
				<p>За прибављање <span class="italik">ETOPS</span> оперативног одобрења од надлежне власти, оператер је дужан да поднесе доказ:</p>
				<p>a) да за комбинацију авион/мотор поседује одобрење пројекта типа и поузданости за <span class="italik">ETOPS,</span> за планиране летове;</p>
				<p>б) да је утврдио програм обуке за чланове летачке посаде и друго оперативно особље које је ангажовано за ове летове, као и да су чланови летачке посаде и друго оперативно особље које је ангажовано за ове летове, одговарајуће оспособљени за обављање тих летова;</p>
				<p>ц) да су организација оператера и његово искуство одговарајући, како би подржали намераване летове; </p>
				<p>д) да је установио оперативне процедуре.</p>
				<p><span class="bold">SPA.ETOPS.110 Алтернативни аеродром на рути за потребе </span><span class="italik">ETOPS </span><span class="bold">летова</span></p>
				<p>a) Алтернативни аеродром на рути за потребе <span class="italik">ETOPS </span>летова<span class="bold"> </span>сматра се одговарајућим ако је доступан у очекивано време коришћења и ако је опремљен неопходним пратећим услугама, као што су услуге у ваздушном саобраћају <span class="italik">(ATS)</span>, довољна расвета, средства за комуникацију, метеоролошко извештавање, навигациона средства и хитне службе, као и ако има на располагању најмање један поступак инструменталног прилаза. </p>
				<p>б) Пре обављања <span class="italik">ETOPS</span> лета, оператер је дужан да се увери да је алтернативни аеродром на рути за потребе <span class="italik">ETOPS </span>летова<span class="bold"> </span>доступан и да се налази у оквиру времена које је одобрено оператеру за обављање<span class="italik"> ETOPS </span>летова или у оквиру времена заснованог на исправности опреме, наведене у <span class="italik">MEL </span>листи, у зависности које од ових времена је краће.</p>
				<p>ц) Оператер је дужан да наведе алтернативни аеродром на рути за потребе <span class="italik">ETOPS </span>летова у оперативном плану лета и у плану лета који подноси пружаоцу услуга у ваздушном саобраћају <span class="italik">(ATS)</span>. </p>
				<p><span class="bold">SPA.ETOPS.115 Минимуми за планирање алтернативног аеродрома на рути за потребе </span><span class="italik">ETOPS </span><span class="bold">летова</span></p>
				<p>a) Оператер може да одреди аеродром као алтернативни аеродром на рути за потребе <span class="italik">ETOPS</span> летова само ако одговарајући метеоролошки извештаји или прогнозе или њихова комбинација указују да ће између очекиваног времена слетања и сат времена након крајњег могућег времена слетања, услови на том аеродрому бити на или изнад планираних минимума, којима су придодате одговарајуће вредности из Табеле 1. </p>
				<p>б) Оператер је дужан да у оперативном приручнику наведе метод за одређивање оперативних минимума за алтернативне аеродроме на рути за потребе обављања <span class="italik">ETOPS</span> летова.</p>
				<p class="clan">Табела 1.<br><span class="bold">Минимуми за планирање алтернативног аеродрома на рути за потребе </span><span class="italik">ETOPS </span><span class="bold">летова</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">Тип прилаза</span></p>
							</td>
							<td>
								<p><span class="bold">Минимум за планирање</span></p>
							</td>
						</tr>
						<tr>
							<td>
								<p>Прецизни прилаз</p>
							</td>
							<td>
								<p><span class="italik">DA/H</span> + 200 <span class="italik">ft</span> <span class="italik">RVR/VIS</span> + 800 <span class="italik">m</span> (*)</p>
							</td>
						</tr>
						<tr>
							<td>
								<p>Непрецизни прилаз или кружни прилаз</p>
							</td>
							<td>
								<p><span class="italik">MDA/H</span> + 400 <span class="italik">ft</span> (*) <span class="italik">RVR/VIS</span> + 1.500 <span class="italik">m</span></p>
							</td>
						</tr>
					</tbody>
				</table>
				<p class="f">(*) <span class="italik">VIS</span>: видљивост; <span class="italik">MDA/H</span>: минимална висина одлуке при снижавању</p>
				<p class="clan">ГЛАВА Г</p>
				<p class="bold"><span class="bold">ТРАНСПОРТ ОПАСНОГ ТЕРЕТА</span></p>
				<p><span class="bold">SPA.DG.100 Транспорт опасног терета</span></p>
				<p>Изузев у случајевима наведеним у Анексу IV (Део – <span class="italik">CAT</span>), Анексу VI (Део – <span class="italik">NCC</span>), Анексу VII (Део – <span class="italik">NCO</span>) и Анексу VIII (Део – <span class="italik">SPO</span>), оператер може да транспортује опасан терет ваздушним путем само ако поседује одобрење надлежне власти. </p>
				<p><span class="bold">SPA.DG.105 Одобрење за транспорт опасног терета</span></p>
				<p>За стицање одобрења за транспорт опасног терета, оператер је дужан у складу са Техничким инструкцијама: </p>
				<p>a) да утврди и одржава програм обуке за ангажовано особље и да покаже надлежној власти да је особље завршило одговарајућу обуку; </p>
				<p>б) у циљу осигурања безбедног руковања опасним теретом у свим фазама транспорта ваздушним путем, да утврди оперативне процедуре које садрже информације и упутства о: </p>
				<p>1) опредељењу оператера у погледу транспорта опасног терета;</p>
				<p>2) захтевима за прихватање, руковање, утовар, смештај и раздвајање опасног терета; </p>
				<p>3) мерама које треба предузети у случају удеса или незгоде ваздухоплова, ако се њиме превози опасни терет; </p>
				<p>4) реаговању на опасну ситуацију повезану са опасним теретом; </p>
				<p>5) уклањању сваке могуће контаминације;</p>
				<p>6) дужностима ангажованог особља, нарочито оног које учествује у опслуживању на земљи и опслуживању ваздухоплова;</p>
				<p>7) провери оштећења, цурења или контаминације; и</p>
				<p>8) извештавање о удесима и незгодама повезаним са опасним теретом.</p>
				<p><span class="bold">SPA.DG.110 Информације и документација о опасном терету</span></p>
				<p>Оператер је дужан да у складу са Техничким инструкцијама:</p>
				<p>a) обезбеди писану информацију вођи ваздухоплова/пилоту који управља ваздухопловом: </p>
				<p>1) о опасном терету који се превози ваздухопловом;</p>
				<p>2) о поступању при реаговању на опасности настале у току лета;</p>
				<p>б) користи контролну листу за прихватање;</p>
				<p>ц) обезбеди да опасан терет прати захтевана транспортна документација за транспорт опасног терета, коју су сачинила лица која шаљу опасан терет на превоз ваздушним путем, изузев у случајевима када су информације поднете електронским путем; </p>
				<p>д) у случајевима када се документ о транспорту опасног терета прилаже у писаној форми, обезбеди да копија тог документа остане на земљи, уз могућност да јој се приступи у разумном временском периоду, пре него што терет стигне до крајњег одредишта; </p>
				<p>е) обезбеди да се копија информација датих вођи ваздухоплова/пилоту који управља ваздухопловом, чува на земљи и да је та копија или информација коју она садржи лако доступна на аеродрому последњег одласка и првог следећег планираног доласка, све до завршетка лета на који се информације односе;</p>
				<p>ф) чува контролну листу за прихватање, транспортну документацију и информације дате вођи ваздухоплова/пилоту који управља ваздухопловом најмање три месеца после завршетка лета; </p>
				<p>г) чува евиденцију о обуци особља најмање три године.</p>
				<p class="clan">ГЛАВА Х</p>
				<p class="bold"><span class="bold">ЛЕТОВИ ХЕЛИКОПТЕРА СА СИСТЕМОМ ЗА НОЋНО ОСМАТРАЊЕ </span></p>
				<p><span class="bold">SPA.NVIS.100 Летови са системом за ноћно осматрање </span><span class="italik">(NVIS)</span></p>
				<p>a) Хеликоптери могу да лете ноћу, по правилима за визуелно летење <span class="italik">(VFR)</span>, са системом за ноћно осматрање <span class="italik">(NVIS),</span> ако оператер поседује одобрење надлежне власти. </p>
				<p>б) За стицање одобрења надлежне власти оператер је дужан да: </p>
				<p>1) обавља јавни авио-превоз <span class="italik">(CAT)</span> и има сертификат ваздухопловног оператера за обављање јавног авио-превоза <span class="italik">(CAT AOC)</span>, у складу са Анексом III (Део – <span class="italik">ORO</span>);</p>
				<p>2) докаже надлежној власти:</p>
				<p>(i) усклађеност са применљивим захтевима из ове главе; и</p>
				<p>(ii) успешну интеграцију свих елемената система за ноћно осматрање <span class="italik">(NVIS)</span>.</p>
				<p><span class="bold">SPA.NVIS.110 Захтеви који се односе на опрему за обављање летова са системом за ноћно осматрање </span><span class="italik">(NVIS)</span></p>
				<p>a) Пре започињања летова са системом за ноћно осматрање <span class="italik">(NVIS)</span>, хеликоптер и сва придодата опрема за ноћно осматрање <span class="italik">(NVIS)</span> морају да поседују одговарајуће одобрење пловидбености, у складу са Уредбом (EУ) бр. 748/2012.</p>
				<p>б)<span class="italik"> Радио-висиномер. </span>Хеликоптер мора да има радио-висиномер који може да емитује звучно упозорење испод унапред одређене висине, као и звучно и визуелно упозорење на висинама које је одредио пилот, а које је јасно уочљиво у току свих фаза лета при коме се користи систем за ноћно осматрање <span class="italik">(NVIS)</span>.</p>
				<p>ц)<span class="italik"> Осветљење ваздухоплова које одговара NVIS летовима. </span>Како би се ублажило смањење периферног вида и услед потребе да се унапреди свест о ситуацији, потребно је обезбедити:</p>
				<p>1) рефлекторе на инструмент табли који одговарају <span class="italik">NVIS</span> летовима и који, ако су инсталирани, могу да осветле све важне инструменте за летење; </p>
				<p>2) корисна светла одговарајућа за <span class="italik">NVIS</span>;</p>
				<p>3) преносиве батеријске лампе, одговарајуће за <span class="italik">NVIS</span>; и</p>
				<p>4) средства за уклањање или гашење унутрашњих светала која нису одговарајућа за <span class="italik">NVIS</span>.</p>
				<p>д) <span class="italik">Додатна NVIS опрема. </span>Потребно је обезбедити следећу додатну <span class="italik">NVIS</span> опрему:</p>
				<p>1) резервни или споредни извор напајања за наочаре за ноћно осматрање <span class="italik">(NVG)</span>; </p>
				<p>2) кацигу са одговарајућим <span class="italik">NVG</span> додацима.</p>
				<p>е) Све захтеване наочаре за ноћно осматрање <span class="italik">(NVG) </span>на <span class="italik">NVIS</span> летовима морају да буду истог типа, генерације и модела.</p>
				<p>ф) <span class="italik">Континуирана пловидбеност</span></p>
				<p>1) Процедуре за континуирану пловидбеност морају да садрже информације за одржавање и проверу <span class="italik">NVIS</span> опреме која је уграђена у хеликоптер и обухватају најмање следеће:</p>
				<p>(i) ветробранско стакло и прозорске површине хеликоптера;</p>
				<p><span class="italik">(ii) NVIS</span> осветљење;</p>
				<p><span class="italik">(iii) </span>наочаре за ноћно осматрање <span class="italik">(NVG)</span>; </p>
				<p>(iv) било коју другу додатну опрему која подржава <span class="italik">NVIS</span> летове.</p>
				<p>2) Свака накнадна модификација или одржавање ваздухоплова мора да буде у складу са одобрењем пловидбености за обављање <span class="italik">NVIS</span> летова.</p>
				<p><span class="bold">SPA.NVIS.120 </span><span class="italik">NVIS</span><span class="bold"> оперативни минимум</span></p>
				<p>a) Летови не могу да се обављају испод минимума временских услова за <span class="italik">VFR</span> ноћно летење. </p>
				<p>б) Оператер је дужан да утврди минималну прелазну висину од које се наставља лет при промени са лета или на лет који се обавља уз помоћна средства.</p>
				<p><span class="bold">SPA.NVIS.130 Захтеви који се односе на посаду која обавља </span><span class="italik">NVIS</span><span class="bold"> летове</span></p>
				<p><span class="italik">a) Избор. </span>Оператер је дужан да утврди критеријум за избор чланова посаде за обављање <span class="italik">NVIS</span> задатака.</p>
				<p>б)<span class="italik"> Искуство. </span>Пре почетка обуке вођа ваздухоплова мора да има минимално искуство од најмање 20 сати летења ноћу, по правилима <span class="italik">VFR,</span> које је обавио као пилот који управља хеликоптером или као вођа ваздухоплова.</p>
				<p>ц)<span class="italik"> Оперативна обука. </span>Пилоти морају да заврше оперативну обуку о процедурама за обављање <span class="italik">NVIS</span> летова које су наведене у оперативном приручнику.</p>
				<p>д) <span class="italik">Скорашње искуство. </span>Пилоти и техничко особље при <span class="italik">NVIS</span> летовима морају да обаве три <span class="italik">NVIS</span> лета у последњих 90 дана. Скорашње искуство може да се поново стекне обављањем тренажног лета хеликоптером или обуком на одобреном уређају за потпуно симулирање летења <span class="italik">(FFS)</span>, која обухвата елементе обуке наведене у ставу ф) тачка 1).</p>
				<p>е) <span class="italik">Састав посаде. </span>Минималан број чланова посаде мора да буде већи од: </p>
				<p>1) броја наведеног у приручнику за управљање ваздухопловом <span class="italik">(AFM)</span>;</p>
				<p>2) броја потребног за обављање основне активности; </p>
				<p>3) броја наведеног у оперативном одобрењу за обављање <span class="italik">NVIS</span> летова.</p>
				<p>ф) <span class="italik">Обука и провера посаде</span></p>
				<p>1) Обука и провера се врше у складу са детаљним планом и програмом обуке који је одобрила надлежна власт и који је наведен у оперативном приручнику. </p>
				<p>2) Чланови посаде</p>
				<p>(i) Програми обуке посаде морају да: унапреде знање потребно за <span class="italik">NVIS</span> радну средину и опрему; унапреде усклађеност рада посаде; обухвате мере за смањење ризика при условима у којима је смањена видљивост, као и да обухвате уобичајене поступке и поступке у случају опасности при <span class="italik">NVIS</span> летовима.</p>
				<p>(ii) Мере наведене у ставу ф) тачка 2) подтачка (i) треба да буду процењене током:</p>
				<p>(A) провере стручности за ноћне услове лета; и</p>
				<p>(Б) провере на линији.</p>
				<p><span class="bold">SPA.NVIS.140 Информације и документација</span></p>
				<p>Оператер је дужан да обезбеди да, као саставни део анализе ризика и процеса управљања, ризици који су повезани са <span class="italik">NVIS</span> окружењем буду сведени на најмању меру, наводећи у оперативном приручнику: избор, састав и обуку посада; нивое опреме и критеријуме за отпрему хеликоптера, оперативне процедуре и минимуме у вези уобичајених и најчешћих ванредних поступака и њихово ублажавање.</p>
				<p class="clan">ГЛАВА И</p>
				<p class="bold"><span class="bold">ЛЕТ ХЕЛИКОПТЕРА УЗ КОРИШЋЕЊЕ ХЕЛИКОПТЕРСКЕ ДИЗАЛИЦЕ</span></p>
				<p><span class="bold">SPA.HHO.100 Лет хеликоптера уз коришћење хеликоптерске дизалице </span><span class="italik">(HHO)</span></p>
				<p>a) Хеликоптери могу да се користе за потребе јавног авио-превоза, уз коришћење хеликоптерске дизалице, само ако оператер поседује одобрење надлежне власти. </p>
				<p>б) За стицање одобрења надлежне власти, оператер је дужан да:</p>
				<p>1) обавља јавни авио-превоз <span class="italik">(CAT)</span> и има <span class="italik">CAT AOC</span>, у складу са Анексом III (Део – <span class="italik">ORO</span>);</p>
				<p>2) докаже надлежној власти усклађеност са захтевима из ове главе. </p>
				<p><span class="bold">SPA.HHO.110 Захтеви који се односе на опрему потребну за летове на којима се користи хеликоптерска дизалица </span><span class="italik">(HHO)</span></p>
				<p>a) Уградња у хеликоптер целокупне опреме потребне за обављање <span class="italik">HHO</span> летова, укључујући и радио-опрему која испуњава услове наведене у SPA.HHO.115, као и свих наредних модификација, мора да има одобрење пловидбености које одговара њиховој планираној функцији. Помоћна опрема мора да буде пројектована и тестирана према одговарајућем стандарду, на начин како то захтева надлежна власт. </p>
				<p>б) Упутства за одржавање опреме и система који се користе за <span class="italik">HHO</span> летове утврђује оператер, у складу са захтевима произвођача и наводи их у програму одржавања хеликоптера, који се захтева на основу Уредбе (EЗ) бр. 2042/2003.</p>
				<p><span class="bold">SPA.HHO.115 Комуникација</span><span class="italik"> </span><span class="bold">при </span><span class="italik">HHO</span><span class="bold"> летовима</span></p>
				<p>Са организацијом за чије се потребе обавља <span class="italik">HHO</span> лет неопходно је да буде успостављена двосмерна радио-веза и, ако је могуће, други вид комуникације са земаљским особљем које се налази на <span class="italik">ННО</span> локацији, у случају:</p>
				<p>a) дневних и ноћних летова који се обављају на мору; и</p>
				<p>б) ноћних летова који се обављају изнад копна, осим у случају <span class="italik">HHO</span> летова који се обављају са оперативног места предвиђеног за пружање хитне медицинске помоћи <span class="italik">(HEMS)</span>.</p>
				<p><span class="bold">SPA.HHO.125 Захтеви који се односе на перформансе за </span><span class="italik">HHO</span><span class="bold"> летове</span></p>
				<p>Изузев за <span class="italik">HHO</span> летове који се обављају са оперативног места предвиђеног за <span class="italik">HEMS</span> летове, хеликоптер који се користи за <span class="italik">HHO</span> лет треба да буде у могућности да превазиђе ситуацију насталу услед отказа критичног мотора са преосталим моторима у раду, подешеним на одговарајућу снагу, без ризика по лица/терет, трећа лица или имовину.</p>
				<p><span class="bold">SPA.HHO.130 Захтеви који се односе на посаду при </span><span class="italik">HHO</span><span class="bold"> летовима</span></p>
				<p><span class="italik">a) Избор. </span>Оператер је дужан да установи критеријум за избор чланова летачке посаде за обављање <span class="italik">HHO</span> задатка, узимајући у обзир њихово претходно искуство.</p>
				<p>б)<span class="italik"> Искуство</span>. Минимално искуство вође ваздухоплова који обавља <span class="italik">HHO</span> летове не сме да буде мање од:</p>
				<p>1) у случају летова који се обављају на мору:</p>
				<p>(i) 1.000 сати налета као пилот који управља хеликоптером/вођа ваздухоплова или 1.000 сати налета као копилот при <span class="italik">HHO</span> летовима, од чега 200 сати у улози пилота који управља хеликоптером под надзором; и</p>
				<p>(ii) 50 циклуса обављених на мору, од чега 20 циклуса морају да буду обављени ноћу, ако се врше ноћни летови, при чему се под циклусом подразумева једно спуштање и подизање куке дизалице; </p>
				<p>2) у случају летова који се обављају изнад копна:</p>
				<p>(i) 500 сати налета као пилот који управља ваздухопловом/вођа ваздухоплова, или 500 сати као копилот при <span class="italik">HHO</span> летовима, од чега 100 сати у улози пилота који управља хеликоптером под надзором; </p>
				<p>(ii) 200 сати оперативног хеликоптерског искуства, стеченог у оперативној средини која је слична средини у којој ће се обављати планирани летови; и</p>
				<p>(iii) 50 циклуса, од чега 20 циклуса морају да буду обављени ноћу, ако се врше ноћни летови. </p>
				<p>ц) <span class="italik">Оперативна обука и искуство. </span>Потребно је успешно завршити оперативну обуку у складу са <span class="italik">HHO</span> процедурама садржаним у оперативном приручнику и имати одговарајуће искуство у улози и средини у којима се обављају <span class="italik">HHO</span> летови.</p>
				<p>д)<span class="italik"> Скорашње искуство. </span>Пилоти и чланови посаде при <span class="italik">HHO</span> летовима морају у последњих 90 дана да остваре:</p>
				<p>1) ако се летови обављају дању: било коју комбинацију од три дневна или ноћна циклуса, при чему сваки од њих мора да обухвати прелаз са или на лебдење; </p>
				<p>2) ако се летови обављају ноћу: три ноћна циклуса, од чега сваки мора да обухвати прелаз са или на лебдење.</p>
				<p>е) <span class="italik">Састав посаде. </span>Минимална посада за дневне или ноћне летове мора да буде наведена у оперативном приручнику. Минимална посада зависи од типа хеликоптера, временских услова, врсте задатка и, у случају летова који се обављају на мору, од средине у којој се налази <span class="italik">HHO</span> локација, од стања мора и кретања пловила. У сваком случају, минимални број чланова посаде чини најмање један пилот и један члан <span class="italik">HHO </span>посаде.</p>
				<p>ф) <span class="italik">Обука и провера</span></p>
				<p>1) Обука и провера се врше у складу са детаљним планом и програмом обуке које је одобрила надлежна власт и који су наведени у оперативном приручнику. </p>
				<p>2) Чланови посаде</p>
				<p>(i) Програми обуке посаде треба да: унапреде знање о <span class="italik">HHO</span> радној средини и опреми; унапреде усклађеност рада посаде и да обухвате мере за смањење ризика који су повезани са уобичајеним поступцима и поступцима у случају опасности при <span class="italik">HHO </span>и<span class="italik"> </span>статичким пражњењима.</p>
				<p>(ii) Мере наведене у ставу ф) тачка 2) подтачка (i) треба да буду процењене приликом провере стручности при дневним визуелним метеоролошким условима <span class="italik">(VMC)</span> или приликом провере стручности при ноћним визуелним метеоролошким условима <span class="italik">(VMC)</span>, ако оператер обавља ноћне <span class="italik">HHO</span> летове.</p>
				<p><span class="bold">SPA.HHO.135 Информисање путника при </span><span class="italik">HHO</span><span class="bold"> летовима</span></p>
				<p>Пре обављања <span class="italik">HHO</span> лета или серије летова, <span class="italik">HHO</span> путници морају да буду информисани и упозорени о опасностима пражњења статичког електрицитета, као и о другим опасностима при <span class="italik">HHO </span>летовима.</p>
				<p><span class="bold">SPA.HHO.140 Информације и документација</span></p>
				<p>a) Оператер је дужан да обезбеди, као саставни део анализе ризика и процеса управљања, да ризици који су повезани са <span class="italik">HHO</span> радном средином буду сведени на најмању меру наводећи у оперативном приручнику: избор, састав и обуку посада; нивое опреме и критеријуме за отпрему, оперативне процедуре и минимуме у вези уобичајених и најчешћих ванредних поступака и њихово ублажавање. </p>
				<p>б) Одговарајући делови оперативног приручника морају да буду доступни организацији за чије се потребе обављају <span class="italik">HHO</span> летови.</p>
				<p class="clan">ГЛАВА J</p>
				<p class="bold"><span class="bold">ХИТАН МЕДИЦИНСКИ ПРЕВОЗ ХЕЛИКОПТЕРОМ </span></p>
				<p><span class="bold">SPA.HEMS.100 Хитан медицински превоз хеликоптером </span><span class="italik">(HEMS)</span><span class="bold"> </span></p>
				<p>a) Хеликоптери могу да се користе за хитан медицински превоз <span class="italik">(HEMS)</span> само ако оператер има одобрење надлежне власти.</p>
				<p>б) За стицање одобрења надлежне власти, оператер је дужан да:</p>
				<p>1) обавља јавни авио-превоз <span class="italik">(CAT)</span> и има <span class="italik">CAT AOC</span>, у складу са Анексом III (Део – <span class="italik">ORO</span>); и</p>
				<p>2) докаже надлежној власти усклађеност са захтевима из ове главе.</p>
				<p><span class="bold">SPA.HEMS.110 Опрема која је потребна за </span><span class="italik">HEMS</span><span class="bold"> летове</span></p>
				<p>Уградња целокупне опреме намењене за хитан медицински превоз хеликоптером, као и свих наредних модификација и, ако је потребно, њена употреба, морају да буду одобрени у складу са Уредбом (EУ) бр. 748/2012.</p>
				<p><span class="bold">SPA.HEMS.115 Комуникација</span></p>
				<p>Уз захтеве наведене у CAT.IDE.H, хеликоптери који се користе за <span class="italik">HEMS</span> летове морају да имају комуникациону опрему која омогућава успостављање двосмерне комуникације са организацијом за чије се потребе обавља <span class="italik">HEMS</span> лет и, ако је могуће, са особљем земаљских хитних служби. </p>
				<p><span class="bold">SPA.HEMS.120 Оперативни минимум</span><span class="italik"> </span><span class="bold">за </span><span class="italik">HEMS</span><span class="bold"> летове</span></p>
				<p><span class="italik">a) HEMS</span> летови који се обављају у перформансама класе 1 и 2 морају за отпрему и крстарење да испуњавају временске минимуме из Табеле 1. У случају да се у току фазе крстарења временски услови спусте испод минимума за базу облака или видљивост, који су наведени у табели, хеликоптери који су сертификовани за летове само у визуелним метеоролошким условима <span class="italik">(VMC)</span> морају да обуставе лет или да се врате у базу. Хеликоптери који су опремљени и сертификовани за летење у инструменталним метеоролошким условима <span class="italik">(IMC)</span> морају да обуставе лет, да се врате у базу или да подесе летење по правилима за инструментално летење <span class="italik">(IFR)</span> под условом да је летачка посада одговарајуће оспособљена.</p>
				<p class="clan">Табела 1.<br><span class="bold">Оперативни минимум</span><span class="italik"> </span><span class="bold">за </span><span class="italik">HEMS</span><span class="bold"> летове</span></p>
				<table class="tabela-sa-borderom">
					<tbody>
						<tr>
							<td colspan="2">
								<p>Два пилота</p>
							</td>
							<td colspan="2">
								<p>Један пилот</p>
							</td>
						</tr>
						<tr>
							<td colspan="4">
								<p>ДАН</p>
							</td>
						</tr>
						<tr>
							<td>
								<p>База облака</p>
							</td>
							<td>
								<p>Видљивост</p>
							</td>
							<td>
								<p>База облака</p>
							</td>
							<td>
								<p>Видљивост</p>
							</td>
						</tr>
						<tr>
							<td>
								<p>500 <span class="italik">ft</span> и више</p>
							</td>
							<td>
								<p>Како је одређено <br>у применљивим <br>минимумима за <span class="italik">VFR</span> летове, за одговарајући ваздушни простор</p>
							</td>
							<td>
								<p>500 <span class="italik">ft</span> и више</p>
							</td>
							<td>
								<p>Како је одређено <br>у применљивим <br>минимумима за <span class="italik">VFR</span> летове, за одговарајући ваздушни простор</p>
							</td>
						</tr>
						<tr>
							<td>
								<p>499–400 <span class="italik">ft</span></p>
							</td>
							<td>
								<p>1.000 <span class="italik">m </span>(*)</p>
							</td>
							<td>
								<p>499–400 <span class="italik">ft</span></p>
							</td>
							<td>
								<p>2.000 <span class="italik">m</span></p>
							</td>
						</tr>
						<tr>
							<td>
								<p>399–300 <span class="italik">ft</span></p>
							</td>
							<td>
								<p>2.000 <span class="italik">m</span></p>
							</td>
							<td>
								<p>399–300 <span class="italik">ft</span></p>
							</td>
							<td>
								<p>3.000<span class="bold"> </span><span class="italik">m</span></p>
							</td>
						</tr>
						<tr>
							<td colspan="4">
								<p>НОЋ</p>
							</td>
						</tr>
						<tr>
							<td>
								<p>База облака</p>
							</td>
							<td>
								<p>Видљивост</p>
							</td>
							<td>
								<p>База облака</p>
							</td>
							<td>
								<p>Видљивост</p>
							</td>
						</tr>
						<tr>
							<td>
								<p>1.200 <span class="italik">ft</span> (**)</p>
							</td>
							<td>
								<p>2.500 <span class="italik">m</span></p>
							</td>
							<td>
								<p>1.200 <span class="italik">ft</span> (**)</p>
							</td>
							<td>
								<p>3.000 <span class="italik">m</span></p>
							</td>
						</tr>
					</tbody>
				</table>
				<p class="f">(*) У току фазе крстарења видљивост може да се смањи на 800 <span class="italik">m,</span> у кратким периодима када се види површина земље, ако се хеликоптером управља брзином која омогућава благовремено опажање свих препрека, како би се избегао судар. </p>
				<p class="f">(**) У току фазе крстарења база облака може да буде снижена на 1.000 <span class="italik">ft</span> у кратким периодима.</p>
				<p>б) Временски услови за отпрему и фазу крстарења <span class="italik">HEMS</span> лета који се обавља у перформансама класе 3 су: база облака од 600 <span class="italik">ft</span> и видљивост од 1.500 <span class="italik">m</span>. Видљивост може да буде смањена на 800 <span class="italik">m</span> у кратким периодима када се види површина земље, ако се хеликоптером управља уз брзину која омогућава уочавање свих препрека и избегавање судара. </p>
				<p><span class="bold">SPA.HEMS.125 Захтеви који се односе на перформансе за </span><span class="italik">HEMS</span><span class="bold"> летове</span></p>
				<p>a) Летови који се обављају у перформансама класе 3 не смеју се вршити изнад непогодне средине. </p>
				<p>б) Полетање и слетање</p>
				<p>1) Хеликоптери који обављају летове од/до подручја завршног прилаза и полетања <span class="italik">(FATO)</span> при болници која се налази у густо насељеној, непогодној средини и која се употребљава као <span class="italik">HEMS</span> оперативна база, користе се у перформансама класе 1.</p>
				<p>2) Хеликоптери који обављају летове од/до подручја завршног прилаза и полетања <span class="italik">(FATO)</span> при болници која се налази у густо насељеној, непогодној средини, а која не представља <span class="italik">HEMS</span> оперативну базу, користе се у перформансама класе 1, изузев ако оператер има одобрење издато у складу са CAT.POL.H.225.</p>
				<p>3) Хеликоптери који лете од/до <span class="italik">HEMS</span> оперативног места које се налази у непогодној средини, користе се у перформансама класе 2 и изузети су од обавезе поседовања одобрења које се захтева у CAT.POL.H.305 став a), под условом да је обезбеђена усклађеност са CAT.POL.H.305 став б) тачка 2) и став б) тачка 3).</p>
				<p>4) Димензије <span class="italik">HEMS</span> оперативног места морају да буду такве да омогућавају одговарајуће избегавање препрека. За ноћне летове ово место мора да буде осветљено како би се обезбедило да место и препреке буду уочљиви. </p>
				<p><span class="bold">SPA.HEMS.130 Захтеви који се односе на посаду</span></p>
				<p><span class="italik">a) Избор</span>. Оператер је дужан да установи критеријум за избор чланова летачке посаде за обављање <span class="italik">HEMS</span> задатака, узимајући у обзир њихово претходно искуство.</p>
				<p>б)<span class="italik"> Искуство</span>. Минимално искуство вође ваздухоплова који обавља <span class="italik">HEMS</span> летове не сме да буде мање од:</p>
				<p>1) једне од две наведене ставке:</p>
				<p>(i) 1.000 сати налета као пилот који управља ваздухопловом/вођа ваздухоплова, од чега 500 сати у улози пилота који управља ваздухопловом/вође ваздухоплова на хеликоптеру; или</p>
				<p>(ii) 1.000 сати налета као копилот при <span class="italik">HEMS</span> летовима, од чега 500 сати у улози пилота који управља ваздухопловом под надзором и 100 сати у улози пилота који управља ваздухопловом/вође ваздухоплова на хеликоптеру;</p>
				<p>2) 500 сати оперативног искуства на хеликоптерима, стеченог у оперативној средини која је слична средини у којој ће се обављати планирани летови; и</p>
				<p>3) за пилоте ангажоване у ноћним летовима, 20 сати налета ноћу, у визуелним метеоролошким условима <span class="italik">(VMC)</span>, у улози пилота који управља ваздухопловом/вође ваздухоплова.</p>
				<p>ц)<span class="italik"> Оперативна обука. </span>Потребно је успешно завршити оперативну обуку у складу са <span class="italik">HEMS</span> процедурама које су садржане у оперативном приручнику.</p>
				<p>д) <span class="italik">Скорашње искуство. </span>Пилоти који обављају <span class="italik">HEMS</span> летове морају да у последњих шест месеци обаве најмање тридесетоминутни лет у хеликоптеру, користећи искључиво инструменте или на уређају за симулирање летења <span class="italik">(FSTD)</span>.</p>
				<p>е) <span class="italik">Састав посаде</span></p>
				<p><span class="italik">1) Дневни лет. </span>Минималну посаду за дневни лет чине пилот и један члан <span class="italik">HEMS</span> техничког особља.</p>
				<p>(i) Овај састав посаде може да се сведе на једног пилота:</p>
				<p>(A) ако се на <span class="italik">HEMS</span> оперативном месту од вође ваздухоплова захтева да донесе додатни медицински материјал. У том случају, <span class="italik">HEMS</span> техничко особље може да остане да пружи помоћ болесним или повређеним лицима док вођа ваздухоплова обавља овај лет;</p>
				<p>(Б) ако након доласка на <span class="italik">HEMS</span> оперативно место, постављање носила онемогућава да <span class="italik">HEMS</span> техничко особље заузме предње седиште; или</p>
				<p>(Ц) ако је за време лета потребно да <span class="italik">HEMS</span> техничко особље помаже медицинском особљу у току лета.</p>
				<p>(ii) У случајевима описаним под (i), оперативни минимум мора да буде одређен на основу применљивих захтева за ваздушни простор. У овом случају се не примењује оперативни минимум за <span class="italik">HEMS</span> летове који је садржан у Табели 1 у SPA.HEMS.120.</p>
				<p>(iii) Само у случајевима наведеним под (i)(A) вођа ваздухоплова може да слети на <span class="italik">HEMS</span> оперативно место без техничког особља које му асистира са предњег седишта. </p>
				<p><span class="italik">2) Ноћни лет. </span>Минималну посаду за ноћне летове чине:</p>
				<p>(i) два пилота; или</p>
				<p>(ii) један пилот и један члан <span class="italik">HEMS</span> техничког особља у одређеним географским подручјима које је оператер навео у оперативном приручнику, узимајући у обзир следеће:</p>
				<p>(A) одговарајуће оријентире на земљи;</p>
				<p>(Б) систем за праћење лета за време трајања <span class="italik">HEMS</span> мисије;</p>
				<p>(Ц) поузданост уређаја за метеоролошко извештавање;</p>
				<p>(Д) листу минималне опреме за<span class="italik"> HEMS</span> летове;</p>
				<p>(Е) континуитет концепта посаде;</p>
				<p>(Ф) минималну оспособљеност посаде, основну и периодичну обуку;</p>
				<p>(Г) оперативне процедуре, укључујући координацију посаде;</p>
				<p>(Х) минималне метеоролошке услове; и</p>
				<p>(И) додатна разматрања услед специфичних локалних услова.</p>
				<p>ф)<span class="italik"> Обуке и провере посаде</span></p>
				<p>1) Обука и провера се врше у складу са детаљним планом и програмом обуке који је одобрила надлежна власт и који је наведен у оперативном приручнику. </p>
				<p>2) Чланови посаде</p>
				<p>(i) Програми обуке посаде треба да унапреде знање о <span class="italik">HEMS</span> радној средини и опреми; унапреде усклађеност рада посаде; обухвате мере за смањење ризика који су повезани са летом при преласку у услове смањене видљивости, избор <span class="italik">HEMS</span> оперативних места, профила прилаза и одлазака. </p>
				<p>(ii) Мере наведене у ставу ф) тачка 2) подтачка (i) морају да буду процењене у току:</p>
				<p>(A) провере стручности за дневне летове, у визуелним метеоролошким условима (<span class="italik">VMC)</span> или провере стручности за ноћне летове у визуелним метеоролошким условима (<span class="italik">VMC), </span>ако<span class="italik"> </span>оператер обавља<span class="italik"> </span>ноћне <span class="italik">HEMS </span>летове; и</p>
				<p>(Б) провере на линији.</p>
				<p><span class="bold">SPA.HEMS.135 Информисање медицинског особља и других лица при </span><span class="italik">HEMS</span><span class="bold"> летовима</span></p>
				<p><span class="italik">a) Медицинско особље. </span>Пре сваког <span class="italik">HEMS</span> лета или серије летова, медицинско особље мора да буде упознато са <span class="italik">HEMS</span> радном средином и опремом, како би могло да користи медицинску опрему која се налази у хеликоптеру и опрему која се користи у случају опасности и да учествује у уобичајеним поступцима уласка и изласка, као и у поступцима у случају опасности. </p>
				<p>б)<span class="italik"> Особље земаљских хитних служби. </span>Оператер треба да спроведе све мере како би био сигуран да је особље земаљских хитних служби упознато са <span class="italik">HEMS</span> радном средином и опремом, као и ризицима који су повезани са поступцима на земљи на <span class="italik">HEMS</span> оперативном месту.</p>
				<p>ц) <span class="italik">Пацијент. </span>Изузетно од CAT.OP.MPA.170, информисање се врши само ако здравствено стање пацијента то дозвољава. </p>
				<p><span class="bold">SPA.HEMS.140 Информације и документација</span></p>
				<p>a) Оператер је дужан да обезбеди, као саставни део анализе ризика и процеса управљања, да ризици који су повезани са <span class="italik">HEMS</span> радном средином буду сведени на најмању меру, наводећи у оперативном приручнику: избор, састав и обуку посаде; нивое опреме и критеријуме за отпрему; оперативне процедуре и минимуме у вези уобичајених и најчешћих ванредних поступака и њихово ублажавање.</p>
				<p>б) Одговарајући делови оперативног приручника морају да буду доступни организацији за чије се потребе обављају <span class="italik">HEMS</span> летови.</p>
				<p><span class="bold">SPA.HEMS.145 Опрема оперативне базе која се користи за </span><span class="italik">HEMS</span><span class="bold"> летове</span></p>
				<p>a) Ако је потребно да чланови посаде буду у приправности са временом реакције мањим од 45 минута, потребно је да им се обезбеди одговарајући смештај у непосредној близини сваке оперативне базе. </p>
				<p>б) У свакој оперативној бази пилотима мора да се обезбеди могућност прибављања актуелних метеоролошких информација и прогноза, као и задовољавајућа комуникација са одговарајућим јединицама пружаоца услуга у ваздушном саобраћају <span class="italik">(ATS)</span>. Одговарајућа средства морају да буду на располагању за планирање свих задатака. </p>
				<p><span class="bold">SPA.HEMS.150 Снабдевање горивом</span></p>
				<p>a) Ако се <span class="italik">HEMS</span> мисија обавља по правилима за визуелно летење <span class="italik">(VFR) </span>у локалном и дефинисаном географском подручју, може се применити уобичајено планирање горива ако оператер утврди завршну резерву горива којом се обезбеђује да, по окончању мисије, преостала количина горива не буде мања од количине горива која је потребна за: </p>
				<p>1) 30 минута лета при уобичајеним условима крстарења; или </p>
				<p>2) 20 минута при нормалној брзини крстарења, ако се лет обавља у подручју у коме је непрекидно доступно одговарајуће место за слетање.</p>
				<p><span class="bold">SPA.HEMS.155 Пуњење горива са путницима који се укрцавају, искрцавају или се налазе у хеликоптеру</span></p>
				<p>Ако вођа ваздухоплова сматра да је неопходно допунити гориво док су путници у хеликоптеру, то се може обавити ако су ротори заустављени или ако раде, под условом да су испуњени следећи услови: </p>
				<p>a) врата на страни хеликоптера где се точи гориво морају да буду затворена;</p>
				<p>б) врата на страни хеликоптера где се не точи гориво морају да буду отворена, ако метеоролошки услови то дозвољавају;</p>
				<p>ц) средства за гашење пожара одговарајућег капацитета морају да буду у положају који омогућава тренутну употребу у случају пожара; и</p>
				<p>д) довољно особља мора да буде на располагању да одмах изнесу пацијента из хеликоптера у случају пожара. </p>
				<p class="v2-clan-1">ГЛАВА K</p>
				<p class="v2-bold-1"><span class="bold">ЛЕТОВИ ХЕЛИКОПТЕРА ИЗНАД 
				ВОДЕ</span></p>
				<p class="Basic-Paragraph"><span class="v2-clan-left-1">
				<span class="underlineLeft">SPA.HOFO.100 Летови хеликоптера 
				изнад воде</span> <em>(HOFO)</em></span></p>
				<p class="v2-clan-left-1">Захтеви ове главе примењују се на:</p>
				<p class="v2-clan-left-1">а) оператера који обавља јавни 
				авио-превоз и који има важећи сертификат ваздухопловног 
				оператера (<span class="italik">АОС</span>) у складу са Део-<span class="italik">ORO;</span></p>
				<p class="v2-clan-left-1">б) оператера који обавља посебне 
				делатности и који је поднео изјаву да је усклађен са Део-<span class="italik">ORO;</span></p>
				<p class="v2-clan-left-1">ц) оператера који обавља 
				некомерцијалне летове и који је поднео изјаву да је усклађен са 
				Део-<span class="italik">ORO.</span></p>
				<p class="Basic-Paragraph"><span class="v2-bold-left-1">
				SPA.HOFO.105 Одобрење за летове хеликоптера изнад воде</span></p>
				<p class="v2-clan-left-1">а) Пре почетка летова у складу са овом 
				главом, надлежна власт оператеру издаје посебно одобрење;</p>
				<p class="v2-clan-left-1">б) За стицање посебног одобрења, 
				оператер је дужан да надлежној власти поднесе захтев у складу са 
				одредбом SPA.GEN.105 и мора да докаже надлежној власти 
				усклађеност са захтевима из ове главе; </p>
				<p class="v2-clan-left-1">ц) Пре започињања делатности из државе 
				чланице која није држава чланица која је издала одобрење у 
				складу са ставом а), оператер је дужан да обавести надлежне 
				органе у обе државе чланице о намераваној делатности. </p>
				<p class="Basic-Paragraph"><span class="v2-bold-left-1">
				SPA.HOFO.110 Оперативне процедуре</span></p>
				<p class="v2-clan-left-1">а) У оквиру свог процеса управљања 
				безбедношћу, оператер ублажава и смањује ризике и опасности који 
				се односе на летове хеликоптера изнад воде. Оператер је дужан да 
				у оперативном приручнику наведе:</p>
				<p class="v2-clan-left-1">1) избор, састав и оспособљеност 
				посада;</p>
				<p class="v2-clan-left-1">2) дужности и одговорности чланова 
				посаде и осталог особља које је укључено у делатности;</p>
				<p class="v2-clan-left-1">3) захтеве у погледу опреме и отпреме;</p>
				<p class="v2-clan-left-1">4) оперативне поступке и минимуме, 
				тако да су описане уобичајене и могуће ванредне ситуације и 
				одговарајуће мере за њихово ублажавање.</p>
				<p class="v2-clan-left-1">б) Оператер је дужан да обезбеди:</p>
				<p class="v2-clan-left-1">1) да је пре сваког лета припремљен 
				оперативни план лета;</p>
				<p class="v2-clan-left-1">2) да информисање путника у погледу 
				безбедности укључује све специфичне информације повезане са 
				летовима изнад воде и да им је оно обезбеђено пре укрцавања у 
				хеликоптер; </p>
				<p class="v2-clan-left-1">3) да сваки члан летачке посаде носи 
				одобрено одело за преживљавање:</p>
				<p class="v2-clan-left-1">(i) ако метеоролошки извештаји или 
				прогнозе који су доступни пилоту који управља ваздухопловом/вођи 
				ваздухоплова указују да ће температура мора бити мања од 10 °С у 
				току лета; или</p>
				<p class="v2-clan-left-1">(ii) ако се процењује да је време 
				потребно за спасавање дуже од процењеног времена за 
				преживљавање; или</p>
				<p class="v2-clan-left-1">(iii) ако је планирано да се лет обави 
				ноћу у непогодној средини.</p>
				<p class="v2-clan-left-1">4) да се прати структура руте изнад 
				воде коју обезбеђује одговарајући <span class="italik">АТЅ</span>, 
				тамо где је успостављена;</p>
				<p class="v2-clan-left-1">5) да пилоти оптимално употребљавају 
				системе за аутоматску контролу лета (<span class="italik">AFCS</span>), 
				током читавог лета; </p>
				<p class="v2-clan-left-1">6) да су утврђени специфични профили 
				прилажења изнад воде, укључујући и параметре за стабилан прилаз 
				и корективне мере које треба предузети ако прилаз постане 
				нестабилан;</p>
				<p class="v2-clan-left-1">7) за летове који се обављају у 
				вишечланој летачкој посади, да су успостављене процедуре према 
				којима члан летачке посаде прати инструменте за летење током 
				лета изнад воде, посебно током прилажења или одласка, како би се 
				осигурало остајање на безбедној путањи лета;</p>
				<p class="v2-clan-left-1">8) да летачка посада предузима 
				тренутне и одговарајуће радње у случају активирања упозорења о 
				висини лета;</p>
				<p class="v2-clan-left-1">9) да су успостављени поступци према 
				којима су у приправности системи плутања у случају опасности, 
				када је безбедно ставити их у приправност током свих долазака и 
				одлазака изнад воде; и</p>
				<p class="v2-clan-left-1">10) да се летови обављају у складу са 
				свим ограничењима у погледу рута или подручја летова које је 
				одредила надлежна власт или одговарајуће тело одговорно за 
				ваздушни простор.</p>
				<p class="Basic-Paragraph"><span class="v2-bold-left-1">
				SPA.HOFO.115 Употреба локација на води</span></p>
				<p class="v2-clan-left-1">Оператер је дужан да користи само оне 
				локације на води које одговарају величини и маси типа 
				хеликоптера и намераваној врсти летова.</p>
				<p class="Basic-Paragraph"><span class="v2-bold-left-1">
				SPA.HOFO.120 Избор аеродрома и оперативних места</span></p>
				<p class="v2-clan-left-1">а) <span class="italik">Алтернативни 
				аеродром за одредишни аеродром на копну</span>. Изузетно од 
				CAT.OP.MPA.181, NCC.OP.152 и SPO.OP.151, пилот који управља 
				ваздухопловом/вођа ваздухоплова не мора у оперативном плану лета 
				да наведе алтернативни аеродром за одредишни аеродром када 
				обавља летове са локације на води ка аеродрому на копну:</p>
				<p class="v2-clan-left-1">1) ако је одредишни аеродром дефинисан 
				као аеродром уз обалу; или</p>
				<p class="v2-clan-left-1">2) ако су испуњени следећи услови:</p>
				<p class="v2-clan-left-1">(i) одредишни аеродром има објављен 
				поступак инструменталног прилаза;</p>
				<p class="v2-clan-left-1">(ii) лет траје краће од три сата; и</p>
				<p class="v2-clan-left-1">(iii) у објављеној временској прогнози 
				која важи у раздобљу од једног часа пре до једног часа после 
				очекиваног времена слетања наводи се да је:</p>
				<p class="v2-clan-left-1">А) база облака најмање 700
				<span class="italik">ft</span> изнад минимума за поступак 
				инструменталног прилаза, или 1000 <span class="italik">ft</span> 
				изнад одредишног аеродрома, шта год је више; </p>
				<p class="v2-clan-left-1">Б) видљивост најмање 2.500 метара.</p>
				<p class="v2-clan-left-1">б) <span class="italik">Алтернативна 
				одредишна хеликоптерска платформа на води</span>. Оператер може 
				изабрати алтернативну одредишну хеликоптерску платформу на води, 
				ако су испуњени сви следећи услови:</p>
				<p class="v2-clan-left-1">1) алтернативна одредишна 
				хеликоптерска платформа се може користити само после тачке са 
				које нема повратка (<span class="italik">PNR</span>) и када 
				алтернативни одредишни аеродром на копну није географски 
				доступан. Пре тачке са које нема повратка (<span class="italik">PNR</span>), 
				мора се користити алтернативни одредишни аеродром на копну;</p>
				<p class="v2-clan-left-1">2) алтернативна одредишна 
				хеликоптерска платформа на води мора бити таква да се на њу може 
				слетети са једним неисправним мотором (<span class="italik">OEI</span>);</p>
				<p class="v2-clan-left-1">3) у мери у којој је то могуће, 
				расположивост платформе осигурава се пре тачке са које нема 
				повратка (<span class="italik">PNR</span>). Димензије, 
				конфигурација и надвишавање препрека појединачне хеликоптерске 
				платформе или друге површине морају одговарати њеној употреби 
				као алтернативне хеликоптерске платформе за сваки тип 
				хеликоптера који се намерава на њој користити;</p>
				<p class="v2-clan-left-1">4) морају бити одређени временски 
				минимуми, узимајући у обзир тачност и поузданост метеоролошких 
				информација;</p>
				<p class="v2-clan-left-1">5) листа минималне опреме
				<span class="italik">(MEL)</span> мора да садржи конкретне 
				одредбе за ову врсту летова;</p>
				<p class="v2-clan-left-1">6) aлтернативна одредишна 
				хеликоптерска платформа на води може бити изабрана само ако је 
				оператер утврдио поступак у оперативном приручнику.</p>
				<p class="Basic-Paragraph"><span class="auto-style5">
				SPA.HOFO.125 Прилаз коришћењем хеликоптерског радара </span>
				<span class="italik"><strong>(ARAs)</strong></span><span class="bold"><span class="underlineLeft"> 
				за локације на води – јавни авио-превоз</span> </span>
				<span class="v2-clan-left-1"><em>(CAT)</em></span></p>
				<p class="v2-clan-left-1">а) Оператер који обавља јавни 
				авио-превоз дужан је да успостави оперативне процедуре и да 
				обезбеди да се процедуре прилаза коришћењем хеликоптерског 
				радара <span class="italik">(ARAs)</span><span class="bold">
				</span>примењују само:</p>
				<p class="v2-clan-left-1">1) ако је хеликоптер опремљен радаром 
				који може да пружа информације о препрекама; и</p>
				<p class="v2-clan-left-1">2) ако је испуњен један од следећих 
				услова:</p>
				<p class="v2-clan-left-1">(i) минимална релативна висина 
				снижавања <span class="italik">(MDH)</span> је одређена помоћу 
				радио-висиномера; или</p>
				<p class="v2-clan-left-1">(ii) примењена је минимална надморска 
				висина снижавања <span class="italik">(MDА) </span>увећана за 
				одговарајућу вредност.</p>
				<p class="v2-clan-left-1">б) Прилази коришћењем хеликоптерског 
				радара <span class="italik">(ARAs)</span><span class="bold">
				</span>на платформе или покретна пловила у пролазу врше се само 
				при летовима у вишечланој летачкој посади.</p>
				<p class="v2-clan-left-1">ц) Подручје у коме се доноси одлука 
				мора да омогућава одговарајуће избегавање препрека приликом 
				неуспелог прилаза на свако одредиште за које је планирано 
				коришћење <span class="italik">ARA.</span></p>
				<p class="v2-clan-left-1">д) Прилаз се наставља ван подручја у 
				коме се доноси одлука или испод <span class="italik">MDA/H</span> 
				само ако је одредиште у видокругу.</p>
				<p class="v2-clan-left-1">е) За летове са једночланом посадом,
				<span class="italik">MDA/H</span> и подручје у коме се доноси 
				одлука се увећавају за одређену вредност.</p>
				<p class="v2-clan-left-1">ф) Ако се прилаз <span class="italik">
				ARA</span> примењује на непокретну локацију на води (тј. фиксна 
				инсталација или непокретно пловилo) и ако навигациони систем 
				располаже доступним поузданим <span class="italik">GPS</span> 
				координатама, GPS/систем просторне навигације се користи за 
				побољшање безбедности.</p>
				<p class="Basic-Paragraph"><span class="v2-bold-left-1">
				SPA.HOFO.130 Метеоролошки услови </span></p>
				<p class="v2-clan-left-1">Без обзира на одредбе CAT.OP.MPA.247, 
				NCC.OP.180 и SPO.OP.170, када се лети између локација на води 
				смештених у ваздушном простору класе <span class="italik">G</span>, 
				при чему је сектор изнад воде мањи од 10 <span class="italik">NM</span>, 
				летови који се обављају по правилима за визуелно летење (<span class="italik">VFR</span>) 
				могу се обављати уз следећа ограничења или повољније услове:</p>
				<p class="bold"><span class="v2-bold-1">Минимуми за летење 
				између локација на води које се налазе у ваздушном простору 
				класе G</span></p>
				<table class="tabela-sa-borderom">
					<colgroup>
						<col><col><col><col><col>
					</colgroup>
					<tbody><tr class="No-Table-Style">
						<td class="No-Table-Style">
						<p class="Basic-Paragraph"></p>
						</td>
						<td class="No-Table-Style" colspan="2">
						<p class="Basic-Paragraph"><span class="v2-bold-left-1">
						Дан</span></p>
						</td>
						<td class="No-Table-Style" colspan="2">
						<p class="Basic-Paragraph"><span class="v2-bold-left-1">
						Ноћ</span></p>
						</td>
					</tr>
					<tr class="No-Table-Style">
						<td class="No-Table-Style">
						<p class="Basic-Paragraph"></p>
						</td>
						<td class="No-Table-Style">
						<p class="Basic-Paragraph"><span class="bold">Висина (</span><span class="superscript">*</span><span class="v2-bold-left-1">)
						</span></p>
						</td>
						<td class="No-Table-Style">
						<p class="Basic-Paragraph"><span class="v2-bold-left-1">
						Видљивост</span></p>
						</td>
						<td class="No-Table-Style">
						<p class="Basic-Paragraph"><span class="bold">Висина (</span><span class="superscript">*</span><span class="v2-bold-left-1">)
						</span></p>
						</td>
						<td class="No-Table-Style">
						<p class="Basic-Paragraph"><span class="v2-bold-left-1">
						Видљивост</span></p>
						</td>
					</tr>
					<tr class="No-Table-Style">
						<td class="No-Table-Style">
						<p class="v2-clan-left-1">Један пилот</p>
						</td>
						<td class="No-Table-Style">
						<p class="Basic-Paragraph"><span class="v2-clan-left-1">
						300 <em>ft</em></span></p>
						</td>
						<td class="No-Table-Style">
						<p class="Basic-Paragraph"><span class="v2-clan-left-1">
						3 <em>km</em></span></p>
						</td>
						<td class="No-Table-Style">
						<p class="Basic-Paragraph"><span class="v2-clan-left-1">
						500 <em>ft</em></span></p>
						</td>
						<td class="No-Table-Style">
						<p class="Basic-Paragraph"><span class="v2-clan-left-1">
						5<em> km</em></span></p>
						</td>
					</tr>
					<tr class="No-Table-Style">
						<td class="No-Table-Style">
						<p class="v2-clan-left-1">Два пилота</p>
						</td>
						<td class="No-Table-Style">
						<p class="Basic-Paragraph"><span class="v2-clan-left-1">
						300 <em>ft</em></span></p>
						</td>
						<td class="No-Table-Style">
						<p class="Basic-Paragraph"><span class="v2-clan-left-1">
						2 k<em>m (**)</em></span></p>
						</td>
						<td class="No-Table-Style">
						<p class="Basic-Paragraph"><span class="v2-clan-left-1">
						500 <em>ft</em></span></p>
						</td>
						<td class="No-Table-Style">
						<p class="Basic-Paragraph"><span class="v2-clan-left-1">
						5 <em>km (***)</em></span></p>
						</td>
					</tr>
				</tbody></table>
				<p class="v2-italik-left-1" style="left: 0px; bottom: 4px">(*) 
				База облака мора да буде таква да омогућава лет на наведеној 
				висини, испод облака и без облака. </p>
				<p class="v2-italik-left-1">(**) Хеликоптери могу да лете ако је 
				видљивост у току лета до 800 <span class="italik">m</span>, под 
				условом да су стално видљиви аеродром одредишта или 
				међуструктура. </p>
				<p class="v2-italik-left-1">(***) Хеликоптери могу да лете ако 
				је видљивост у току лета до 1.500 <span class="italik">m</span>, 
				под условом да су стално видљиви аеродром одредишта или 
				међуструктура. </p>
				<p class="Basic-Paragraph"><span class="v2-bold-left-1">
				SPA.HOFO.135 Ограничења која се односе на ветар за летове до 
				локација на води</span></p>
				<p class="v2-clan-left-1">Летови хеликоптера ка локацији на води 
				обављају се ако објављена брзина ветра на хеликоптерској 
				платформи није већа од 60 <span class="italik">kt</span>, 
				укључујући и ударе ветра.</p>
				<p class="Basic-Paragraph"><span class="v2-bold-left-1">
				SPA.HOFO.140 Захтеви у погледу перформанси за локације на води</span></p>
				<p class="v2-clan-left-1">Хеликоптери који полећу и слећу на 
				локације на води се користе у складу са захтевима у погледу 
				перформанси из одговарајућег Анекса, према врсти летова које 
				обављају.</p>
				<p class="v2-clan-left-1"><span class="underlineLeft">
				SPA.HOFO.145 Систем за праћење параметара лета</span> <em>(FDM)
				</em></p>
				<p class="v2-clan-left-1">а) Приликом обављања јавног 
				авио-превоза (<span class="italik">САТ</span>) хеликоптерима 
				који су опремљени уређајем за снимање података о лету, оператер 
				је дужан да до 1. јануара 2019. године успостави и одржава 
				систем праћења параметара лета (<span class="italik">FDM</span>), 
				као саставни део свог система управљања. </p>
				<p class="v2-clan-left-1">б) Систем праћења параметара лета (<span class="italik">FDM</span>) 
				не представља основ за казнене мере и мора да обезбеди 
				одговарајућу заштиту извора података.</p>
				<p class="Basic-Paragraph"><span class="v2-bold-left-1">
				SPA.HOFO.150 Систем за праћење ваздухоплова</span></p>
				<p class="v2-clan-left-1">Оператер мора да успостави и одржава 
				систем за праћење ваздухоплова током летова изнад воде у 
				непогодној средини у периоду од полетања до слетања хеликоптера 
				на његово коначно одредиште.</p>
				<p class="v2-clan-left-1"><span class="bold">
				<span class="underlineLeft">SPA.HOFO.155 Систем за праћење 
				вибрација</span> </span><span class="italik">(VHM)</span></p>
				<p class="v2-clan-left-1">а) Следећи хеликоптери који обављају 
				комерцијалне летове <span class="italik">(CAT)</span> изнад 
				воде, у непогодној средини, морају да до 1. јануара 2019. године 
				буду опремљени системом (<span class="italik">VHM</span>) који 
				може да прати стање критичних система ротора и погона ротора:</p>
				<p class="v2-clan-left-1">1) сложени хеликоптери на моторни 
				погон којима је прва појединачна потврда о пловидбености (<span class="italik">CofA</span>) 
				издата после 31. децембра 2016. године;</p>
				<p class="v2-clan-left-1">2) сви хеликоптери који имају 
				максимални број расположивих путничких седишта (<span class="italik">MOPSC</span>) 
				већи од девет и којима је прва појединачна потврда о 
				пловидбености (<span class="italik">CofA</span>) издата пре 1. 
				јануара 2017. године;</p>
				<p class="v2-clan-left-1">3) сви хеликоптери којима је прва 
				појединачна потврда о пловидбености (<span class="italik">CofA</span>) 
				издата после 31. децембра 2018. године;</p>
				<p class="v2-clan-left-1">б) Оператер мора да успостави систем 
				за:</p>
				<p class="v2-clan-left-1">1) прикупљање података, укључујући и 
				упозорења која генерише систем;</p>
				<p class="v2-clan-left-1">2) анализу и утврђивање 
				функционалности саставних делова; и</p>
				<p class="v2-clan-left-1">3) одговор на откривене почетне 
				кварове.</p>
				<p class="Basic-Paragraph"><span class="v2-bold-left-1">
				SPA.HOFO.160 Захтеви у погледу опреме</span></p>
				<p class="v2-clan-left-1">а) Оператер мора да испуни следеће 
				захтеве у погледу опреме:</p>
				<p class="v2-clan-left-1">1) Систем за обавештавање путника
				<span class="italik">(PA)</span> у хеликоптерима који се користе 
				за јавни авио-превоз <span class="italik">(CAT)</span> и 
				некомерцијалне летове који се обављају сложеним моторним 
				хеликоптерима <span class="italik">(NCC)</span>:</p>
				<p class="v2-clan-left-1">(i) хеликоптери који имају максимални 
				број расположивих путничких седишта (<span class="italik">MOPSC</span>) 
				већи од девет морају да буду опремљени са системом за 
				обавештавање путника <span class="italik">(PA)</span>;</p>
				<p class="v2-clan-left-1">(ii) хеликоптери који имају максимални 
				број расположивих путничких седишта (<span class="italik">MOPSC</span>) 
				девет и мање не морају да буду опремљени системом за 
				обавештавање путника <span class="italik">(PA)</span> ако 
				оператер може да докаже је глас пилота разумљив са свих 
				путничких седишта током лета. </p>
				<p class="v2-clan-left-1">2) <span class="italik">
				Радио-висиномер</span></p>
				<p class="v2-clan-left-1">Хеликоптери морају да имају 
				радио-висиномер који може да емитује звучно упозорење испод 
				унапред одређене висине и визуелно упозорење на висини коју 
				одабере пилот.</p>
				<p class="v2-clan-left-1">б) <span class="italik">Излази за 
				случај опасности</span></p>
				<p class="v2-clan-left-1">Сви излази за случај опасности, 
				укључујући и излазе за случај опасности који су намењени посади, 
				као и сва врата, прозори или други отвори који су погодни за 
				излаз у случају опасности и средства за њихово отварање, морају 
				да буду видно означени за усмеравање лица која користе излазе по 
				дневној светлости или у мраку. Ове ознаке морају да буду уочљиве 
				и уколико дође до превртања хеликоптера или потапања кабине.</p>
				<p class="v2-clan-left-1">ц) <span class="italik">Хеликоптерски 
				систем за упозоравање на опасно приближавање земљи (HTAWS)</span></p>
				<p class="v2-clan-left-1">Хеликоптери који се користе за јавни 
				авио-превоз, са максималном сертификованом масом на полетању
				<span class="italik">(MCTOM)</span> већом од 3.175
				<span class="italik">kg</span> или са максималним бројем 
				расположивих путничких седишта <span class="italik">(MOPSC)</span> 
				већим од девет, којима је прва појединачна потврда о 
				пловидбености издата после 31. децембра 2018. године, морају да 
				имају систем за упозоравање на опасно приближавање земљи (<span class="italik">HTAWS</span>) 
				који испуњава услове за класу А опреме, као што је наведено у 
				прихваћеном стандарду.</p>
				<p class="Basic-Paragraph"><span class="v2-bold-left-1">
				SPA.HOFO.165 Додатни поступци и опрема за летове у непогодној 
				средини </span></p>
				<p class="v2-clan-left-1">а) <span class="italik">Прслуци за 
				спасавање</span></p>
				<p class="v2-clan-left-1">Одобрене прслуке за спасавање треба да 
				носе сва лица у хеликоптеру све време трајања лета, изузев ако 
				на себи имају интегрисано одело за преживљавање које испуњава 
				услове за одело за преживљавање и прслук за спашавање.</p>
				<p class="v2-clan-left-1">б) <span class="italik">Одела за 
				преживљавање</span></p>
				<p class="v2-clan-left-1">Сви путници у хеликоптеру морају да 
				носе одобрена одела за преживљавање:</p>
				<p class="v2-clan-left-1">1) ако метеоролошки извештаји или 
				прогнозе који су доступни пилоту који управља ваздухопловом/вођи 
				ваздухоплова указују да ће температура мора бити мања од 10 °С у 
				току лета; или</p>
				<p class="v2-clan-left-1">2) ако се процењује да је време 
				потребно за спасавање дуже од процењеног времена за 
				преживљавање; или</p>
				<p class="v2-clan-left-1">3) ако је планирано да се лет обави 
				ноћу у непогодној средини.</p>
				<p class="v2-clan-left-1">ц) <span class="italik">Систем за 
				дисање у опасности</span></p>
				<p class="v2-clan-left-1">Сва лица у хеликоптеру морају да носе 
				и да буду оспособљена да користе систем за дисање у опасности.</p>
				<p class="v2-clan-left-1">д) <span class="italik">Чамци за 
				спасавање</span></p>
				<p class="v2-clan-left-1">1) Сви чамци за спасавање који се 
				налазе у хеликоптеру морају да буду постављени тако да се могу 
				користити у условима на мору у погледу којих су карактеристике 
				хеликоптера за слетање на воду, плутање и равнотежу процењене 
				ради сертификације.</p>
				<p class="v2-clan-left-1">2) Сви чамци за спасавање који се 
				налазе у хеликоптеру морају да буду смештени тако да буду 
				спремни за употребу у случају опасности.</p>
				<p class="v2-clan-left-1">3) Број чамаца за спасавање је: </p>
				<p class="v2-clan-left-1">(i) у случају хеликоптера у коме се 
				налази мање од 12 лица, најмање један чамац за спасавање чији 
				номинални капацитет није мањи од максималног броја лица у 
				хеликоптеру; или</p>
				<p class="v2-clan-left-1">(ii) у случају хеликоптера у коме се 
				налази више од 11 лица, најмање два чамца која заједно могу да 
				прихвате сва лица која се могу налазити у хеликоптеру, при чему, 
				ако се један од њих изгуби, преостали чамац за спасавање (или 
				више њих) има капацитет прекорачења довољан за прихват свих лица 
				у хеликоптеру.</p>
				<p class="v2-clan-left-1">4) Сваки чамац за спасавање садржи 
				најмање један предајник за одређивање места несреће за 
				преживљавање <span class="italik">(ELT(S)</span>);</p>
				<p class="v2-clan-left-1">5) Сваки чамац садржи опрему за 
				спасавање, укључујући средства за одржавање у животу. </p>
				<p class="v2-clan-left-1">e) <span class="italik">Светла и 
				ознаке за случај опасности</span></p>
				<p class="v2-clan-left-1">Хеликоптер мора бити опремљен светлом 
				за случај опасности које има засебан извор напајања електричном 
				енергијом како би се обезбедило опште осветљење кабине и 
				олакшала евакуација из хеликоптера.</p>
				<p class="v2-clan-left-1">ф) <span class="italik">Предајник за 
				одређивање места несреће који се аутоматски активира (ELT(AD))
				</span></p>
				<p class="v2-clan-left-1">Хеликоптер мора бити опремљен 
				предајником за одређивање места несреће који се аутоматски 
				активира <span class="italik">(ELT(AD))</span> и има могућност 
				да непрекидно шаље сигнал на фреквенцији 121.5
				<span class="italik">MHz</span> и 406 <span class="italik">MHz.</span></p>
				<p class="v2-clan-left-1">г) <span class="italik">Задржавање 
				врата која не могу да се одбаце</span></p>
				<p class="v2-clan-left-1">Врата која не могу да се одбаце и која 
				су одређена као излаз у случају опасности приликом принудног 
				слетању на воду, морају да имају средство за њихово задржавање у 
				отвореном положају до максимума који се захтева при оцењивању за 
				принудно слетање на воду и плутање, како не би ометала излаз 
				лица из хеликоптера у свим условима на мору.</p>
				<p class="v2-clan-left-1">х) <span class="italik">Излази за 
				случај опасности и отвори погодни за излаз</span></p>
				<p class="v2-clan-left-1">Сви излази за случај опасности, 
				укључујући и излазе за случај опасности који су намењени посади, 
				врата, прозори или други отвори у путничкој кабини који су 
				оцењени као погодни за излаз под водом, морају да буду опремљени 
				тако да се могу користити у случају опасности.</p>
				<p class="v2-clan-left-1">Без обзира на наведено у ст. а), б) и 
				ц), оператер може, на основу процене ризика, да дозволи 
				путницима који су здравствено неспособни на локацији на води да 
				делимично носе или да не носе прслуке за спасавање, одела за 
				преживљавање или системе за дисање у опасности на летовима када 
				се враћају са локација на води или на летовима између локација 
				на води.</p>
				<p class="Basic-Paragraph"><span class="v2-bold-left-1">
				SPA.HOFO.170 Захтеви за посаду </span></p>
				<p class="v2-clan-left-1">а) Оператер је дужан да установи:</p>
				<p class="v2-clan-left-1">1) критеријум за избор чланова летачке 
				посаде, узимајући у обзир њихово претходно искуство;</p>
				<p class="v2-clan-left-1">2) минимално искуство вође 
				ваздухоплова/пилота који управља ваздухопловом за извођење 
				летова изнад воде;</p>
				<p class="v2-clan-left-1">3) програм обуке и провере за летачко 
				особље, који сваки члан летачке посаде мора успешно да заврши. 
				Овај програм мора да буде прилагођен летовима који се одвијају 
				изнад воде и обухвата уобичајене, ванредне и поступке у случају 
				опасности, обуку за унапређење рада посаде, улазак воде и 
				преживљавање на мору.</p>
				<p class="v2-clan-left-1">б)<span class="italik"> Скорашње 
				искуство</span></p>
				<p class="v2-clan-left-1">Пилот може да управља хеликоптером 
				који превози путнике:</p>
				<p class="v2-clan-left-1">1) на локацији на води, као вођа 
				ваздухоплова/пилот који управља ваздухопловом или копилот само 
				ако је у претходних 90 дана обавио најмање три полетања, 
				одласка, прилаза и слетања на локацији на води на истом типу 
				хеликоптера или уређају за потпуно симулирање лета (<span class="italik">FFS)</span> 
				за тај тип хеликоптера; или</p>
				<p class="v2-clan-left-1">2) ноћу на локацији на води, као вођа 
				ваздухоплова/пилот који управља ваздухопловом или копилот само 
				ако је у претходних 90 дана обавио најмање 3 полетања, одласка, 
				прилаза и слетања ноћу на локацији на води на истом типу 
				хеликоптера или уређају за потпуно симулирање лета (<span class="italik">FFS)</span> 
				за тај тип хеликоптера.</p>
				<p class="v2-clan-left-1">Три полетања и слетања морају да се 
				обаве у вишечланој летачкој посади или у посади коју чини један 
				пилот, у зависности од врсте летова који се обављају.</p>
				<p class="v2-clan-left-1">ц) Посебни захтеви за јавни авио 
				превоз:</p>
				<p class="v2-clan-left-1">1) Период од 90 дана наведен у 
				претходном ставу б) тач. 1) и 2) може да буде продужен до 120 
				дана, ако пилот обаља летење на линији под надзором инструктора 
				или испитивача овлашћеног за тај тип. </p>
				<p class="v2-clan-left-1">2) Ако пилот не испуњава захтеве 
				наведене у тачки 1), он мора да обави лет оспособљавања у 
				хеликоптеру или у уређају за потпуно симулирање лета (<span class="italik">FFS)</span> 
				за тај тип хеликоптера, који мора да укључи најмање захтеве 
				наведене у ставу б) тач. 1) и 2), пре него што може да користи 
				своја права.</p>
				<p class="v2-clan-1">ГЛАВА Л</p>
				<p class="v2-bold-1">ЛЕТОВИ ЈЕДНОМОТОРНИХ АВИОНА СА МОТОРОМ НА 
				ТУРБИНСКИ ПОГОН, НОЋУ ИЛИ У ИНСТРУМЕНТАЛНИМ МЕТЕОРОЛОШКИМ 
				УСЛОВИМА <span class="italik">(SET-IMC)</span><span class="bold">
				</span></p>
				<p class="v2-clan-left-1"><span class="bold">S<span class="underlineLeft">PA.SET-IMC.100</span>
				</span><span class="italik">SET-IMC</span><span class="bold">
				<span class="underlineLeft">летови</span></span></p>
				<p class="v2-clan-left-1">У јавном авио-превозу
				<span class="italik">(САТ)</span> оператер може да користи 
				једномоторни авион са мотором на турбински погон, ноћу или у 
				инструменталним метеоролошким условима (<span class="italik">IMC</span>), 
				само ако је од надлежне власти прибавио одобрење
				<span class="italik">SET-IMC</span>. </p>
				<p class="Basic-Paragraph"><span class="v2-clan-left-1">
				<span class="underlineLeft">SPA.SET-IMC.105 Одобрење за</span>
				<em>SET-IMC </em><span class="underlineLeft">летове</span></span></p>
				<p class="v2-clan-left-1">Да би од надлежне власти добио 
				одобрење за <span class="italik">SET-IMC </span>летове, оператер 
				је дужан да достави доказе о испуњености следећих услова:</p>
				<p class="v2-clan-left-1">a) да је остварен прихватљив ниво 
				поузданости мотора на турбински погон у редовној употреби за 
				појединачну комбинацију ваздухоплов-мотор у светској флоти; </p>
				<p class="v2-clan-left-1">б) да су утврђене посебне инструкције 
				за одржавање и да су утврђени поступци за обезбеђивање 
				намераваних нивоа континуиране пловидбености и поузданости 
				авиона и његовог погонског система, као и да су укључени у 
				програм одржавања ваздухоплова у складу са Анексом I Уредбе (EУ) 
				број 1321/2014 (Део-М), укључујући и све следеће:</p>
				<p class="v2-clan-left-1">(1) програм праћења тренда параметара 
				мотора, изузев за авионе за које је прва појединачна потврда о 
				пловидбености издата после 31. децембра 2004. године, који 
				морају да имају аутоматски систем за праћење тренда;</p>
				<p class="v2-clan-left-1">(2) програм поузданости погонског 
				система и других придружених система;</p>
				<p class="v2-clan-left-1">ц) да је утврђен састав посаде и 
				програм обуке и провере за летачку посаду која учествује у овим 
				летовима;</p>
				<p class="v2-clan-left-1">д) да су утврђене оперативне процедуре 
				које обухватају све следеће елементе:</p>
				<p class="v2-clan-left-1">(1) опрему која мора да се носи, 
				укључујући њена оперативна ограничења и одговарајуће уносе у 
				листу минималне опреме <span class="italik">(MEL)</span>;</p>
				<p class="v2-clan-left-1">(2) планирање лета;</p>
				<p class="v2-clan-left-1">(3) уобичајене поступке;</p>
				<p class="v2-clan-left-1">(4) поступке за непредвиђене 
				случајеве, укључујући поступке у случају квара погонског 
				система, као и поступке за принудно слетање у свим временским 
				условима;</p>
				<p class="v2-clan-left-1">(5) праћење и пријављивање незгода;</p>
				<p class="v2-clan-left-1">е) да је извршена процена безбедносног 
				ризика која обухвата одређивање прихватљивог раздобља ризика ако 
				оператер намерава да га користи.</p>
				<p class="Basic-Paragraph"><span class="v2-clan-left-1">
				<span class="underlineLeft">SPA.SET-IMC.110 Захтеви у погледу 
				опреме за</span> <em>SET-IMC</em> <span class="underlineLeft">
				летове</span></span></p>
				<p class="v2-clan-left-1">Авиони који се користе за
				<span class="italik">SET-IMC</span> летове морају да имају 
				следећу опрему:</p>
				<p class="v2-clan-left-1">a) два одвојена система за производњу 
				електричне енергије, од којих сваки може да одговарајућом снагом 
				снабдева све битне летачке инструменте, навигационе системе и 
				авионске системе потребне за наставак лета до одредишног или 
				алтернативног аеродрома;</p>
				<p class="v2-clan-left-1">б) два показивача положаја 
				ваздухоплова, који се напајају из посебних извора;</p>
				<p class="v2-clan-left-1">ц) за летове на којима се превозе 
				путници, рамени појас или сигурносни појас са косом раменом 
				траком за свако путничко седиште;</p>
				<p class="v2-clan-left-1">д) ваздухопловну опрему за детекцију 
				времена;</p>
				<p class="v2-clan-left-1">е) авиони који имају кабину под 
				притиском морају да имају довољну количину додатног кисеоника за 
				сва лица у случају спуштања, после квара мотора при највећој 
				сертификованој висини крстарења, при највећој оптималној брзини 
				и конфигурацији планирања, узимајући у обзир максималну стопу 
				цурења кабине док се не постигне одржавање висине кабине на 
				висинама испод 13.000 <span class="italik">ft</span>.</p>
				<p class="v2-clan-left-1">ф) систем просторне навигације који је 
				могуће програмирати са позицијама места слетања и које летачком 
				особљу пружа латерално навођење до тих места;</p>
				<p class="v2-clan-left-1">г) радио-висиномер;</p>
				<p class="v2-clan-left-1">х) светло за слетање, које може да 
				осветли тачку додира писте са удаљености од 200<span class="italik"> 
				ft</span> на путањи спуштања са угашеним моторима;</p>
				<p class="v2-clan-left-1">и) систем електричног напајања у 
				ванредним ситуацијама који има довољни капацитет и издржљивост 
				да може да обезбеди снагу у случају губитка свих осталих извора 
				електричне енергије под додатним оптерећењима за следеће:</p>
				<p class="v2-clan-left-1">(1) неопходне инструменте за летење и 
				просторну навигацију током снижавања са максималне оперативне 
				висине након квара мотора;</p>
				<p class="v2-clan-left-1">(2) средства за један покушај поновног 
				покретања мотора;</p>
				<p class="v2-clan-left-1">(3) извлачење стајног трапа и 
				закрилаца, према потреби;</p>
				<p class="v2-clan-left-1">(4) употребу радио-висиномера током 
				прилаза за слетање;</p>
				<p class="v2-clan-left-1">(5) светло за слетање;</p>
				<p class="v2-clan-left-1">(6) један грејач пито цеви;</p>
				<p class="v2-clan-left-1">(7) ако је уграђено, електрично 
				средство које пилотима пружа довољну заштиту од оштећења 
				видљивости за слетање;</p>
				<p class="v2-clan-left-1">ј) систем паљења који се аутоматски 
				активира или се њиме може ручно управљати, приликом полетања, 
				слетања током лета у условима видљиве влаге;</p>
				<p class="v2-clan-left-1">к) инструмент за стално праћење 
				система подмазивања погонског склопа, ради откривања присутности 
				отпада повезаног са непосредним кваром компоненте погонског 
				склопа, укључујући показивач упозорења у пилотској кабини;</p>
				<p class="v2-clan-left-1">л) уређај за контролу снаге мотора у 
				ванредним околностима који омогућава непрекидан рад мотора у 
				довољном опсегу снаге да безбедно доврши лет у случају било 
				којег могућег квара уређаја за контролу горива.</p>
				<p class="hide-change">*Службени гласник РС, број 12/2019</p>
				<p class="clan">АНЕКС VI </p>
				<p class="bold"><span class="bold">НЕКОМЕРЦИЈАЛНИ ЛЕТОВИ СЛОЖЕНИХ МОТОРНИХ ВАЗДУХОПЛОВА</span></p>
				<p class="bold"><span class="bold">(ДЕО – </span><span class="italik">NCC</span><span class="bold">)</span></p>
				<p class="clan">ГЛАВА A</p>
				<p class="bold"><span class="bold">ОПШТИ ЗАХТЕВИ</span></p>
				<p><span class="bold">NCC.GEN.100 Надлежна власт</span></p>
				<p>Надлежна власт је власт коју је одредила држава чланица у којој оператер има главно седиште пословања или пребивалиште.</p>
				<p><span class="bold">NCC.GEN.105 Дужности посаде</span></p>
				<p>а) Члан посаде је одговоран да правилно извршава своје дужности које су:</p>
				<p>1) повезане са безбедношћу ваздухоплова и лица у њему; и</p>
				<p>2) наведене у упутствима и процедурама у оперативном приручнику.</p>
				<p>б) Током критичних фаза лета или увек када пилот који управља ваздухопловом процени да је неопходно у интересу безбедности, члан посаде мора да остане на седишту које је за њега предвиђено и да не обавља друге радње осим оних које се захтевају за безбедан лет ваздухоплова.</p>
				<p>ц) Током лета, члан летачке посаде мора да држи свој сигурносни појас везаним док је на свом седишту.</p>
				<p>д) Све време у току лета, најмање један оспособљени члан летачке посаде мора да остане за командама ваздухоплова.</p>
				<p>е) Члан посаде не сме да обавља дужности у ваздухоплову:</p>
				<p>1) ако зна или сумња да осећа последице умора, како је наведено у тачки 7.ф. Анекса IV Уредбе (ЕЗ) бр. 216/2008 или се на други начин осећа неспремним у мери која може да угрози лет; или</p>
				<p>2) ако је под утицајем психоактивних супстанци или алкохола или у случају других разлога наведених у тачки 7.г. Анекса IV Уредбе (ЕЗ) бр. 216/2008.</p>
				<p>ф) Члан летачке посаде који обавља дужности код више оператера дужан је да:</p>
				<p>1) води личну евиденцију у вези са радним временом, временом лета и временом одмора, како је наведено у Анексу III (Део – <span class="italik">ORO</span>), Глава <span class="italik">FTL</span> Уредбе (ЕУ) бр. 965/2012; и</p>
				<p>2) сваком од оператера достави неопходне податке за планирање активности у складу са применљивим <span class="italik">FTL </span>захтевима.</p>
				<p>г) Члан посаде је дужан да пилоту који управља ваздухопловом пријави:</p>
				<p>1) сваки недостатак, квар, неисправност или оштећење за које верује да могу да имају утицаја на пловидбеност или на безбедан лет ваздухоплова, укључујући и системе који се користе у случају опасности; и</p>
				<p>2) сваку незгоду која је угрозила или је могла да угрози безбедност летења.</p>
				<p><span class="bold">NCC.GEN.106 Права и одговорности пилота који управља ваздухопловом </span></p>
				<p>а) Пилот који управља ваздухопловом одговоран је:</p>
				<p>1) за безбедност ваздухоплова, свих чланова посаде, путника и терета који се налазе у ваздухоплову у току лета, како је наведено у тачки 1.ц. Анекса IV Уредбе (ЕЗ) бр. 216/2008;</p>
				<p>2) за почетак, ток, прекид или преусмеравање лета у интересу безбедности;</p>
				<p>3) да обезбеди да су сва упутства, оперативне процедуре и листе провере усклађене са оперативним приручником, као што је наведено у тачки 1.б. Анекса IV Уредбе (ЕЗ) бр. 216/2008;</p>
				<p>4) да обавља лет само ако је уверен да су испуњена сва оперативна ограничења наведена у тачки 2.а.3. Анекса IV Уредбе (ЕЗ) бр. 216/2008, односно:</p>
				<p>(i) ваздухоплов је пловидбен;</p>
				<p>(ii) ваздухоплов је прописно регистрован;</p>
				<p>(iii) инструменти и опрема неопходни за обављање лета су уграђени у ваздухоплов и исправни су, осим ако је дозвољено да се лет обави са неисправном опремом на основу листе минималне опреме <span class="italik">(MEL)</span> или другог одговарајућег документа, на начин који се прописан у NCC.IDE.A.105 или NCC.IDE.H.105;</p>
				<p>(iv) маса ваздухоплова и положај тежишта су такви да лет може да се обави у складу са ограничењима наведеним у документима о пловидбености;</p>
				<p>(v) сав ручни пртљаг, предати пртљаг и терет су адекватно утоварени и обезбеђени;</p>
				<p>(vi) оперативна ограничења ваздухоплова, која су наведена у приручнику за управљање ваздухопловом <span class="italik">(AFM)</span>, неће бити прекорачена у било ком тренутку лета;</p>
				<p>(vii) члан летачке посаде има важећу дозволу у складу са 
				Уредбом (ЕУ) бр. 1178/2011;<span class="v2-clan-left-1"> </span> </p>
				<p>(viii) чланови летачке посаде имају одговарајуће овлашћење и испуњавају услове у погледу оспособљености и скорашњег искуства;
				<span class="v2-clan-left-1">и</span></p>
				<p class="v2-clan-left-1">(ix) да обезбеди да су све навигационе 
				базе података, које су потребне за навигацију засновану на 
				могућностима ваздухоплова, одговарајуће и ажурне.</p>
				<p>5) да не започне лет у случају када било који члан летачке посаде није способан да обавља своје дужности због повреде, болести, умора или дејства неке психоактивне супстанце;</p>
				<p>6) да не настави лет даље од најближег аеродрома или оперативног места на коме временски услови дозвољавају безбедно слетање у ситуацијама када је способност било ког члана летачке посаде да обавља дужности значајно смањена услед узрока као што су умор, болест или недостатак кисеоника;</p>
				<p>7) за доношење одлуке о прихватању ваздухоплова са неисправностима које су допуштене листом одступања од конфигурације <span class="italik">(CDL)</span> или листом минималне опреме <span class="italik">(MEL)</span>, у зависности шта је применљиво;</p>
				<p>8) да по завршетку лета или серије летова у техничку књигу ваздухоплова или у путну књигу ваздухоплова евидентира податке о коришћењу ваздухоплова и све уочене или очекиване кварове ваздухоплова; и</p>
				<p class="v2-clan-left-1">9) да обезбеди:</p>
				<p class="v2-clan-left-1">(i) да уређај за снимање података о 
				лету не буде онеспособљен или искључен током лета; </p>
				<p class="v2-clan-left-1">(ii) да у случају догађаја који није 
				удес или озбиљна незгода, а који се пријављује у складу са 
				ORO.GEN.160 став а), подаци снимљени уређајем за снимање 
				података нису намерно избрисани; и </p>
				<p class="v2-clan-left-1">(iii) да у случају удеса или озбиљне 
				незгоде или у случају да је чување података снимљених уређајем 
				за снимање података наложио истражни орган:</p>
				<p class="v2-clan-left-1">(А) подаци из уређаја за снимање 
				података не буду намерно обрисани;</p>
				<p class="v2-clan-left-1">(Б) уређај за снимање података буде 
				искључен одмах након завршетка лета; и</p>
				<p class="v2-clan-left-1">(Ц) пре него што напусти пилотску 
				кабину предузме мере предострожности за очување података 
				снимљених уређајем за снимање података.</p>
				<p><span class="bold">NCC.GEN.110 Усклађеност са законима, прописима и процедурама</span></p>
				<p>а) Пилот који управља ваздухопловом је дужан да се придржава закона, прописа и процедура оних држава у којима се обављају летови.</p>
				<p>б) Пилот који управља ваздухопловом мора да буде упознат са законима, прописима и процедурама који се односе на обављање његових дужности и који се примењују на подручја која се прелећу, аеродроме или оперативна места која ће користити, као и на навигациону опрему, као што је наведено у тачки 1.а. Анекса IV Уредбе (ЕЗ) бр. 216/2008.</p>
				<p><span class="bold">NCC.GEN.115 Заједнички језик</span></p>
				<p>Оператер је дужан да обезбеди да сви чланови посаде могу међусобно да комуницирају на заједничком језику.</p>
				<p><span class="bold">NCC.GEN.119 Вожење ваздухоплова</span></p>
				<p>Оператер је дужан да утврди процедуре за вожење ваздухоплова како би осигурао безбедно коришћење ваздухоплова и унапредио безбедност на полетно-слетној стази.</p>
				<p><span class="bold">NCC.GEN.120 Вожење авиона</span></p>
				<p>Оператер је дужан да обезбеди да се вожење авиона по површини аеродрома за кретање ваздухоплова врши само ако је лице за командама:</p>
				<p>а) одговарајуће оспособљени пилот; или</p>
				<p>б) лице које је одредио оператер и које је:</p>
				<p>2) обучено за вожење авиона;</p>
				<p>3) обучено за коришћење радио-станице, ако је обавезна радио-комуникација;</p>
				<p>4) упознато са изгледом аеродрома, путевима који се користе за кретање, знацима, ознакама, светлима, сигналима и инструкцијама контроле летења <span class="italik">(ATC)</span>, значењима израза и процедурама; </p>
				<p>5) способно да испуни захтеване оперативне стандарде за безбедно кретање авиона по аеродрому.</p>
				<p><span class="bold">NCC.GEN.125 Коришћење ротора – хеликоптери</span></p>
				<p>Ротор хеликоптера, у сврху лета, може да покрене само одговарајуће оспособљени пилот за командама.</p>
				<p><span class="bold">NCC.GEN.130 Преносиви електронски уређаји</span></p>
				<p>Оператер не сме да дозволи ниједној особи да у ваздухоплову користи преносиве електронске уређаје <span class="italik">(PED)</span> који би могли негативно да утичу на перформансе система и опреме ваздухоплова.</p>
				<p><span class="bold">NCC.GEN.135 Подаци о опреми која се користи у случају опасности</span> <span class="bold">и опреми за преживљавање која се налази у ваздухоплову</span></p>
				<p>Оператер је дужан да обезбеди да су листе са информацијама о опреми која се користи у случају опасности и опреми за преживљавање која се налази у свим његовим ваздухопловима, увек на располагању ради тренутног обавештавања спасилачко-координационих центара <span class="italik">(RCC)</span>. </p>
				<p><span class="bold">NCC.GEN.140 Документи, приручници и информације који се налазе у ваздухоплову</span></p>
				<p>a) Изузев ако је другачије прописано, у ваздухоплову у току лета морају да се налазе оригинални примерци или копије следећих докумената, приручника и информација:</p>
				<p>1) приручник за управљање ваздухопловом <span class="italik">(AFM)</span> или други одговарајући документ;</p>
				<p>2) оригинал уверења о регистрацији ваздухоплова;</p>
				<p>3) оригинал потврде о пловидбености <span class="italik">(CofA)</span>;</p>
				<p>4) потврда о буци;</p>
				<p>5) изјава наведена у ORO.DEC.100 из Анекса III (Део – <span class="italik">ORO</span>) Уредбе (EУ) бр. 965/2012;</p>
				<p>6) листа посебних одобрења, ако је то применљиво;</p>
				<p>7) дозвола за рад радио-станице, ако је то применљиво;</p>
				<p>8) полиса осигурања од одговорности за штету причињену трећим лицима;</p>
				<p>9) путна књига ваздухоплова или други одговарајући документ за ваздухоплов;</p>
				<p>10) подаци из поднетог <span class="italik">АТS </span>плана лета, ако је то применљиво;</p>
				<p>11) важеће и одговарајуће ваздухопловне карте за планирану руту и све пратеће руте на које је могуће да лет буде преусмерен;</p>
				<p>12) информације о поступцима и визуелним сигналима које користе ваздухоплов-пресретач и пресретнути ваздухоплов;</p>
				<p>13) информације о службама трагања и спасавања за подручје намераваног лета;</p>
				<p>14) важећи делови оперативног приручника који се односе на дужности чланова посаде и који морају да буду лако доступни члановима посаде;</p>
				<p>15) листа минималне опреме <span class="italik">(MEL)</span> или листа одступања од конфигурације <span class="italik">(CDL)</span>;</p>
				<p>16) одговарајућа хитна ваздухопловна обавештења <span class="italik">(NOTAM)</span> и документација коју обезбеђује служба ваздухопловног информисања <span class="italik">(AIS)</span>;</p>
				<p>17) одговарајући метеоролошки подаци;</p>
				<p>18) товарни лист и/или списак путника, ако је применљиво;</p>
				<p>19) друга документација која може да буде потребна за лет или коју захтевају државе изнад којих се обавља лет.</p>
				<p>б) У случају губитка или крађе докумената наведених у ставу а) тач. 2)–8), лет се може наставити до крајњег одредишта или места где је могуће извршити замену докумената.</p>
				<p><span class="v2-bold-left-1">NCC.GEN.145 Руковање подацима 
				који су снимљени уређајем за снимање параметара лета: чување, 
				израда, заштита и употреба</span></p>
				<p class="v2-clan-left-1">а) Након удеса, озбиљне незгоде или 
				догађаја које је одредио истражни орган, оператер ваздухоплова 
				је дужан да оригинално снимљене податке чува 60 дана, изузев ако 
				истражни орган не наложи другачије.</p>
				<p>б) Оператер је дужан да врши провере исправности рада и процене података који су снимљени уређајем за снимање параметара лета <span class="italik">(FDR)</span>, уређајем за снимање звука у пилотској кабини <span class="italik">(CVR)</span> и уређајем за пренос података<span class="italik">,</span> како би обезбедио сталну исправност ових уређаја.</p>
				<p>ц) Оператер је дужан да чува податке снимљене у току рада уређаја за снимање параметара лета <span class="italik">(FDR),</span> како је захтевано у NCC.IDE.A.165 или NCC.IDE.H.165, осим у случају тестирања и одржавања уређаја за снимање параметара лета <span class="italik">(FDR), </span>када се у току тестирања могу избрисати најстарији снимљени подаци у трајању до једног сата.</p>
				<p>д) Оператер је дужан да чува и одржава ажурном документацију која садржи информације неопходне за претварање необрађених података добијених из уређаја за снимање параметара лета <span class="italik">(FDR) </span>у параметре изражене у техничким јединицама;</p>
				<p>е) Оператер је дужан да стави на располагање све сачуване податке снимљене уређајем за снимање параметара лета <span class="italik">(FDR)</span>, ако тако одреди надлежна власт.</p>
				<p class="v2-clan-left-1">ф) Не доводећи у питање Уредбу 
				Европског парламента и Савета (EУ) број 996/2010:</p>
				<p class="v2-clan-left-1">1) осим у циљу обезбеђивања 
				исправности уређаја за снимање звука у пилотској кабини
				<span class="italik">(CVR)</span>, подаци снимљени уређајем за 
				снимање звука у пилотској кабини не могу да се користе изузев:</p>
				<p class="v2-clan-left-1">(i) ако је прописан поступак који се 
				односи на руковање подацима снимљеним уређајем за снимање звука 
				у пилотској кабини <span class="italik">(CVR) </span>и њиховим 
				преписима;</p>
				<p class="v2-clan-left-1">(ii) уз претходну сагласност свих 
				чланова посаде и особља за одржавање на које се подаци односе;</p>
				<p class="v2-clan-left-1">(iii) ако се користе само за одржавање 
				и унапређење безбедности. </p>
				<p class="v2-clan-left-1">1а) када се подаци снимљени уређајем 
				за снимање звука у пилотској кабини <span class="italik">(CVR)
				</span>прегледају ради обезбеђивања исправности уређаја, 
				оператер је дужан да обезбеди заштиту приватности података 
				снимљених уређајем за снимање звука у пилотској кабини
				<span class="italik">(CVR)</span> и ти подаци се не смеју 
				откривати или користити у друге сврхе, осим за обезбеђивање 
				исправности тог уређаја;</p>
				<p class="v2-clan-left-1">2) подаци снимљени уређајем за снимање 
				параметара лета <span class="italik">(FDR) </span>или уређајем 
				за пренос података не могу да се користе у друге сврхе, осим за 
				истраживање удеса или незгода које су предмет обавезног 
				пријављивања, изузев:</p>
				<p class="v2-clan-left-1">(i) ако те податке оператер користи 
				искључиво за потребе пловидбености или одржавања ваздухоплова; 
				или</p>
				<p class="v2-clan-left-1">(ii) ако су уклоњени сви подаци који 
				могу да укажу на идентитет; или</p>
				<p class="v2-clan-left-1">(iii) ако се објављују у складу са 
				поступцима о заштити података и информација.</p>
				<p><span class="bold">NCC.GEN.150 Транспорт опасног терета</span></p>
				<p>а) Транспорт опасног терета ваздушним путем врши се у складу са последњом изменом Анекса 18 Чикашке конвенције, допуњеним Техничким инструкцијама за сигуран транспорт опасног терета ваздушним путем (<span class="italik">ICAO doc.</span> 9284-<span class="italik">AN</span>/905), укључујући његове додатке, прилоге или исправке.</p>
				<p>б) Опасан терет може да транспортује само оператер који има одобрење издато у складу са Анексом V (Део – <span class="italik">SPA</span>), Глава Г ове уредбе, изузев ако:</p>
				<p>1) опасан терет није предмет Техничких инструкција у складу са Делом 1 ових инструкција; или</p>
				<p>2) опасан терет носе путници или чланови посаде или је он смештен у пртљагу, у складу са Делом 8 Техничких инструкција.</p>
				<p>ц) Оператер је дужан да пропише процедуре којима обезбеђује спровођење потребних мера за спречавање нехотичног уноса опасног терета у ваздухоплов.</p>
				<p>д) Оператер је дужан да обезбеди особљу податке потребне за обављање дужности, како је захтевано у Техничким инструкцијама.</p>
				<p>е) Оператер је дужан да, у складу са Техничким инструкцијама, без одлагања обавести надлежну власт и одговарајућу власт државе у којој се догађај десио о сваком удесу или незгоди који су повезани са опасним теретом.</p>
				<p>ф) Оператер је дужан да обавести путнике о опасном терету у складу са Техничким инструкцијама.</p>
				<p>г) Оператер је дужан да на местима на којима се врши прихват робе обезбеди обавештења са информацијама о транспорту опасног терета, како је захтевано у Техничким инструкцијама.</p>
				<p class="hide-change">*Службени гласник РС, број 12/2019</p>
				<p class="clan">ГЛАВА Б</p>
				<p class="bold"><span class="bold">ОПЕРАТИВНЕ ПРОЦЕДУРЕ</span></p>
				<p><span class="bold">NCC.OP.100 Коришћење аеродрома и оперативних места</span></p>
				<p>Оператер је дужан да користи само аеродроме и оперативна места која одговарају типу ваздухоплова и врсти летова које обавља.</p>
				<p><span class="bold">NCC.OP.105 Одређивање изолованих аеродрома – авиони</span></p>
				<p>При избору алтернативних аеродрома и политике планирања горива оператер сматра аеродром изолованим аеродромом ако је време летења до најближег одговарајућег алтернативног одредишног аеродрома веће од: </p>
				<p>а) 60 минута, за авионе са клипним моторима; или</p>
				<p>б) 90 минута, за авионе са млазним моторима.</p>
				<p><span class="bold">NCC.OP.110 Оперативни минимуми аеродрома – опште одредбе</span></p>
				<p>а) У случају летења по правилима за инструментално летење <span class="italik">(IFR)</span> oператeр jе дужан да одреди оперативне минимуме за сваки полазни, одредишни или алтернативни аеродром који планира да користи. Ови минимуми:</p>
				<p>1) не смеју да буду нижи од минимума које је одредила држава у којој се налази аеродром, изузев ако је та држава посебно одобрила употребу нижих минимума; и</p>
				<p>2) приликом обављања летова у условима смањене видљивости морају да буду одобрени од надлежне власти, у складу са Анексом V (Део – <span class="italik">SPA</span>), Глава Е ове уредбе. </p>
				<p>б) Приликом одређивања оперативних минимума аеродрома, оператeр је дужан да узме у обзир:</p>
				<p>1) тип, перформансе и карактеристике управљања ваздухопловом;</p>
				<p>2) састав, стручност и искуство летачке посаде;</p>
				<p>3) димензије и карактеристике полетно-слетне стазе или подручја завршног прилаза и полетања <span class="italik">(FATO)</span> који могу да буду одабрани за коришћење;</p>
				<p>4) податак о томе да ли су расположива визуелна и невизуелна средства на земљи одговарајућа и карактеристике тих средстава;</p>
				<p>5) навигациону опрему ваздухоплова или опрему за контролу путање лета у току полетања, прилаза, равнања, слетања, завршетка заокрета и неуспелог прилаза;</p>
				<p>6) могућност избегавања препрека у подручју прилаза, неуспелог прилаза и пењања које је неопходно да би се извршиле процедуре за наставак лета;</p>
				<p>7) надморску/релативну висину за избегавање препрека при поступку инструменталног прилаза;</p>
				<p>8) начин утврђивања и извештавања о метеоролошким условима; и</p>
				<p>9) технику лета која се користи током завршног прилаза.</p>
				<p>ц) Минимуми за посебну процедуру прилаза и слетања могу да се користе ако су испуњени сви следећи услови:</p>
				<p>1) ако је исправна опрема на земљи која је приказана на карти и која је потребна за планирану процедуру;</p>
				<p>2) ако су исправни системи ваздухоплова који су потребни за извођење одређене врсте прилаза; </p>
				<p>3) ако су испуњени захтеви у погледу перформанси ваздухоплова; и</p>
				<p>4) ако је посада одговарајуће оспособљена.</p>
				<p><span class="bold">NCC.OP.111 Оперативни минимуми аеродромa – </span><span class="italik">NPA, APV, CAT I</span><span class="bold"> летови</span></p>
				<p>а) Висина одлуке <span class="italik">(DH)</span> која се користи за непрецизан прилаз <span class="italik">(NPA)</span>, при којем се примењује техника завршног прилаза уз стално снижавање <span class="italik">(CDFA)</span>, прилаз уз употребу процедуре за вертикално навођење <span class="italik">(APV)</span> или прилаз у условима <span class="italik">CAT I</span>, не сме да буде нижа од најмање од следећих вредности:</p>
				<p>1) минималне висине до које се средства за прилажење могу користити без потребних визуелних ознака;</p>
				<p>2) релативне висине безбедног надвишења препрека <span class="italik">(OCH)</span> за категорију ваздухоплова;</p>
				<p>3) висине одлуке објављеног поступка прилажења, ако је примењиво;</p>
				<p>4) минимума система из Табеле 1; или</p>
				<p>5) минималне висине одлуке из приручника за управљање ваздухопловом <span class="italik">(AFM)</span> или другог одговарајућег документа, ако је она наведена.</p>
				<p>б) Минимална релативна висина снижавања <span class="italik">(MDH)</span> за непрецизан прилаз <span class="italik">(NPA)</span> при којем се не примењује техника завршног прилаза уз стално снижавање <span class="italik">(CDFA)</span>, не сме да буде нижа од највеће од следећих вредности:</p>
				<p>1) релативне висине безбедног надвишења препрека <span class="italik">(OCH)</span> за категорију ваздухоплова;</p>
				<p>2) минимума система из Табеле 1; или</p>
				<p>3) минималне релативне висине снижавања <span class="italik">(MDH) </span>из приручника за управљање ваздухопловом <span class="italik">(AFM)</span>, ако је наведена.</p>
				<p class="clan">Табела 1.<span class="bold"><br>Минимум система</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">Средство</span></p>
							</td>
							<td>
								<p><span class="bold">Најнижа </span><span class="italik">DH/MDH (ft)</span></p>
							</td>
						</tr>
						<tr>
							<td>
								<p>Систем за прецизно слетање <span class="italik">(ILS)</span></p>
							</td>
							<td>
								<p>200</p>
							</td>
						</tr>
						<tr>
							<td>
								<p>Глобални сателитски навигациони систем <span class="italik">(GNSS)/Аугментациони систем базиран на сателитима (SBAS)</span> (Прилаз латералне прецизности са вертикалним навођењем <span class="italik">(LPV)</span>)</p>
							</td>
							<td>
								<p>200</p>
							</td>
						</tr>
						<tr>
							<td>
								<p><span class="italik">GNSS</span> (Латерална навигација <span class="italik">(LNAV)</span>)</p>
							</td>
							<td>
								<p>250</p>
							</td>
						</tr>
						<tr>
							<td>
								<p><span class="italik">GNSS/Baro-VNA (VNAV) (LNAV/VNAV)</span></p>
							</td>
							<td>
								<p>250</p>
							</td>
						</tr>
						<tr>
							<td>
								<p>Локалајзер <span class="italik">(LOC)</span> са или без уређаја за мерење удаљености <span class="italik">(DME)</span></p>
							</td>
							<td>
								<p>250</p>
							</td>
						</tr>
						<tr>
							<td>
								<p>Надзорни радар <span class="italik">(SRA)</span> (престаје на ½ <span class="italik">NM</span>)</p>
							</td>
							<td>
								<p>250</p>
							</td>
						</tr>
						<tr>
							<td>
								<p><span class="italik">SRA</span> (престаје на 1 <span class="italik">NM</span>)</p>
							</td>
							<td>
								<p>300</p>
							</td>
						</tr>
						<tr>
							<td>
								<p><span class="italik">SRA (престаје на 2 NM</span> или више)</p>
							</td>
							<td>
								<p>350</p>
							</td>
						</tr>
						<tr>
							<td>
								<p><span class="italik">VHF</span> Свесмерни радио фар <span class="italik">(VOR)</span></p>
							</td>
							<td>
								<p>300</p>
							</td>
						</tr>
						<tr>
							<td>
								<p><span class="italik">VOR/DME</span></p>
							</td>
							<td>
								<p>250</p>
							</td>
						</tr>
						<tr>
							<td>
								<p>Неусмерени радио-фар <span class="italik">(NDB)</span></p>
							</td>
							<td>
								<p>350</p>
							</td>
						</tr>
						<tr>
							<td>
								<p><span class="italik">NDB/DME</span></p>
							</td>
							<td>
								<p>300</p>
							</td>
						</tr>
						<tr>
							<td>
								<p><span class="italik">VHF</span> <span class="italik">direction finder</span> <span class="italik">(VDF)</span></p>
							</td>
							<td>
								<p>350</p>
							</td>
						</tr>
					</tbody>
				</table>
				<p><span class="bold">NCC.OP.112 Оперативни минимуми аеродрома – кружни летови авиона</span></p>
				<p>а) Минимална релативна висина снижавања <span class="italik">(MDH) </span>за кружне летове авиона не сме да буде нижа од највише од следећих вредности:</p>
				<p>1) објављене релативне висине безбедног надвишења препрека <span class="italik">(OCH)</span> за кружне летове, која одговара категорији авиона;</p>
				<p>2) минималне висине кружења из Табеле 1; или</p>
				<p>3) висине одлуке <span class="italik">(DH)</span>/минималне релативне висине снижавања <span class="italik">(MDH) </span>претходног поступка инструменталног прилаза.</p>
				<p>б) Минимална видљивост за кружне летове авиона мора да буде већа од:</p>
				<p>1) видљивости при кружењу за категорију авиона, ако је она објављена;</p>
				<p>2) најмање видљивости из Табеле 1; или</p>
				<p>3) видљивости дуж полетно-слетне стазе/прерачунате метеоролошке видљивости <span class="italik">(RVR/CMV)</span> претходног поступка инструменталног прилаза.</p>
				<p class="bold"><span class="bold">Табела 1: </span><span class="italik">MDH</span><span class="bold"> и минимална видљивост за кружење <br>у зависности од категорији авиона</span></p>
				<table class="tabela-sa-borderom">
					<tbody>
						<tr>
							<td rowspan="2">
							</td>
							<td colspan="4">
								<p><span class="bold">Категорија авиона</span></p>
							</td>
						</tr>
						<tr>
							<td>
								<p><span class="bold">А</span></p>
							</td>
							<td>
								<p><span class="bold">B</span></p>
							</td>
							<td>
								<p><span class="bold">C</span></p>
							</td>
							<td>
								<p><span class="bold">D</span></p>
							</td>
						</tr>
						<tr>
							<td>
								<p><span class="italik">MDH (ft)</span></p>
							</td>
							<td>
								<p>400</p>
							</td>
							<td>
								<p>500</p>
							</td>
							<td>
								<p>600</p>
							</td>
							<td>
								<p>700</p>
							</td>
						</tr>
						<tr>
							<td>
								<p>Минимална метеоролошка видљивост <span class="italik">(m)</span></p>
							</td>
							<td>
								<p>1.500</p>
							</td>
							<td>
								<p>1.600</p>
							</td>
							<td>
								<p>2.400</p>
							</td>
							<td>
								<p>3.600</p>
							</td>
						</tr>
					</tbody>
				</table>
				<p><span class="bold">NCC.OP.113 Оперативни минимуми аеродрома – кружни летови хеликоптера изнад копна</span></p>
				<p>Минимална релативна висина снижавања<span class="bold"> </span><span class="italik">(MDH) </span>за кружне летове хеликоптера изнад копна не сме да буде нижа од 250 <span class="italik">ft, </span>a метеоролошка видљивост не сме да буде мања од 800 <span class="italik">m</span>.</p>
				<p><span class="bold">NCC.OP.115 Процедуре одласка и прилаза</span></p>
				<p>a) Пилот који управља ваздухопловом је дужан да примењује процедуре одласка и прилаза које је утврдила држава у којој се налази аеродром, ако су те процедуре објављене за полетно-слетну стазу или подручје завршног прилаза и полетања <span class="italik">(FATO) </span>које се користи.</p>
				<p>б) Изузетно од става а), пилот који управља ваздухопловом прихвата одобрење контроле летења <span class="italik">(АТС)</span> да одступи од објављене процедуре само:</p>
				<p>1) ако су узети у обзир критеријуми за надвишавање препрека и ако се у потпуности води рачуна о оперативним условима; или</p>
				<p>2) ако га јединица контроле летења радарски усмерава.</p>
				<p>ц) У сваком случају, сегмент завршног прилаза обавља се визуелно или у складу са објављеним поступком прилаза.</p>
				<p class="Basic-Paragraph"><span class="v2-bold-left-1">
				NCC.OP.116 Навигација заснована на могућностима ваздухоплова – 
				авиони и хеликоптери</span></p>
				<p class="v2-clan-left-1">Када се за предвиђену руту или 
				поступак летења захтева навигација заснована на могућностима 
				ваздухоплова, оператер је дужан да обезбеди:</p>
				<p class="v2-clan-left-1">а) да је одговарајућа навигациона 
				спецификација <span class="italik">PBN</span> наведена у 
				приручнику за управљање ваздухопловом <span class="italik">(AFM)</span> 
				или другом документу који је одобрен од стране надлежних власти 
				за сертификацију као део процене пловидбености или заснован на 
				таквом одобрењу; и </p>
				<p class="v2-clan-left-1">б) да се ваздухоплов користи у складу 
				са релевантном навигационом спецификацијом и ограничењима из 
				приручника управљање ваздухопловом <span class="italik">(AFM)</span> 
				или другог претходно наведеног документа.</p>
				<p><span class="bold">NCC.OP.120 Процедуре за смањење буке</span></p>
				<p>Оператер је дужан да утврди оперативне процедуре узимајући у обзир потребу смањења утицаја буке ваздухоплова тако да безбедност има приоритет у односу на смањење буке.</p>
				<p><span class="bold">NCC.OP.125 Минимална висина надвишавања препрека – </span><span class="italik">IFR</span><span class="bold"> летови</span></p>
				<p>а) Оператер је дужан да наведе метод за утврђивање минималних висина лета којима се обезбеђује надвишавање терена за све сегменте рута које се лете по правилима за инструментално летење <span class="italik">(IFR).</span></p>
				<p>б) Пилот који управља ваздухопловом је дужан да одреди минималне висине лета за сваки лет који се заснива на овој методи. Минималне висине лета не смеју да буду ниже од оних које је прописала држава која се прелеће.</p>
				<p><span class="bold">NCC.OP.130 Снабдевање горивом и мазивом – авиони</span></p>
				<p>а) Пилот који управља ваздухопловом започиње лет само ако се у авиону налази довољна количина горива и мазива која је потребна:</p>
				<p>1) у случају летова који се обављају по правилима за визуелно летење <span class="italik">(VFR)</span>:</p>
				<p>(i) дању, за лет до аеродрома на који је планирано слетање, а потом за лет од најмање 30 минута на нормалној висини крстарења; или</p>
				<p>(ii) ноћу, за лет до аеродрома на који је планирано слетање, а потом за лет од најмање 45 минута на нормалној висини крстарења;</p>
				<p>2) у случају летова који се обављају по правилима за инструментално летење <span class="italik">(IFR)</span>:</p>
				<p>(i) у ситуацији када се не захтева алтернативни аеродром за одредишни аеродром, за лет до аеродрома на који се планира слетање, а потом за лет од најмање 45 минута на нормалној висини крстарења; или</p>
				<p>(ii) у ситуацији када се захтева алтернативни аеродром за одредишни аеродром, за лет до аеродрома на који је планирано слетање, до алтернативног аеродрома, а потом за лет од најмање 45 минута на нормалној висини крстарења.</p>
				<p>б) Приликом прорачуна потребне количине горива, укључујући и гориво за рутну резерву, узимају се у обзир:</p>
				<p>1) прогнозирани метеоролошки услови;</p>
				<p>2) очекиване <span class="italik">АТС</span> руте и кашњења у саобраћају;</p>
				<p>3) поступци у случају пада притиска или квара једног мотора док је авион на рути, ако је примењиво; и</p>
				<p>4) свака друга ситуација која може да одложи слетање авиона или повећа потрошњу горива и/или мазива.</p>
				<p>ц) У току лета је могућа промена плана лета, са циљем поновног планирања како би се лет преусмерио до другог одредишта, под условом да се могу испунити сви захтеви од тачке на којој је дошло до промене плана лета.</p>
				<p><span class="bold">NCC.OP.131 Снабдевање горивом и мазивом – хеликоптери</span></p>
				<p>а) Пилот који управља ваздухопловом започиње лет само ако се у хеликоптеру налази довољна количина горива и мазива која је потребна:</p>
				<p>1) у случају летова који се обављају по правилима за визуелно летење <span class="italik">(VFR)</span>, за лет до аеродрома/оперативног места планираног за слетање, а потом за лет од најмање 20 минута при брзини која омогућава највећи долет; и</p>
				<p>2) у случају летова који се обављају по правилима за инструментално летење <span class="italik">(IFR)</span>:</p>
				<p>(i) ако се не захтева алтернативни аеродром или није доступан аеродром на којем метеоролошки услови омогућавају његово коришћење, за лет до аеродрома/оперативног места планираног за слетање, а потом за лет од 30 минута при брзини чекања на 450 <span class="italik">m</span> (1500 <span class="italik">ft</span>) изнад одредишног аеродрома/оперативног места у стандардним температурним услoвима, као и за прилаз и слетање; или</p>
				<p>(ii) ако се захтева алтернативни аеродром, за лет до аеродрома/оперативног места планираног за слетање и за обављање прилаза, као и неуспелог прилаза, а потом:</p>
				<p>А) за лет до наведеног алтернативног аеродрома; и</p>
				<p>Б) за лет у трајању од 30 минута при брзини чекања на 450 <span class="italik">m</span> (1500 <span class="italik">ft</span>) изнад алтернативног аеродрома/оперативног места у стандардним температурним услoвима, као и за прилаз и слетање.</p>
				<p>б) Приликом прорачуна потребног горива, укључујући гориво за рутну резерву, узимају се у обзир:</p>
				<p>1) прогнозирани метеоролошки услови;</p>
				<p>2) очекиване <span class="italik">АТС</span> руте и кашњења у саобраћају;</p>
				<p>3) поступци у случају пада притиска или квара једног мотора док је авион на рути, ако је примењиво; и</p>
				<p>4) свака друга ситуација која може да одложи слетање ваздухоплова или повећа потрошњу горива и/или мазива.</p>
				<p>ц) У току лета је могућа промена плана лета, са циљем поновног планирања како би се лет преусмерио до другог одредишта, под условом да се могу испунити сви захтеви од тачке на којој је дошло до промене плана лета.</p>
				<p><span class="bold">NCC.OP.135 Смештај пртљага и терета</span></p>
				<p>Оператер је дужан да пропише процедуре којима обезбеђује:</p>
				<p>а) да се у путничку кабину ваздухоплова уноси само онај ручни пртљаг који може одговарајуће да се смести и обезбеди; и</p>
				<p>б) да сав пртљаг и терет који се превозе и који могу, ако нису правилно смештени, да изазову повреду или оштећење или онемогуће приступ пролазима или излазима, буду смештени на начин којим се спречава њихово померање.</p>
				<p><span class="bold">NCC.OP.140 Информисање путника</span></p>
				<p>Пилот који управља ваздухопловом је дужан да обезбеди:</p>
				<p>а) да су пре полетања путници упознати са местом на коме се налази и начином коришћења:</p>
				<p>1) појаса на седишту;</p>
				<p>2) излаза у случају опасности; и</p>
				<p>3) писаних упутстава за случај опасности, намењених путницима и, ако је применљиво:</p>
				<p>4) прслуцима за спасавање;</p>
				<p>5) опремом за довод кисеоника;</p>
				<p>6) чамцима за спасавање;</p>
				<p>7) другом опремом која се користи за случај опасности, а предвиђена је за личну употребу; и</p>
				<p>б) да се у случају опасности у току лета путницима дају упутства о мерама које су примерене у датим околностима. </p>
				<p><span class="bold">NCC.OP.145 Припрема лета</span></p>
				<p class="v2-clan-left-1">а) Пре започињања лета, пилот који 
				управља ваздухопловом је дужан да се свим примереним 
				расположивим средствима увери да је сателитска опрема, опрема на 
				земљи и/или води, укључујући уређаје за комуникацију и 
				навигациона средства која су доступна и непосредно захтевана за 
				такав лет ради његовог безбедног обављања, одговарајућа за врсту 
				делатности у оквиру које се лет обавља.</p>
				<p>б) Пре започињања лета, пилот који управља ваздухопловом мора да буде упознат са свим расположивим метеоролошким информацијама које одговарају планираном лету. Припрема за лет која се обавља на месту које је удаљено од места поласка и за сваки лет који се обавља по правилима за инструментално летење <span class="italik">(IFR)</span>, мора да обухвати:</p>
				<p>1) анализу доступних актуелних метеоролошких извештаја и прогноза; и</p>
				<p>2) планирање алтернативних поступака за случај да због временских услова лет не може да буде завршен на планиран начин.</p>
				<p><span class="bold">NCC.OP.150 Алтернативни аеродроми за полетање – авиони</span></p>
				<p>а) У случају летова који се обављају по правилима за инструментално летење <span class="italik">(IFR)</span>, пилот који управља ваздухопловом је дужан да у плану лета наведе најмање један аеродром са одговарајућим временским условима као алтернативни аеродром за аеродром полетања, ако су временски услови на аеродрому одласка на применљивом оперативном минимуму аеродрома или нижи од њега или ако из других разлога није могућ повратак на аеродром одласка. </p>
				<p>б) Алтернативни аеродром за аеродром полетања се мора налазити на следећој удаљености од аеродрома одласка:</p>
				<p>1) за двомоторне авионе, на растојању које није веће од растојања које одговара једном сату лета при брзини крстарења са једним мотором, у стандардним условима без ветра; и</p>
				<p>2) за авионе који имају три или више мотора, на растојању које није веће од растојања које одговара лету у трајању од два сата при брзини крстарења са једним неисправним мотором <span class="italik">(ОЕI)</span>, наведеној у приручнику за управљање ваздухопловом <span class="italik">(AFM),</span> у стандардним условима без ветра.</p>
				<p>ц) За аеродром који је одабран као алтернативни аеродром за аеродром полетања, расположиви подаци треба да укажу да ће, у очекивано време коришћења, услови на њему бити на оперативном минимуму аеродрома за тај лет или изнад њега.</p>
				<p><span class="bold">NCC.OP.151 Алтернативни аеродром за одредишни аеродром – авиони</span></p>
				<p>За летове који се обављају по правилима за инструментално летење <span class="italik">(IFR)</span>, пилот који управља авионом је дужан да за аеродром одредишта наведе у плану лета најмање један алтернативни аеродром на коме су одговарајући временски услови, изузев:</p>
				<p>а) ако доступне актуелне метеоролошке информације указују да је у периоду од једног сата пре до једног сата после предвиђеног времена доласка, или од стварног времена поласка до једног сата после предвиђеног времена доласка, у зависности који период је краћи, прилаз и слетање могуће обавити у визуелним метеоролошким условима <span class="italik">(VMC)</span>; или</p>
				<p>б) ако је место планираног слетања изоловано и:</p>
				<p>1) ако је за аеродром на коме се планира слетање прописана процедура инструменталног прилаза; и</p>
				<p>2) ако доступне актуелне метеоролошке информације указују да ће следећи предвиђени метеоролошки услови трајати у периоду два сата пре до два сата после предвиђеног времена доласка:</p>
				<p>(i) да ће база облака бити најмање 300 <span class="italik">m</span> (1.000 <span class="italik">ft</span>) изнад минимума предвиђеног за процедуру инструменталног прилаза; и</p>
				<p>(ii) да ће видљивост бити најмање 5,5 <span class="italik">km</span> или да ће бити 4 <span class="italik">km</span> већа од минимума предвиђеног за ову процедуру.</p>
				<p><span class="bold">NCC.OP.152 Алтернативни аеродром за одредишни аеродром – хеликоптери</span></p>
				<p>За летове који се обављају по правилима за инструментално летење <span class="italik">(IFR)</span>, пилот који управља ваздухопловом је дужан да у плану лета наведе за аеродром одредишта најмање један алтернативни аеродром на коме су одговарајући временски услови, изузев:</p>
				<p>a) ако је за аеродром на коме се планира слетање прописана процедура инструменталног прилаза и ако доступне актуелне метеоролошке информације указују да ће следећи предвиђени метеоролошки услови трајати у периоду од два сата пре до два сата после предвиђеног времена доласка или од стварног времена поласка до два сата после предвиђеног времена доласка, у зависности који је период краћи:</p>
				<p>1) да ће база облака бити најмање 120 <span class="italik">m</span> (400 <span class="italik">ft</span>) изнад минимума предвиђеног за процедуру инструменталног прилаза; и</p>
				<p>2) да ће видљивост бити најмање 1.500 <span class="italik">m</span> већа од минимума предвиђеног за ову процедуру; или</p>
				<p>б) ако је место планираног слетања изоловано и:</p>
				<p>1) ако је прописана процедура инструменталног прилаза за аеродром на који се планира слетање;</p>
				<p>2) ако доступне актуелне метеоролошке информације указују да ће следећи предвиђени метеоролошки услови трајати у периоду два сата пре до два сата после предвиђеног времена доласка:</p>
				<p>(i) да ће база облака бити најмање 120 <span class="italik">m</span> (400 <span class="italik">ft</span>) изнад минимума предвиђеног за процедуру инструменталног прилаза; и</p>
				<p>(ii) да ће видљивост бити најмање 1.500 <span class="italik">m</span> 
				већа од минимума предвиђеног за ову процедуру<span class="v2-clan-left-1">.</span></p>
				<p class="hide-change"><em>3) брисана је (види члан 18. 
				Правилника - 12/2019-73)</em></p>
				<p class="Basic-Paragraph"><span class="v2-bold-left-1">
				NCC.OP.153 Одредишни аеродроми – инструментални прилази</span></p>
				<p class="v2-clan-left-1">Пилот који управља ваздухопловом је 
				дужан да обезбеди да су на располагању средства довољна за 
				навигацију и слетање на одредишни аеродром или на било који 
				алтернативни аеродром у случају губитка способности за 
				предвиђени прилаз и слетање.</p>
				<p><span class="bold">NCC.OP.155 Допуна горива док се путници укрцавају, искрцавају или се налазе у ваздухоплову</span> </p>
				<p>а) Ваздухоплов не сме да се пуни <span class="italik">„Avgas”</span> или <span class="italik">„wide-cut”</span> горивима или њиховом мешавином док се путници укрцавају, искрцавају или се налазе у ваздухоплову. </p>
				<p>б) За остале врсте горива потребно је предузети мере предострожности, укључујући и присуство одговарајуће оспособљеног особља у ваздухоплову, које је спремно да започне и изведе евакуацију ваздухоплова на најпрактичнији и најбржи начин.</p>
				<p><span class="bold">NCC.OP.160 Употреба слушалица</span></p>
				<p>а) Сваки члан летачке посаде који обавља дужност у пилотској кабини дужан је да носи слушалице са микрофоном или друго одговарајуће средство. Слушалице се користе као основно средство за гласовну комуникацију са <span class="italik">АТS</span>:</p>
				<p>1) на земљи:</p>
				<p>(i) приликом примања <span class="italik">АТС</span> одобрења за одлазак путем гласовне комуникације;</p>
				<p>(ii) током рада мотора;</p>
				<p>2) у лету:</p>
				<p>(i) испод прелазне висине; или</p>
				<p>(ii) 10.000 <span class="italik">ft</span>, у зависности која је вредност већа;</p>
				<p>и</p>
				<p>3) ако пилот који управља ваздухопловом то сматра потребним.</p>
				<p>б) Под условима наведеним у ставу а), микрофон или друго одговарајуће средство мора да буде у положају који дозвољава двострану радио-комуникацију.</p>
				<p><span class="bold">NCC.OP.165 Превоз путника</span></p>
				<p>Оператер је дужан да утврди процедуре којима се обезбеђује:</p>
				<p>а) да путници седе на седиштима тако да, уколико је потребна хитна евакуација у случају опасности, они буду у могућности да помогну, а да не ометају евакуацију ваздухоплова;</p>
				<p>б) да пре полетања, слетања, у току вожења, као и увек када пилот који управља ваздухопловом то сматра неопходним у интересу безбедности, сваки путник у ваздухоплову мора да се налази на седишту или на лежају и мора бити правилно везан сигурносним појасом или системом везивања; и</p>
				<p>ц) да је седење више лица на седишту дозвољено на унапред одређеним седиштима на којима може да седи једна одрасла особа и једно одојче, који су одговарајуће осигурани додатним појасом или другим системом за везивање.</p>
				<p><span class="bold">NCC.OP.170 Обезбеђење путничке кабине и бифеа</span></p>
				<p>Пилот који управља ваздухопловом је дужан да обезбеди:</p>
				<p>а) да пре вожења, полетања и слетања сви излази и пролази буду проходни; и</p>
				<p>б) да су пре полетања и слетања, као и увек када је то неопходно у интересу безбедности, сва опрема и пртљаг правилно обезбеђени.</p>
				<p><span class="bold">NCC.OP.175 Пушење у ваздухоплову</span></p>
				<p>Пилот који управља ваздухопловом не сме да дозволи пушење у ваздухоплову:</p>
				<p>а) увек када сматра неопходним у интересу безбедности;</p>
				<p>б) у току допуне ваздухоплова горивом;</p>
				<p>ц) ако је ваздухоплов на земљи, осим ако је оператер прописао процедуре за смањење ризика у току коришћења ваздухоплова на земљи;</p>
				<p>д) изван простора одређеног за пушење, као ни у пролазу или тоалету;</p>
				<p>е) у одељцима за терет и/или другом простору у којима се налази терет који није смештен у контејнере отпорне на пламен или покривен покривачем отпорним на пламен; и</p>
				<p>ф) у оним деловима путничке кабине у које се доводи кисеоник.</p>
				<p><span class="bold">NCC.OP.180 Метеоролошки услови</span></p>
				<p>а) Пилот који управља ваздухопловом може да започне или настави лет који се обавља по правилима за визуелно летење <span class="italik">(VFR)</span> само ако последње доступне метеоролошке информације указују да ће метеоролошки услови на рути и намераваном одредишту у очекивано време њиховог коришћења, бити на применљивом оперативном минимуму за летење по правилима за визуелно летење или изнад њега.</p>
				<p>б) Пилот који управља ваздухопловом може да започне или настави лет који се обавља по правилима за инструментално летење <span class="italik">(IFR)</span> ка планираном аеродрому одредишта само ако последње доступне метеоролошке информације указују да ће у очекивано време доласка временски услови на аеродрому одредишта или најмање једном алтернативном аеродрому за аеродром одредишта бити на применљивом аеродромском оперативном минимуму или изнад њега.</p>
				<p>ц) Ако се лет састоји из делова који се обављају по правилима за визуелно летење <span class="italik">(VFR) </span>и по правилима за инструментално летење <span class="italik">(IFR) </span>метеоролошке информације наведене у ст. а) и б) примењују се у мери у којој је то одговарајуће.</p>
				<p><span class="bold">NCC.OP.185 Лед и друге наслаге – поступци на земљи</span> </p>
				<p>а) Оператер је дужан да утврди поступке који се примењују на земљи за одлеђивање, спречавање залеђивања и преглед ваздухоплова, ако је то неопходно за безбедно коришћење ваздухоплова. </p>
				<p>б) Пилот који управља ваздухопловом може да започне полетање само ако је ваздухоплов очишћен од свих наслага које могу неповољно да утичу на перформансе и могућност управљања ваздухопловом, осим у случајевима наведеним у ставу а) и у складу са условима из приручника за управљање ваздухопловом <span class="italik">(AFM)</span>. </p>
				<p><span class="bold">NCC.OP.190 Лед и друге наслаге – поступци у току лета</span></p>
				<p>a) Оператер је дужан да утврди поступке за летове у очекиваним или стварним условима залеђивања.</p>
				<p>б) Пилот који управља ваздухопловом може да започне лет или да намерно лети у очекиваним или стварним условима залеђивања само ако је ваздухоплов сертификован и опремљен за такве летове, као што је наведено у тачки 2.а.5 Анекса IV Уредбе (ЕЗ) бр. 216/2008. </p>
				<p>ц) Ако залеђивање превазилази онај интензитет залеђивања за који је ваздухоплов сертификован или ако се ваздухоплов, који није сертификован за летење у познатим условима залеђивања, нађе у таквим околностима, пилот који управља ваздухопловом мора, без одлагања, променом нивоа лета и/или руте да напусти област у којој постоје услови залеђивања и да прогласи ванредну ситуацију контроли летења <span class="italik">(АТС), </span>ако је то потребно. </p>
				<p><span class="bold">NCC.OP.195 Услови за полетање</span></p>
				<p>Пре започињања полетања, пилот који управља ваздухопловом је дужан да се увери:</p>
				<p>a) да временски услови на аеродрому или оперативном месту и услови на полетно-слетној стази или <span class="italik">FATO</span> коју намерава да користи, према информацијама које су му доступне, неће спречити безбедно полетање и одлазак; и</p>
				<p>б) да ће бити испуњени утврђени аеродромски оперативни минимуми.</p>
				<p><span class="bold">NCC.OP.200 Симулирање ванредних ситуација у току лета</span></p>
				<p>а) Пилот који управља ваздухопловом је дужан да обезбеди да се приликом превоза путника или терета не смеју симулирати:</p>
				<p>1) ситуације које захтевају примену поступака у случају ванредне ситуације и поступака у случају опасности; или</p>
				<p>2) летови који се обављају у метеоролошким условима за инструментално летење <span class="italik">(IMC)</span>.</p>
				<p>б) Изузетно од става а), наведене ситуације се могу симулирати са пилотом учеником у ваздухоплову у току летова за обуку ако их спроводи одобрена организација за обуку. </p>
				<p><span class="bold">NCC.OP.205 Управљање горивом у току лета</span></p>
				<p>а) Оператер је дужан да утврди процедуру за проверу количине горива у лету и управљање горивом у току лета.</p>
				<p>б) Пилот који управља ваздухопловом је дужан да редовно проверава да количина преосталог искористивог горива током лета није мања од количине горива потребне за наставак лета до аеродрома или оперативног места на коме владају одговарајући временски услови, при чему планирана количина резервног горива мора да остане у складу са захтевима наведеним у NCC.OP.130 или NCC.OP.131.</p>
				<p><span class="bold">NCC.OP.210 Употреба додатног кисеоника</span></p>
				<p>Пилот који управља ваздухопловом је дужан да обезбеди да он и чланови летачке посаде који обављају неопходне дужности за безбедно обављање лета, у току лета непрекидно користе додатни кисеоник ако висина кабине ваздухоплова прелази 10.000 <span class="italik">ft </span>у периоду дужем од 30 минута, као и увек када висина кабине ваздухоплова прелази 13.000 <span class="italik">ft</span>.</p>
				<p><span class="bold">NCC.OP.215 Опажање близине земље</span></p>
				<p>Ако члан летачке посаде или систем за упозорење о близини земље открију непримерену близину земље, пилот који управља ваздухопловом мора одмах да предузме потребне корективне мере за успостављање безбедних услова лета.</p>
				<p class="Basic-Paragraph"><span class="bold">
				<span class="underlineLeft">NCC.OP.220 Употреба система за 
				избегавање судара</span> </span><span class="v2-clan-left-1">
				<em>(ACAS)</em></span></p>
				<p class="v2-clan-left-1">Оператер је дужан да утврди оперативне 
				процедуре и програме обуке ако је у ваздухоплову инсталиран и 
				функционалан <span class="italik">ACAS</span> уређај, како би 
				летачка посада била одговарајуће оспособљена за избегавање 
				судара у ваздуху и за употребу <span class="italik">ACAS</span> 
				II опреме.</p>
				<p><span class="bold">NCC.OP.225 Услови за прилаз и слетање</span></p>
				<p>Пре започињања прилаза ради слетања, пилот који управља ваздухопловом је дужан да се на основу доступних информација увери да време на аеродрому и услови на полетно-слетној стази или <span class="italik">FATO</span> коју намерава да користи, неће спречити безбедан прилаз, слетање или поступак неуспелог прилаза.</p>
				<p><span class="bold">NCC.OP.230 Почетак и наставак прилаза</span></p>
				<p>а) Пилот који управља ваздухопловом може да започне инструментални прилаз без обзира на објављену видљивост дуж полетно-слетне стазе, односно видљивост <span class="italik">(RVR/VIS)</span>.</p>
				<p>б) Ако је објављена видљивост дуж полетно-слетне стазе, односно видљивост (<span class="italik">RVR/VIS)</span> мања од примењивог минимума, прилаз не сме да се настави:</p>
				<p>1) испод 1.000 <span class="italik">ft</span> изнад аеродрома; или</p>
				<p>2) у завршни део прилаза ако је висина одлуке <span class="italik">(DA/H) </span>или минимална висина снижавања <span class="italik">(MDA/H)</span> већа од 1.000 <span class="italik">ft</span> изнад аеродрома.</p>
				<p>ц) Ако податак о видљивости дуж полетно-слетне стазе <span class="italik">(RVR)</span> није доступан, вредност видљивости дуж полетно-слетне стазе <span class="italik">(RVR)</span> се добија прерачунавањем објављене видљивости.</p>
				<p>д) Ако након прелета 1.000 <span class="italik">ft</span> изнад аеродрома објављена видљивост дуж полетно-слетне стазе, односно видљивост <span class="italik">(RVR/VIS)</span> опадне испод применљивог минимума, прилаз може да буде настављен до висине одлуке <span class="italik">(DA/H)</span> или минималне висине снижавања <span class="italik">(MDA/H).</span></p>
				<p>е) Прилаз може да се настави испод висине одлуке <span class="italik">(DA/H)</span> или минималне висине снижавања <span class="italik">(MDA/H)</span> и слетање може да се заврши ако су на висини одлуке <span class="italik">(DA/H)</span> или минималној висини снижавања <span class="italik">(MDA/H) </span>уочени и стално видљиви визуелни оријентири који одговарају врсти прилаза и полетно-слетној стази планираној за коришћење.</p>
				<p>ф) У зони додира увек се проверава видљивост дуж полетно-слетне стазе <span class="italik">(RVR)</span>.</p>
				<p class="hide-change">*Службени гласник РС, број 12/2019</p>
				<p class="clan">ГЛАВА Ц </p>
				<p class="bold"><span class="bold">ПЕРФОРМАНСЕ И ОПЕРАТИВНА ОГРАНИЧЕЊА <br>ВАЗДУХОПЛОВА </span></p>
				<p><span class="bold">NCC.POL.100 Оперативна ограничења – сви ваздухоплови</span></p>
				<p>а) У току сваке фазе коришћења ваздухоплова, утовар, маса и центар тежишта <span class="italik">(CG)</span> ваздухоплова морају да буду у складу са ограничењима наведеним у приручнику за управљање ваздухопловом <span class="italik">(AFM)</span> или у оперативном приручнику, ако су у њему наведени строжи захтеви.</p>
				<p>б) Ознаке, листе, ознаке инструмената или њихова комбинација, које садрже оперативна ограничења прописана у приручнику за управљање ваздухопловом <span class="italik">(AFM)</span> за визуелну презентацију, морају да буду истакнуте у ваздухоплову.</p>
				<p><span class="bold">NCC.POL.105 Maса и тежиште, утовар</span></p>
				<p>а) Оператер је дужан да одреди масу и центар тежишта сваког ваздухоплова стварним мерењем масе пре прве употребе ваздухоплова. Укупни утицај модификација и поправки на масу и тежиште морају да буду узети у обзир и уредно документовани. Ваздухоплов се поново мери ако ефекат модификација на масу и положај тежишта није тачно познат.</p>
				<p>б) Мерење масе врши произвођач ваздухоплова или одобрена организација за одржавање.</p>
				<p>ц) Оператер је дужан да мерењем или употребом стандардне вредности за масу утврди масу свих оперативних ставки и чланова посаде који чине суву оперативну масу ваздухоплова. Утицај њиховог положаја на положај тежишта ваздухоплова, такође, мора да буде одређен. Ако се користе стандардне вредности за масу, за одређивање суве оперативне масе користе се следеће вредности масе за чланове посаде: </p>
				<p>1) 85 <span class="italik">kg</span>, укључујући ручни пртљаг, за чланове летачке посаде/техничког особља у саставу посаде; и</p>
				<p>2) 75 <span class="italik">kg</span> за чланове кабинске посаде.</p>
				<p>д) Оператер је дужан да утврди процедуре којима омогућава пилоту који управља ваздухопловом да утврди масу терета који превози, укључујући сваки баласт:</p>
				<p>1) стварним мерењем;</p>
				<p>2) одређивањем масе терета који се превози употребом стандардних маса за путнике и пртљаг; или</p>
				<p>3) прорачуном масе путника на основу изјаве сваког путника или изјаве узете у име сваког путника и додајући унапред одређену константу за израчунавање ручног пртљага и одеће, ако је број расположивих путничких седишта ваздухоплова:</p>
				<p>(i) мањи од десет, за авионе; или</p>
				<p>(ii) мањи од шест, за хеликоптере.</p>
				<p>е) Ако се употребљавају стандардне вредности за масу, користе се следеће вредности масе:</p>
				<p>1) за путнике, вредности из Табеле 1 и Табеле 2, које обухватају масу ручног пртљага и одојчета које је смештено на седиште заједно са одраслом особом:</p>
				<p class="bold"><span class="bold">Табела 1: Стандардне масе за путнике – ваздухоплов <br>са укупним бројем путничких седишта 20 или више</span></p>
				<table class="tabela-sa-borderom">
					<tbody>
						<tr>
							<td rowspan="2">
								<p><span class="bold">Путничких седишта:</span></p>
							</td>
							<td colspan="2">
								<p><span class="bold">20 и више</span></p>
							</td>
							<td>
								<p><span class="bold">30 и више</span></p>
							</td>
						</tr>
						<tr>
							<td>
								<p>Мушкарци</p>
							</td>
							<td>
								<p>Жене</p>
							</td>
							<td>
								<p>Сви одрасли</p>
							</td>
						</tr>
						<tr>
							<td>
								<p>Одрасли</p>
							</td>
							<td>
								<p>88 <span class="italik">kg</span></p>
							</td>
							<td>
								<p>70 <span class="italik">kg</span></p>
							</td>
							<td>
								<p>84 <span class="italik">kg</span></p>
							</td>
						</tr>
						<tr>
							<td>
								<p>Деца</p>
							</td>
							<td>
								<p>35 <span class="italik">kg</span></p>
							</td>
							<td>
								<p>35 <span class="italik">kg</span></p>
							</td>
							<td>
								<p>35 <span class="italik">kg</span></p>
							</td>
						</tr>
					</tbody>
				</table>
				<p class="bold"><span class="bold">Табела 2: Стандардне масе за путнике – ваздухоплов <br>са укупним бројем путничких седишта 19 или мање</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">Путничких седишта:</span></p>
							</td>
							<td>
								<p><span class="bold">1–5</span></p>
							</td>
							<td>
								<p><span class="bold">6–9</span></p>
							</td>
							<td>
								<p><span class="bold">10–19</span></p>
							</td>
						</tr>
						<tr>
							<td>
								<p>Мушкарци</p>
							</td>
							<td>
								<p>104 <span class="italik">kg</span></p>
							</td>
							<td>
								<p>96 <span class="italik">kg</span></p>
							</td>
							<td>
								<p>92 <span class="italik">kg</span></p>
							</td>
						</tr>
						<tr>
							<td>
								<p>Жене</p>
							</td>
							<td>
								<p>86 <span class="italik">kg</span></p>
							</td>
							<td>
								<p>78 <span class="italik">kg</span></p>
							</td>
							<td>
								<p>74 <span class="italik">kg</span></p>
							</td>
						</tr>
						<tr>
							<td>
								<p>Деца</p>
							</td>
							<td>
								<p>35 <span class="italik">kg</span></p>
							</td>
							<td>
								<p>35 <span class="italik">kg </span></p>
							</td>
							<td>
								<p><span class="italik">35 kg</span></p>
							</td>
						</tr>
					</tbody>
				</table>
				<p>2) за пртљаг:</p>
				<p>(i) стандардне вредности масе регистрованог пртљага из Табеле 3, ако је реч о авионима са укупним бројем расположивих путничких седишта 20 или више; </p>
				<p class="bold"><span class="bold">Табела 3: Стандардне масе за пртљаг – авиони са укупним бројем путничких седишта 20 или више</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">Врста лета</span></p>
							</td>
							<td>
								<p><span class="bold">Стандардна маса пртљага</span></p>
							</td>
						</tr>
						<tr>
							<td>
								<p>Домаћи</p>
							</td>
							<td>
								<p>11 <span class="italik">kg</span></p>
							</td>
						</tr>
						<tr>
							<td>
								<p>Европски</p>
							</td>
							<td>
								<p>13 <span class="italik">kg</span></p>
							</td>
						</tr>
						<tr>
							<td>
								<p>Интерконтинентални</p>
							</td>
							<td>
								<p>15 <span class="italik">kg</span></p>
							</td>
						</tr>
						<tr>
							<td>
								<p>Сви остали</p>
							</td>
							<td>
								<p>13 <span class="italik">kg</span></p>
							</td>
						</tr>
					</tbody>
				</table>
				<p>(ii) стандардна вредност масе регистрованог пртљага у износу од 13 <span class="italik">kg</span>, ако је реч о хеликоптерима са укупним бројем расположивих путничких седишта 20 или више.</p>
				<p>ф) За ваздухоплове са 19 путничких седишта или мање, стварна маса регистрованог пртљага се одређује:</p>
				<p>1) мерењем; или</p>
				<p>2) прорачуном на основу изјаве сваког путника или изјаве узете у име сваког путника. Ако је ово непрактично, користи се минимална стандардна масу у узносу од 13 <span class="italik">kg</span>.</p>
				<p>г) Оператер је дужан да утврди процедуре које омогућавају пилоту који управља ваздухопловом да одреди масу укрцаног горива користећи стварну густину или, ако је она непозната, густину израчунату у складу са методом наведеном у оперативном приручнику.</p>
				<p>х) Пилот који управља ваздухопловом је дужан да обезбеди да је:</p>
				<p>1) утовар ваздухоплова извршен под надзором обученог особља; и</p>
				<p>2) утовар терета који се превози у складу са подацима коришћеним за израчунавање масе и положаја тежишта ваздухоплова.</p>
				<p>и) Оператер је дужан да утврди процедуре које омогућавају пилоту који управља ваздухопловом да испуни сва додатна структурна ограничења, као што су ограничења јачине пода, максимално оптерећење по дужном метру, максимална маса за робни одељак и максимално ограничење за седиште.</p>
				<p>ј) Оператер је дужан да у оперативном приручнику одреди принципе и методе који се користе при утовару и на систем масе и положаја тежишта, а који испуњавају услове наведене у тач. а)–и). Овај систем треба да обухвати све врсте планираних делатности.</p>
				<p><span class="bold">NCC.POL.110 Подаци и документација о маси и положају тежишта</span></p>
				<p>а) Оператер је дужан да утврди податке о маси и тежишту и да изради документацију о маси и положају тежишта пре сваког лета, наводећи терет и његов распоред у ваздухоплову тако да ограничења која се односе на масу и тежиште ваздухоплова не буду прекорачена. Документација о маси и положају тежишта садржи следеће податке:</p>
				<p>1) регистарску ознаку и тип ваздухоплова;</p>
				<p>2) ознаку, број и датум лета, ако је примењиво;</p>
				<p>3) име пилота који управља ваздухопловом;</p>
				<p>4) име лица које је припремило документ;</p>
				<p>5) суву оперативну масу и одговарајући положај тежишта <span class="italik">(CG)</span> ваздухоплова;</p>
				<p>6) масу горива на полетању и масу путног горива;</p>
				<p>7) масу других потрошних средстава, осим горива, ако се она примењују;</p>
				<p>8) састав терета, укључујући путнике, пртљаг, терет и баласт;</p>
				<p>9) масу на полетању, масу на слетању и масу ваздухоплова без горива;</p>
				<p>10) одговарајуће положаје тежишта <span class="italik">(CG)</span>; и</p>
				<p>11) граничне вредности масе и положаја тежишта.</p>
				<p>б) Ако се подаци и документација о маси и положају тежишта израђују применом компјутерског система за израчунавање масе и положаја тежишта, оператер је дужан да провери целовитост излазних података.</p>
				<p>ц) Ако се утовар ваздухоплова не врши под надзором пилота који управља ваздухопловом, тада је лице које врши надзор над утоваром ваздухоплова дужно да својеручним потписом потврди да су терет и његов распоред у складу са документацијом о маси и положају тежишта коју је припремио пилот који управља ваздухопловом. Пилот који управља ваздухопловом је дужан да потврди своју сагласност својеручним потписом или на други одговарајући начин.</p>
				<p>д) Оператер је дужан да утврди процедуру за поступање у случају промене терета у последњем тренутку како би обезбедио:</p>
				<p>1) да свака промена у последњем тренутку, настала након завршетка израде документације о маси и положају тежишта, буде унета у документацију која се користи за припрему лета, а која садржи документ о маси и положају тежишта;</p>
				<p>2) да је прецизирана највећа дозвољена промена броја путника или терета настала у последњем тренутку; и</p>
				<p>3) да се изради нова документација о маси и положају тежишта ако су премашене максималне дозвољене вредности.</p>
				<p><span class="bold">NCC.POL.111 Подаци и документација о маси и положају тежишта – олакшице</span></p>
				<p>Изузетно од одредби NCC.POL.110 став а) тачка 5), положај тежишта не мора да буде наведен у документацији о маси и положају тежишта ако је распоред терета у складу са претходно израчунатом табелом положаја тежишта или ако је могуће показати да је за планиране летове обезбеђен правилан положај тежишта, без обзира колики је стварни терет.</p>
				<p><span class="bold">NCC.POL.115 Перформансе – опште одредбе</span></p>
				<p>Пилот који управља ваздухопловом је дужан да њиме управља само ако су перформансе у складу са примењивим правилима летења и свим осталим ограничењима која се односе на лет, ваздушни простор, аеродроме или оперативна места који се користе, узимајући у обзир прецизност свих карата и мапа.</p>
				<p><span class="bold">NCC.POL.120 Ограничења масе на полетању – авиони</span></p>
				<p>Оператер је дужан да обезбеди да:</p>
				<p>а) маса авиона на почетку полетања не премашује ограничења масе:</p>
				<p>1) на полетању, како је наведено у NCC.POL.125;</p>
				<p>2) на рути са једним неисправним мотором <span class="italik">(OEI)</span>, како је наведено у NCC.POL.130; и</p>
				<p>3) при слетању, како је наведено у NCC.POL.135,</p>
				<p>дозвољавајући очекивана смањења масе током лета, као и услед избацивања горива;</p>
				<p>б) маса на почетку полетања никад не премашује максималну масу на полетању наведену у приручнику за управљање ваздухопловом <span class="italik">(AFM) </span>за висину по притиску која одговара надморској висини аеродрома или оперативног места и сваком другом атмосферском услову ако се он користи као параметар за одређивање максималне масе на полетању; и</p>
				<p>ц) предвиђена маса у очекивано време слетања на аеродром или оперативно место на које се планира слетање и на сваки други алтернативни одредишни аеродром никада не премашује максималну масу на слетању наведену у приручнику за управљање ваздухопловом <span class="italik">(AFM) </span>за висину по притиску која одговара надморској висини аеродрома или оперативних места и сваком другом атмосферском услову, ако се он користи као параметар за одређивање максималне масе на слетању. </p>
				<p><span class="bold">NCC.POL.125 Полетање – авиони</span></p>
				<p>а) При одређивању максималне масе на полетању пилот који управља ваздухопловом је дужан да узме у обзир следеће:</p>
				<p>1) дужина за полетање не сме да буде већа од расположиве дужине за полетање, при чему дужина претпоља не сме да прелази половину расположиве дужине залета у полетању;</p>
				<p>2) дужина залета у полетању не сме да буде већа од расположиве дужине залета у полетању;</p>
				<p>3) за прекинуто полетање или наставак полетања мора да се користи јединствена вредност брзине <span class="italik">V</span><span class="subscript">1 </span>која је наведена у приручнику за управљање ваздухопловом <span class="italik">(AFM)</span>; и</p>
				<p>4) на влажној или контаминираној полетно-слетној стази маса на полетању не сме да буде већа од дозвољене масе на полетању са суве полетно-слетне стазе, под истим условима.</p>
				<p>б) Изузев ако се ради о авионима са турбоелисним мотором и максималном масом на полетању од 5.700 <span class="italik">kg</span> или већом масом, у случају отказа мотора у току полетања пилот који управља ваздухопловом је дужан да обезбеди да је авион у могућности:</p>
				<p>1) да прекине полетање и да се заустави у оквиру расположивe дужинe прекинутог полетања или расположиве полетно-слетне стазе; и</p>
				<p>2) да настави полетање и да на одговарајућем растојању надвиси све препреке дуж путање лета све док авион не буде у позицији да испуни захтеве наведене у NCC.POL.130.</p>
				<p><span class="bold">NCC.POL.130 Отказ једног мотора на рути – авиони</span></p>
				<p>Пилот који управља ваздухопловом је дужан да обезбеди да, у случају отказа једног мотора у било којој тачки на рути, вишемоторни авион може да настави лет до одговарајућег аеродрома или оперативног места тако да се лет ни у једној тачки не обавља испод минималне висине за надвишавање препрека.</p>
				<p><span class="bold">NCC.POL.135 Слетање – авиони</span></p>
				<p>Пилот који управља ваздухопловом је дужан да обезбеди да, након што на одговарајућем растојању надвиси све препреке у прилазној путањи ка аеродрому или оперативном месту, авион може да слети и да се заустави или, ако је реч о авиону намењеном за слетање на воду, да може да оствари задовољавајућу малу брзину, у оквиру расположиве дужине за слетање. Дозвољена су одступања за очекиване разлике у техникама прилаза и слетања, ако нису узете у обзир приликом одређивања перформанси.</p>
				<p class="clan">ГЛАВА Д</p>
				<p class="bold"><span class="bold">ИНСТРУМЕНТИ, ПОДАЦИ, ОПРЕМА</span></p>
				<p class="clan">ОДЕЉАК 1<br><span class="bold">Авиони</span></p>
				<p><span class="bold">NCC.IDE.A.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са применљивим захтевима за пловидбеност: </p>
				<p>1) ако их користи летачка посада за контролу путање лета; </p>
				<p>2) ако се користе за испуњење захтева из NCC.IDE.A.245; </p>
				<p>3) ако се користе за испуњење захтева из NCC.IDE.A.250; или </p>
				<p>4) ако су уграђени у авион.</p>
				<p>б) Следеће предмете, ако се захтевају овом главом, није потребно одобрити као опрему: </p>
				<p>1) резервне осигураче; </p>
				<p>2) преносиве батеријске лампе; </p>
				<p>3) тачан мерач времена; </p>
				<p>4) држач карте; </p>
				<p>5) комплет прве помоћи; </p>
				<p>6) опрему за преживљавање и сигнализацију; </p>
				<p>7) сидра за море и опрему за привезивање; и </p>
				<p>8) сигурносне појасеве за децу. </p>
				<p>ц) Инструменти и опрема који се не захтевају у овој глави, као и свака друга опрема која се не захтева другим применљивим анексима, али се налази у авиону у току лета, морају да испуњавају следеће услове: </p>
				<p>1) информације које се добијају са ових инструмената, опреме или додатне опреме, летачка посада не сме да користи у циљу испуњења захтева из Анекса I Уредбе (ЕЗ) бр. 216/2008 или NCC.IDE.A.245 и NCC.IDE.A.250; и </p>
				<p>2) инструменти и опрема не смеју да имају утицаја на пловидбеност авиона, чак и у случају њиховог отказа или квара. </p>
				<p>д) Инструменти и опрема морају да буду лако употребљиви и доступни са места на коме седи члан посаде који треба да их користи. </p>
				<p>e) Инструменти које користи члан летачке посаде морају да буду постављени тако да дозвољавају члану летачке посаде да може са свог места лако да види њихове показатеље, уз најмање могуће скретање од положаја и правца гледања у односу на смер лета. </p>
				<p>ф) Захтевана опрема за случај опасности мора да буде лако доступна за тренутну употребу.</p>
				<p><span class="bold">NCC.IDE.A.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент авиона, део опреме или нека њихова функција за планирани лет, изузев:</p>
				<p>а) ако се авион користи у складу са листом минималне опреме <span class="italik">(MEL)</span> оператера; или</p>
				<p>б) ако је оператер прибавио одобрење надлежне власти да користи авион у оквиру главне листе минималне опреме <span class="italik">(MMEL)</span>;</p>
				<p>ц) ако авион има дозволу за лет која је издата у складу са прихватљивим захтевима за пловидбеност.</p>
				<p><span class="bold">NCC.IDE.A.110 Резервни електрични осигурачи</span></p>
				<p>У авиону морају да се налазе резервни електрични осигурачи оне јачине која је потребна за затварање струјног кола, у циљу замене оних осигурача које је дозвољено заменити у току лета. </p>
				<p><span class="bold">NCC.IDE.A.115 Оперативна светла</span></p>
				<p>Авиони који се користе ноћу морају да буду опремљени са:</p>
				<p>а) системом светала за спречавање судара;</p>
				<p>б) навигационим/позиционим светлима;</p>
				<p>ц) светлом за слетање;</p>
				<p>д) расветом која се напаја из електричног система авиона како би се обезбедило одговарајуће осветљење свих инструмената и опреме потребне за безбедно коришћење авиона;</p>
				<p>е) расветом која се напаја из електричног система авиона како би се обезбедило осветљење путничке кабине;</p>
				<p>ф) независном преносивом батеријском лампом за свако седиште предвиђено за члана посаде; и</p>
				<p>г) светлима која су у складу са међународним прописима за спречавање судара на мору, ако је у питању хидроавион.</p>
				<p><span class="bold">NCC.IDE.A.120 Летови који се обављају по правилима за визуелно летење </span><span class="italik">(VFR)</span><span class="bold"> – летачки и навигациони инструменти и припадајућа опрема </span></p>
				<p>а) Авиони који се користе дању, по правилима за визуелно летење <span class="italik">(VFR)</span>,<span class="italik"> </span>морају<span class="italik"> </span>да буду опремљени следећим инструментима за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзинe;</p>
				<p>5) клизања; и</p>
				<p>6) Маховог броја, ако се ограничења брзине изражавају Маховим бројем.</p>
				<p>б) Авиони који се користе за летове у метеоролошким условима за визуелно летење <span class="italik">(VМС)</span> изнад воде и изван копна у видокругу или који се користе за летове у метеоролошким условима за визуелно летење <span class="italik">(VМС)</span> ноћу или у условима у којима авион није могуће одржавати на жељеној путањи лета без једног или више додатних инструмената, поред опреме наведене у ставу а), морају да буду опремљени и са:</p>
				<p>1) инструментима за мерење и приказ:</p>
				<p>(i) заокрета и клизања;</p>
				<p>(ii) уздужног положаја;</p>
				<p>(iii) вертикалне брзине;</p>
				<p>(iv) стабилизованог смера;</p>
				<p>2) уређајем који показује неадекватност електричног напајања жироскопских инструмената;</p>
				<p>3) средством за спречавање квара система за показивање брзине из става а) тачка 4), услед кондензације и залеђивања. </p>
				<p>ц) Ако су за лет потребна два пилота, авиони морају да буду опремљени посебним додатним уређајима за приказ:</p>
				<p>1) висине по притиску;</p>
				<p>2) индициране брзине;</p>
				<p>3) клизања или заокрета и клизања, у зависности шта је применљиво;</p>
				<p>4) уздужног положаја, ако је примењиво;</p>
				<p>5) вертикалне брзине, ако је примењиво; </p>
				<p>6) стабилизованог смера, ако је примењиво; и</p>
				<p>7) Маховог броја, ако се ограничења брзине изражавају Маховим бројем.</p>
				<p><span class="bold">NCC.IDE.A.125 Летови који се обављају по правилима за инструментално летење </span><span class="italik">(IFR)</span><span class="bold"> – летачки и навигациони инструменти и припадајућа опрема </span></p>
				<p>Авиони који се користе по правилима за инструментално летење <span class="italik">(IFR)</span> морају да имају следећу опрему: </p>
				<p>а) уређај за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзине;</p>
				<p>5) вертикалне брзине;</p>
				<p>6) заокрета и клизања; </p>
				<p>7) уздужног положаја;</p>
				<p>8) стабилизованог смера;</p>
				<p>9) спољне температуре ваздуха; и</p>
				<p>10) Маховог броја, ако се ограничења брзине изражавају Маховим бројем;</p>
				<p>б) уређај који показује неадекватност електричног напајања жироскопских инструмената;</p>
				<p>ц) ако су за лет потребна два пилота, тада другом пилоту морају да буду доступни посебни уређаји који приказују:</p>
				<p>1) висину по притиску;</p>
				<p>2) индицирану брзину;</p>
				<p>3) вертикалну брзину;</p>
				<p>4) заокрете и клизања;</p>
				<p>5) уздужни положај; </p>
				<p>6) стабилизовани смер;</p>
				<p>7) Махов број, ако се ограничења брзине изражавају Маховим бројем и ако је применљиво;</p>
				<p>д) средство за спречавање квара система за показивање брзине из става а) тачка 4) и става ц) тачка 2), услед кондензације и залеђивања;</p>
				<p>е) алтернативни извор статичког притиска;</p>
				<p>ф) држач карте, који се налази на месту које омогућава лако очитавање карте и на којем се она може осветлити у случају коришћења ноћу;</p>
				<p>г) други независни уређај за мерење и приказивање висине; и</p>
				<p>х) резервни извор напајања који је независан од главног електричног система, а који се користи за потребе рада и осветљавања система за приказ уздужног положаја у трајању од најмање 30 минута. Резервни извор напајања се мора аутоматски укључити након потпуног квара главног електричног система, при чему се мора јасно приказати да се индикатор уздужног положаја напаја из резервног извора напајања.</p>
				<p><span class="bold">NCC.IDE.A.130 Додатна опрема за летове са једним пилотом, који се обављају по правилима за инструментално летење </span><span class="italik">(IFR)</span></p>
				<p>Авиони са једним пилотом, који се користе по правилима за инструментално летење <span class="italik">(IFR),</span> морају да буду опремљени аутопилотом којим се, као минимум, може одржавати висина и смер.</p>
				<p><span class="bold">NCC.IDE.A.135 Систем за упозоравање на опасно приближавање земљи </span><span class="italik">(TAWS)</span></p>
				<p>Авиони са турбинским погоном, са максималном сертификованом масом на полетању <span class="italik">(MCTOM) </span>већом од 5.700 <span class="italik">kg</span> или са максималним бројем расположивих путничких седишта <span class="italik">(MOPSC) </span>већим од девет, морају да имају систем за упозоравање на опасно приближавање земљи<span class="bold"> </span><span class="italik">(TAWS)</span> који испуњава услове за:</p>
				<p>а) класу А опреме, као што је наведено у прихваћеном стандарду, у случају авиона којима је прва појединачна потврда о пловидбености <span class="italik">(CofA)</span> издатa после 1. јануара 2011. године; или</p>
				<p>б) класу Б опреме, као што је наведено у прихваћеном стандарду, у случају авиона којима је прва појединачна потврда о пловидбености <span class="italik">(CofA)</span> издата 1. јануара 2011. године или пре тог датума.</p>
				<p><span class="bold">NCC.IDE.A.140 Систем за избегавање судара у ваздуху </span><span class="italik">(ACAS)</span></p>
				<p>Изузев ако је другачије прописано Уредбом (ЕУ) бр. 1332/2011, авиони са турбинским погоном који имају максималну сертификовану масу на полетању <span class="italik">(MCTOM) </span>већу од 5.700 <span class="italik">kg</span> или који имају максимални број расположивих путничких седишта <span class="italik">(MOPSC) </span>већи од 19, морају да имају уграђен систем <span class="italik">ACAS </span>II.</p>
				<p><span class="bold">NCC.IDE.A.145 Опрема за уочавање временских услова</span></p>
				<p>Следећи авиони морају да имају опрему за уочавање временских услова ако лете ноћу или у метеоролошким условима за инструментално летење <span class="italik">(IMC)</span>, у подручјима у којима се на рути може очекивати појава олује са грмљавином или други потенцијално опасни временски услови који могу да се уоче помоћу ове опреме:</p>
				<p>а) авиони са кабином под притиском;</p>
				<p>б)<span class="bold"> </span>авиони са максималном сертификованом масом на полетању <span class="italik">(MCTOM)</span> већом од 5.700 <span class="italik">kg,</span> чија кабина није под притиском; и</p>
				<p>ц) авиони са максималним бројем расположивих путничких седишта <span class="italik">(MOPSC)</span> већим од девет, чија кабина није под притиском.</p>
				<p><span class="bold">NCC.IDE.A.150 Додатна опрема за летове који се обављају ноћу, у условима залеђивања</span></p>
				<p>a) Авиони који се користе ноћу, у очекиваним или стварним условима залеђивања, морају да имају опрему за осветљавање или откривање наслага леда.</p>
				<p>б) Опрема за осветљавање наслага леда не сме да изазива одсјај или рефлексију који могу да умање способност посаде за обављање њене дужности.</p>
				<p><span class="bold">NCC.IDE.A.155 Систем интерфона за чланове летачке посаде</span> </p>
				<p>Авиони са вишечланом летачком посадом морају да имају систем интерфона за чланове летачке посаде, који обухвата слушалице и микрофоне за сваког члана летачке посаде.</p>
				<p><span class="bold">NCC.IDE.A.160 Уређај за снимање звука</span> <span class="bold">у пилотској кабини</span></p>
				<p>а) Следећи авиони морају да имају уређај за снимање звука у пилотској кабини <span class="italik">(CVR)</span>:</p>
				<p>1) авиони са максималном сертификованом масом на полетању <span class="italik">(MCTOM) </span>већом од 27.000 <span class="italik">kg</span> којима је прва појединачна потврда о пловидбености <span class="italik">(CofA)</span> издата 1. јануара 2016. године или после тог датума; и</p>
				<p>2) авиони са максималном сертификованом масом на полетању <span class="italik">(MCTOM) </span>већом од 2.250 <span class="italik">kg</span>:</p>
				<p>(i) који су сертификовани за летове са минималном посадом која обухвата најмање два пилота;</p>
				<p>(ii) који су опремљени турбомлазним мотором или са више турбоелисних мотора; и</p>
				<p>(iii) за које је прва потврда о типу издата 1. јануара 2016. године или после тог датума.</p>
				<p class="v2-clan-left-1">б) Уређај за снимање звука у пилотској 
				кабини <span class="italik">(CVR) </span>мора да има могућност 
				да чува снимљени звук током најмање:</p>
				<p class="v2-clan-left-1">1) последњих 25 сати, за авионе са 
				максималном сертификованом масом на полетању
				<span class="italik">(MCTOM)</span> већом од 27.000
				<span class="italik">kg</span> и којима је прва појединачна 
				потврда о пловидбености <span class="italik">(CofA)</span> 
				издата 1. јануара 2021. године или касније; или</p>
				<p class="v2-clan-left-1">2) последња два сата у свим осталим 
				случајевима.</p>
				<p>ц) Уређај за снимање звука у пилотској кабини <span class="italik">(CVR) </span>уз време снимања бележи и:</p>
				<p>1) гласовну комуникацију у пилотској кабини послату или примљену радио-везом;</p>
				<p>2) гласовну комуникацију чланова летачке посаде преко система интерфона и система за обавештавање путника, ако је уграђен;</p>
				<p>3) звуке из пилотске кабине, непрекидно, укључујући звучне сигнале примљене из сваког микрофона у кабини или микрофона из маске: и</p>
				<p>4) глас или звучни сигнал идентификације навигационог или прилазног средства, који се добија посредством слушалица или звучника.</p>
				<p>д) Уређај за снимање звука у пилотској кабини <span class="italik">(CVR) </span>започиње снимање пре него што се авион покрене сопственим погоном и снима до краја лета, када авион престане да се креће сопственим погоном. </p>
				<p>е) Поред наведеног у ставу д), у зависности од могућности напајања електричном енергијом, уређај за снимање звука у пилотској кабини <span class="italik">(CVR) </span>започиње снимање што је пре могуће, већ у току провере пилотске кабине пре почетка рада мотора на почетку лета и снима све до завршне провере пилотске кабине на крају лета, по престанку рада мотора. </p>
				<p class="v2-clan-left-1">ф) Ако се уређај за снимање звука у 
				пилотској кабини <span class="italik">(CVR)</span> не може 
				одвојити, он мора да поседује направу која помаже његовом 
				проналажењу у води. Најкасније до 1. јануара 2020. године, овај 
				уређај мора да има могућност подводног емитовања у трајању од 
				најмање 90 дана. Ако се уређај за снимање звука у пилотској 
				кабини <span class="italik">(CVR)</span> може одвојити, он мора 
				имати предајник за одређивање места несреће <span class="italik">
				(ELT)</span>.</p>
				<p><span class="bold">NCC.IDE.A.165 Уређај за снимање података о лету </span></p>
				<p>а) Авиони са максималном сертификованом масом на полетању <span class="italik">(MCTOM)</span> већом од 5.700 <span class="italik">kg,</span> којима је прва појединачна потврда о пловидбености <span class="italik">(CofA)</span> издата 1. јануара 2016. године или касније, морају да буду опремљени уређајем за снимање података о лету <span class="italik">(FDR)</span> који користи дигитални метод снимања и за који постоји метод којим се ти подаци могу брзо преузети из меморије уређаја.</p>
				<p>б) Уређај за снимање података о лету <span class="italik">(FDR)</span> снима параметре потребне за прецизно одређивање путање лета авиона, брзине, уздужног положаја, снаге мотора, конфигурације и рада авиона и мора да има могућност да чува снимљене податке најмање последњих 25 сати.</p>
				<p>ц) Подаци се добијају из извора у авиону који омогућавају прецизну повезаност са информацијама које су приказане летачкој посади.</p>
				<p>д) Уређај за снимање података о лету <span class="italik">(FDR)</span> започиње снимање података пре него што се авион покрене сопственим погоном и престаје са снимањем када авион престане да се креће сопственим погоном.</p>
				<p class="v2-clan-left-1">е) Ако се уређај за снимање података о 
				лету <span class="italik">(FDR)</span> авиона не може одвојити, 
				он мора садржати направу која помаже његовом проналажењу у води. 
				Најкасније до 1. jануара 2020. године, овај уређај мора да има 
				могућност подводног емитовања у трајању од најмање 90 дана. Ако 
				се уређај за снимање података о лету <span class="italik">(FDR)</span> 
				авиона може одвојити, он мора имати предајник за одређивање 
				места несреће <span class="italik">(ELT)</span>.</p>
				<p><span class="bold">NCC.IDE.A.170 Снимање података са везе за пренос података</span></p>
				<p>а) Авиони којима је прва појединачна потврда о пловидбености издата 1. јануара 2016. године или касније, који имају могућност комуникације преко везе за пренос података и који морају да буду опремљени уређајем за снимање звука у пилотској кабини <span class="italik">(CVR)</span> морају да, када је то могуће, на том уређају снимају:</p>
				<p>1) примљене и предате поруке размењене преко везе за пренос података између пружаоца услуга у ваздушном саобраћају и авиона, укључујући поруке које се односе на:</p>
				<p>(i) успостављање везе преко везе за пренос података;</p>
				<p>(ii) комуникацију између контролора и пилота;</p>
				<p>(iii) циљано праћење;</p>
				<p>(iv) податке о лету;</p>
				<p>(v) праћење преноса података из авиона, колико је то могуће с обзиром на структуру система;</p>
				<p>(vi) оперативне контролне податке авиона, колико је то могуће с обзиром на структуру система; и</p>
				<p>(vii) графички приказ, кoлико је то могуће с обзиром на структуру система;</p>
				<p>2) податке који омогућавају везу са било којим другим евиденцијама које су повезане са комуникацијом оствареном преко везе за пренос података и које се чувају ван авиона; и</p>
				<p>3) податке о времену и приоритету порука послатих и примљених преко везе за пренос података, узимајући у обзир структуру система.</p>
				<p>б) Уређај за снимање мора да користи дигитални метод снимања и чувања података и информација, као и метод претраживања тих података. Метод снимања мора да омогућава упоређивање података са подацима који су снимљени на земљи.</p>
				<p>ц) Уређај за снимање мора да има могућност чувања снимљених података најмање онолико времена колико је прописано у NCC.IDE.A.160 за уређај за снимање звука у пилотској кабини <span class="italik">(CVR). </span></p>
				<p class="v2-clan-left-1">д) Ако се уређај не може одвојити, он 
				мора садржати направу која помаже његовом проналажењу у води. 
				Најкасније до 1. јануара 2020. године, овај уређај мора да има 
				могућност подводног емитовања у трајању од најмање 90 дана. Ако 
				се уређај може одвојити, он мора имати предајник за одређивање 
				места несреће (<span class="italik">ELT</span>).</p>
				<p>е) Захтеви који се примењују на почетак и престанак рада уређаја за снимање су идентични захтевима који се примењују на почетак и престанак рада уређаја за снимање звука у пилотској кабини <span class="italik">(CVR)</span>,<span class="italik"> </span>који су наведени у NCC.IDE.A.160 ст. д) и e).</p>
				<p><span class="bold">NCC.IDE.A.175 Комбиновани уређај за снимање података о лету и звука у пилотској кабини</span></p>
				<p>Испуњеност захтева о уређајима за снимање звука у пилотској кабини <span class="italik">(CVR) </span>и за снимање података о лету авиона <span class="italik">(FDR) </span>може да се постигне са:</p>
				<p>a) једним комбинованим уређајем за снимање звука у пилотској кабини и снимање података о лету, ако се ради о авионима за које се захтева да буду опремљени уређајем за снимање звука у пилотској кабини <span class="italik">(CVR) </span>или уређајем за снимање података о лету <span class="italik">(FDR)</span>; или</p>
				<p>б) два комбинована уређаја за снимање звука у пилотској кабини и снимање података о лету, ако се ради о авионима који морају да буду опремљени уређајем за снимање звука у пилотској кабини <span class="italik">(CVR) </span>и уређајем за снимање података о лету <span class="italik">(FDR)</span>.</p>
				<p><span class="bold">NCC.IDE.A.180 Седишта, сигурносни појасеви на седиштима, системи</span> <span class="bold">за</span> <span class="bold">везивање и сигурносни појасеви за децу</span> </p>
				<p>а) Авиони морају да буду опремљени:</p>
				<p>1) седиштем или лежајем за свако лице у авиону старосног узраста од 24 месеца или више;</p>
				<p>2) сигурносним појасом на сваком путничком седишту и појасевима за сваки лежај;</p>
				<p>3) сигурносним појасевима за децу <span class="italik">(CRD)</span> за свaко лице у авиону млађе од 24 месеца;</p>
				<p>4) сигурносним појасом са системом за везивање горњег дела тела и додатком за аутоматску заштиту тела у случају наглог кочења:</p>
				<p>(i) на свим седиштима за чланове летачке посаде и свим седиштима која се налазе поред пилотског седишта; и</p>
				<p>(ii) на сваком седишту у пилотској кабини предвиђеном за посматрача;</p>
				<p>5) сигурносним појасом са системом за везивање горњег дела тела на сваком седишту предвиђеном за седење минималног захтеваног броја чланова кабинске посаде, ако је реч о авионима којима је прва појединачна потврда о пловидбености издата после 31. децембра 1980. године.</p>
				<p class="v2-clan-left-1">б) Сигурносни појас са системом за 
				везивање горњег дела тела мора да има:</p>
				<p class="v2-clan-left-1">1) само једну тачку отпуштања;</p>
				<p class="v2-clan-left-1">2) на седиштима која су предвиђена за 
				седење минималног броја чланова кабинске посаде, два рамена 
				појаса и сигурносни појас који се могу користити засебно; и</p>
				<p class="v2-clan-left-1">3) на седиштима која су предвиђена за 
				летачку посаду и на сваком седишту које се налази поред 
				пилотског седишта:</p>
				<p class="v2-clan-left-1">(i) два рамена појаса и сигурносни 
				појас који се могу користити засебно; или</p>
				<p class="v2-clan-left-1">(ii) коси рамени појас и сигурносни 
				појас који се могу користити засебно за следеће авионе:</p>
				<p class="v2-clan-left-1">(А) авионе са максималном 
				сертификованом масом на полетању (<span class="italik">МСТОМ</span>) 
				мањом од 5.700 <span class="italik">kg</span> и са максималним 
				бројем расположивих путничких седишта (<span class="italik">MOPSC</span>) 
				мањим од девет који задовољавају динамичке услове принудног 
				слетања утврђене у примењивим сертификационим захтевима;</p>
				<p class="v2-clan-left-1">(Б) авионе са максималном 
				сертификованом масом на полетању <span class="italik">(МСТОМ)</span> 
				мањом од 5.700 <span class="italik">kg</span> и са максималним 
				бројем расположивих путничких седишта (<span class="italik">MOPSC</span>) 
				мањим од девет, који не задовољавају динамичке услове принудног 
				слетања утврђене у примењивим сертификационим захтевима и којима 
				је прва појединачна потврда о пловидбености (<span class="italik">СofA)
				</span>издата пре 25. августа 2016. године.</p>
				<p><span class="bold">NCC.IDE.A.185 Ознака за обавезно везивање сигурносног појаса и ознака забране пушења</span></p>
				<p>Авиони у којима сва путничка седишта нису видљива са седишта на којима седи летачка посада, морају да имају средство којим се путницима и члановима кабинске посаде указује на обавезу везивања сигурносних појасева и на забрану пушења.</p>
				<p><span class="bold">NCC.IDE.A.190 Комплет прве помоћи</span></p>
				<p>a) Авиони морају да имају комплете прве помоћи у складу са Табелом 1.</p>
				<p class="bold"><span class="bold">Табела 1: Број потребних комплета прве помоћи</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">Број уграђених </span></p>
								<p><span class="bold">путничких седишта</span></p>
							</td>
							<td>
								<p><span class="bold">Број потребних комплета</span></p>
								<p><span class="bold">прве помоћи</span></p>
							</td>
						</tr>
						<tr>
							<td>
								<p>0–100</p>
							</td>
							<td>
								<p>1</p>
							</td>
						</tr>
						<tr>
							<td>
								<p>101–200</p>
							</td>
							<td>
								<p>2</p>
							</td>
						</tr>
						<tr>
							<td>
								<p>201–300</p>
							</td>
							<td>
								<p>3</p>
							</td>
						</tr>
						<tr>
							<td>
								<p>301–400</p>
							</td>
							<td>
								<p>4</p>
							</td>
						</tr>
						<tr>
							<td>
								<p>401–500</p>
							</td>
							<td>
								<p>5</p>
							</td>
						</tr>
						<tr>
							<td>
								<p>501 или више</p>
							</td>
							<td>
								<p>6</p>
							</td>
						</tr>
					</tbody>
				</table>
				<p>б) Комплети прве помоћи морају да буду:</p>
				<p>1) лако доступни за употребу; и</p>
				<p>2) редовно допуњавани.</p>
				<p><span class="bold">NCC.IDE.A.195 Додатни кисеоник за авионе чија је кабина под притиском</span></p>
				<p>а) Авиони који имају кабину под притиском, а који су предвиђени за лет на висинама на којима се захтева коришћење кисеоника у складу са ставом б), морају да имају уређај за складиштење и расподелу захтеване количине кисеоника. </p>
				<p>б) Авиони који имају кабину под притиском, а који су предвиђени за лет на висинама изнад 10.000 <span class="italik">ft</span> морају да имају довољну количину кисеоника за снабдевање:</p>
				<p>1) свих чланова посаде, као и:</p>
				<p>(i) 100% путника у сваком тренутку када притисак у путничкој кабини одговара притиску на 15.000 <span class="italik">ft</span>, али не за мање од десет минута снабдевања;</p>
				<p>(ii) најмање 30% путника у сваком тренутку када је, у случају пада притиска и узимајући у обзир околности лета, притисак у путничкој кабини између 14.000 <span class="italik">ft</span> и 15.000 <span class="italik">ft</span>; и</p>
				<p>(iii) најмање 10% путника за сваки период дужи од 30 минута када је притисак у путничкој кабини између 10.000 ft и 14.000 ft;</p>
				<p>2) свих лица у путничкој кабини у трајању од најмање десет минута, ако је реч о авионима који се користе на висинама по притиску изнад 25.000 <span class="italik">ft</span> или на нижим висинама под условима који им не дозвољавају да се за четири минута безбедно спусте на висину по притиску од 13.000 <span class="italik">ft</span>.</p>
				<p>ц) Авиони који имају кабину под притиском, а који су предвиђени за лет на висинама изнад 25.000 <span class="italik">ft,</span> морају да буду додатно опремљени:</p>
				<p>1) уређајем који упозорава летачку посаду о паду притиска; и</p>
				<p>2) маскама за кисеоник за чланове летачке посаде, које је могуће брзо употребити.</p>
				<p><span class="bold">NCC.IDE.A.200 Додатни кисеоник</span> <span class="bold">за авионе са кабином која није под притиском</span></p>
				<p>а) Авиони чија кабина није под притиском, а који лете на висинама на којима се захтева коришћење кисеоника у складу са ставом б), морају да имају уређај за складиштење и расподелу захтеване количине кисеоника. </p>
				<p>б) Авиони чија кабина није под притиском, а који лете на висинама код којих је висина по притиску у путничкој кабини изнад 10.000 <span class="italik">ft,</span> морају да буду снабдевени довољном количином кисеоника за снабдевање:</p>
				<p>1) свих чланова посаде и најмање 10% путника, за период дужи од 30 минута, ако је висина по притиску у путничкој кабини између 10.000 <span class="italik">ft</span> и 13.000 <span class="italik">ft</span>; и</p>
				<p>2) свих чланова посаде и свих путника у сваком периоду када је висина по притиску у путничкој кабини изнад 13.000 <span class="italik">ft</span>.</p>
				<p><span class="bold">NCC.IDE.A.205 Ручни апарати за гашење пожара</span></p>
				<p>a) Авиони морају да имају најмање један ручни апарат за гашење пожара:</p>
				<p>1) у пилотској кабини; и</p>
				<p>2) у сваком путничком одељку који је издвојен од пилотске кабине, осим ако је тај одељак лако доступан летачкој посади.</p>
				<p>б) Врста и количина средстава за гашење пожара за неопходне апарате за гашење пожара мора да буде примерена врсти ватре која се може појавити у одељку у којем се предвиђа коришћење апарата за гашење и мора, у највећој мери, да умањи опасност од концентрације отровних гасова у одељцима у којима се налазе лица.</p>
				<p><span class="bold">NCC.IDE.A.206 Секира и гвоздена полуга</span></p>
				<p>a) Авиони са максималном сертификованом масом на полетању <span class="italik">(MCTOM) </span>већом од 5.700 <span class="italik">kg</span> или са максималним бројем расположивих путничких седишта <span class="italik">(MOPSC) </span>већим од девет, морају да имају најмање једну секиру или гвоздену полугу у пилотској кабини.</p>
				<p>б) Авиони са максималним бројем расположивих путничких седишта <span class="italik">(MOPSC) </span>већим од 200 морају да имају додатну секиру или гвоздену полугу у задњем бифеу или у његовој близини.</p>
				<p>ц) Секире и гвоздене полуге у путничкој кабини не смеју да буду видљиве путницима.</p>
				<p><span class="bold">NCC.IDE.A.210 Означавање места за продор</span></p>
				<p>Ако су на трупу авиона означена места погодна за продор спасилачких екипа у авион у случају опасности, она се морају обележити на начин приказан на слици 1.</p>
				<p class="clan"><span class="bold">Слика 1<br>Означавање места за продор</span></p>
				<p><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-s_opt11.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_12.tiff"></p>
				<p><span class="bold">NCC.IDE.A.215 Предајник за одређивање места несреће </span><span class="italik">(ELT)</span></p>
				<p class="v2-clan-left-1">а) Авиони морају да буду опремљени са:</p>
				<p class="v2-clan-left-1">1) предајником за одређивање места 
				несреће <span class="italik">(ELT) </span>било ког типа<span class="italik">,</span> 
				или једним уређајем за лоцирање ваздухоплова<span class="italik">
				</span>који испуњава захтев из CAT.GEN.MPA.210 Анекса IV ове 
				уредбе (Део-<span class="italik">CAT</span>), ако им је прва 
				појединачна потврда о пловидбености издата 1. јула 2008. године 
				или пре тог датума;</p>
				<p class="v2-clan-left-1">2) аутоматским предајником за 
				одређивање места несреће <span class="italik">(ELT) </span>или 
				једним уређајем за лоцирање ваздухоплова<span class="italik">
				</span>који испуњава захтев из CAT.GEN.MPA.210 Анекса IV ове 
				уредбе (Део-<span class="italik">CAT</span>), ако им је прва 
				појединачна потврда о пловидбености издата после 1. јула 2008. 
				године.</p>
				<p>б) Сваки тип предајника за одређивање места несреће <span class="italik">(ELT)</span> мора да има могућност да непрекидно шаље сигнал на фреквенцији 121.5 <span class="italik">MHz </span>и 406 <span class="italik">MHz.</span></p>
				<p><span class="bold">NCC.IDE.A.220 Лет изнад воде</span></p>
				<p>а) Следећи авиони морају да имају прслук за спасавање за свако лице у авиону или сличну опрему за плутање за свако лице у авиону млађе од 24 месеца, који су смештени тако да буду лако доступни са седишта или лежаја лица за које су намењени:</p>
				<p>1) авиони намењени за слетање на копно, а који лете изнад воде на удаљености већој од 50 <span class="italik">NM</span> од копна или који полећу или слећу на аеродром или оперативно место чија се прилазна или одлазна путања, по мишљењу пилота који управља ваздухопловом, налази изнад воде тако да постоји могућност слетања на воду; и</p>
				<p>2) хидроавиони који лете изнад воде.</p>
				<p>б) Сваки прслук за спасавање или слична индивидуална опрема за плутање мора да има електрично осветљење, ради лакшег уочавања лица.</p>
				<p>ц) Хидроавиони који лете изнад воде морају да имају:</p>
				<p>1) сидро и осталу опрему неопходну да би се олакшало привезивање, сидрење или маневрисање хидроавиона на води, која одговара величини, тежини и карактеристикама авиона; и</p>
				<p>2) опрему за произвођење звучних сигнала, као што је прописано међународним прописима за спречавање судара на мору, ако је то применљиво.</p>
				<p>д) Пилот који управља авионом који лети на удаљености од копна које је погодно за принудно слетање, а која је већа од растојања које авион прелети за 30 минута лета при нормалној брзини крстарења или 50 <span class="italik">NM</span>, у зависности од тога шта је мање, треба да одреди ризике за преживљавање лица у авиону у случају принудног слетања, на основу којих одређује потребу да се у авиону налази:</p>
				<p>1) опрема која емитује сигнал у случају опасности;</p>
				<p>2) довољно чамаца за спасавање за сва лица у авиону, који су смештени тако да се могу лако користити у случају опасности; и</p>
				<p>3) опрема за спасавање са средством за одржавање у животу, примерена врсти лета.</p>
				<p><span class="bold">NCC.IDE.A.230 Опрема за преживљавање</span></p>
				<p>а) Авиони који лете изнад подручја у којима је трагање и спасавање изузетно отежано морају да имају:</p>
				<p>1) опрему која емитује сигнал у случају опасности;</p>
				<p>2) најмање један предајник за одређивање места несреће <span class="italik">(ELT(S))</span>; и</p>
				<p>3) додатну опрему за преживљавање за руту на којој се лети, узимајући у обзир број лица у авиону.</p>
				<p>б) Додатна опрема за преживљавање која је наведена у ставу a) тачка 3) није неопходна ако авион:</p>
				<p>1) остаје на растојању од подручја у коме трагање и спасавање није изузетно отежано, а које одговара:</p>
				<p>(i) растојању које авион прелети за 120 минута, при брзини крстарења са отказом једног мотора <span class="italik">(OEI) –</span> за авионе који могу дa наставe лет до аеродрома са отказом критичног мотора, са било које тачке на рути или планираног скретања са руте; или</p>
				<p>(ii) растојању које авион прелети за 30 минута при брзини крстарења, за све остале авионе; или</p>
				<p>2) остаје на растојању од подручја на коме се може обавити принудно слетање, које није веће од растојања које одговара лету од 90 минута при брзини крстарења, за авионе који су сертификовани у складу са применљивим стандардима пловидбености.</p>
				<p><span class="bold">NCC.IDE.A.240 Слушалице</span></p>
				<p>a) Авиони морају да имају слушалице са уграђеним микрофоном или друго одговарајуће средство за сваког члана летачке посаде на њиховом месту у пилотској кабини.</p>
				<p>б) Авиони који лете по правилима за инструментално летење <span class="italik">(IFR)</span> или ноћу мораjу да на панелу за мануелну контролу висине и нагиба авиона имају тастер за активирање предајника, за сваког члана летачке посаде.</p>
				<p><span class="bold">NCC.IDE.A.245 Радио-комуникациона опрема</span></p>
				<p>а) Авиони који лете по правилима за инструментално летење <span class="italik">(IFR)</span> или ноћу или када је то у складу са примењивим захтевима ваздушног простора, морају да буду опремљени радио-комуникационом опремом која, у уобичајеним условима простирања радио-сигнала, мора да омогућава:</p>
				<p>1) двосмерну комуникацију у сврху аеродромске контроле;</p>
				<p>2) пријем метеоролошких информација у сваком тренутку током лета;</p>
				<p>3) двосмерну комуникацију у сваком тренутку током лета са оним ваздухопловним станицама и на оним фреквенцијама које је прописао одговарајући надлежни орган; и</p>
				<p>4) комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p>б) Ако се захтева више од једног комплета комуникационе опреме, свака таква опрема мора да ради независно од других у мери у којој квар једне опреме неће изазвати квар других.</p>
				<p><span class="bold">NCC.IDE.A.250 Навигациона опрема</span></p>
				<p>а) Авиони морају да буду опремљени навигационом опремом која омогућава лет у складу са:</p>
				<p><span class="italik">1) ATS</span> планом лета, ако је примењиво; и</p>
				<p>2) примењивим захтевима ваздушног простора.</p>
				<p>б) Авиони морају да имају довољну навигациону опрему како би се обезбедило да у случају отказа једног дела опреме у било којој фази лета, преостали део опреме омогућава безбедну навигацију у складу са ставом а) или безбедно обављање одговарајућих радњи за непредвиђене ситуације.</p>
				<p>ц) Авиони који се користе на летовима код којих се очекује слетање у метеоролошким условима за инструментално летење <span class="italik">(IMC)</span> морају дa имају одговарајућу опрему која омогућава навођење до одређене тачке од које се може обавити визуелно слетање. Ова опрема мора да омогућава навођење ка сваком аеродрому на који се очекује слетање у метеоролошким условима за инструментално летење <span class="italik">(IMC)</span> и ка сваком одређеном алтернативном аеродрому.</p>
				<p class="v2-clan-left-1">д) За <span class="italik">PBN</span> 
				летове, ваздухоплов мора да испуњава сертификационе захтеве у 
				погледу пловидбености за одговарајућу навигациону спецификацију.</p>
				<p><span class="bold">NCC.IDE.A.255 Транспондер</span></p>
				<p>Авиони морају да имају транспондер секундарног надзорног радара <span class="italik">(SSR)</span> за извештавање о висини по притиску и другој карактеристици секундарног надзорног радара <span class="italik">(SSR)</span> која је неопходна за руту на којој се лети.</p>
				<p class="Basic-Paragraph"><span class="v2-bold-left-1">
				NCC.IDE.A.260 Управљање базама ваздухопловних података</span></p>
				<p class="v2-clan-left-1">а) Базе ваздухопловних података које 
				се користе на сертификованим системима ваздухоплова морају да 
				испуњавају захтеве у погледу квалитета података који одговарају 
				намераваној употреби података. </p>
				<p class="v2-clan-left-1">б) Оператер је дужан да обезбеди 
				правовремену дистрибуцију и уношење актуелних и неизмењених база 
				ваздухопловних података у све ваздухоплове за које потребно.</p>
				<p class="v2-clan-left-1">ц) Без обзира на све друге захтеве 
				који се односе на пријављивање догађаја, као што је дефинисано у 
				Уредби (EУ) број 376/2014, оператер је дужан да пријави 
				добављачу базе података случајеве погрешних, недоследних или 
				недостајућих података за које је разумно очекивати да би могли 
				да представљају опасност по безбедност лета.</p>
				<p class="v2-clan-left-1">У таквим случајевима, оператер је 
				дужан да обавести летачку посаду и остало заинтересовано особље 
				и да обезбеди да се такви подаци не употребљавају.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 2 <br><span class="bold">Хеликоптери</span></p>
				<p><span class="bold">NCC.IDE.Н.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са применљивим захтевима за пловидбеност:</p>
				<p>1) ако их користи летачка посада за контролу путање лета;</p>
				<p>2) ако се користе у циљу испуњења захтева наведених у NCC.IDE.H.245; </p>
				<p>3) ако се користе у циљу испуњења захтева наведених у NCC.IDE.H.250; или</p>
				<p>4) ако су уграђени у хеликоптер.</p>
				<p>б) Следеће предмете, ако се захтевају овом главом, није потребно одобрити као опрему:</p>
				<p>1) преносиве батеријске лампе;</p>
				<p>2) прецизни мерач времена;</p>
				<p>3) држач карте;</p>
				<p>4) комплет прве помоћи;</p>
				<p>5) опрему за преживљавање и сигнализацију;</p>
				<p>6) сидра за море и опрему за привезивање, и</p>
				<p>7) сигурносне појасеве за децу.</p>
				<p>ц) Инструменти и опрема који се не захтевају у овој глави, као и друга опрема која није захтевана другим применљивим анексима, али се налази у хеликоптеру, морају да испуњавају следеће услове:</p>
				<p>1) летачка посада не сме да користи податке који се очитавају са ових инструмената, опреме или њихових додатака у циљу испуњавања захтева из Анекса I Уредбе (ЕЗ) бр. 216/2008 или захтева садржаних у NCC.IDE.Н.245 и NCC.IDE.Н.250; и</p>
				<p>2) инструменти и опрема не смеју да утичу на пловидбеност хеликоптера, чак и у случају њиховог отказа или квара.</p>
				<p>д) Инструменти и опрема морају да буду лако употребљиви и приступачни са места на коме седи члан посаде који треба да их користи.</p>
				<p>е) Инструменти које може да користи сваки члан летачке посаде морају да буду постављени тако да дозвољавају члану летачке посаде да може са свог места лако да види њихове показатеље, уз најмање могуће скретање од положаја и правца гледања у односу на смер лета.</p>
				<p>ф) Сва захтевана опрема за случај опасности мора да буде лако доступна за тренутну употребу.</p>
				<p><span class="bold">NCC.IDE.Н.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент хеликоптера, део опреме или нека њихова функција за планирани лет, изузев:</p>
				<p>a) ако се хеликоптер користи у складу са листом минималне опреме <span class="italik">(MEL)</span> оператера; или</p>
				<p>б) ако је оператер прибавио одобрење надлежне власти да користи хеликоптер у оквиру главне листе минималне опреме <span class="italik">(MMEL)</span>;</p>
				<p>ц) ако хеликоптер има дозволу за лет која је издата у складу са применљивим захтевима за пловидбеност.</p>
				<p><span class="bold">NCC.IDE.Н.115 Оперативна светла</span></p>
				<p>Хеликоптери који се користе ноћу морају да буду опремљени са:</p>
				<p>а) системом светала за спречавање судара;</p>
				<p>б) навигационим/позиционим светлима;</p>
				<p>ц) светлом за слетање;</p>
				<p>д) расветом која се напаја из електричног система хеликоптера како би се обезбедило одговарајуће осветљење свих инструмената и опреме потребне за безбедно коришћење хеликоптера;</p>
				<p>е) расветом која се напаја из електричног система хеликоптера како би се обезбедило осветљење свих одељака путничке кабине;</p>
				<p>ф) независном преносивом батеријском лампом за свако седиште предвиђено за члана посаде; и</p>
				<p>г) светлима која су у складу са међународним прописима за спречавање судара на мору, ако је реч о амфибији.</p>
				<p><span class="bold">NCC.IDE.Н.120 Летови који се обављају по правилима за визуелно летење </span><span class="italik">(VFR)</span><span class="bold"> – летачки и навигациони инструменти и припадајућа опрема </span></p>
				<p>а) Хеликоптери који се користе дању, по правилима за визуелно летење <span class="italik">(VFR)</span>,<span class="italik"> </span>морају<span class="italik"> </span>да буду опремљени следећим инструментима за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзинe; и</p>
				<p>5) клизања.</p>
				<p>б) Хеликоптери који се користе за летове у метеоролошким условима за визуелно летење <span class="italik">(VМС)</span> изнад воде и изван копна у видокругу или који се користе за летове у метеоролошким условима за визуелно летење <span class="italik">(VМС)</span> ноћу или када је видљивост мања од 1.500 <span class="italik">m</span> или у условима у којима хеликоптер није могуће одржавати на жељеној путањи лета без једног или више додатних инструмената, поред опреме наведене у ставу а), морају да буду опремљени и са:</p>
				<p>1) инструментима за мерење и приказ:</p>
				<p>(i) уздужног положаја;</p>
				<p>(ii) вертикалне брзине;</p>
				<p>(iii) стабилизованог смера;</p>
				<p>2) уређајем који показује неадекватност електричног напајања жироскопских инструмената; и</p>
				<p>3) средством за спречавање квара система за показивање брзине наведене у ставу а) тачка 4), услед кондензације и залеђивања; </p>
				<p>ц) Ако су за лет потребна два пилота, хеликоптери морају да буду опремљени посебним додатним уређајима за приказ:</p>
				<p>1) висине по притиску;</p>
				<p>2) индициране брзине;</p>
				<p>3) клизања;</p>
				<p>4) уздужног положаја, ако је примењиво;</p>
				<p>5) вертикалне брзине, ако је примењиво; и</p>
				<p>6) стабилизованог смера, ако је примењиво.</p>
				<p><span class="bold">NCC.IDE.Н.125 Летови који се обављају по правилима за инструментално летење </span><span class="italik">(IFR)</span><span class="bold"> – летачки и навигациони инструменти и припадајућа опрема </span></p>
				<p>Хеликоптери који се користе по правилима за инструментално летење <span class="italik">(IFR)</span> морају да имају следећу опрему: </p>
				<p>а) уређај за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзине;</p>
				<p>5) вертикалне брзине;</p>
				<p>6) клизања; </p>
				<p>7) уздужног положаја;</p>
				<p>8) стабилизованог смера; и</p>
				<p>9) спољне температуре ваздуха:</p>
				<p>б) уређај који показује неадекватност електричног напајања жироскопских инструмената;</p>
				<p>ц) ако су за лет потребна два пилота, тада другом пилоту морају да буду доступни посебни уређаји који приказују:</p>
				<p>1) висину по притиску;</p>
				<p>2) индицирану брзину;</p>
				<p>3) вертикалну брзину;</p>
				<p>4) клизање;</p>
				<p>5) уздужни положај; и</p>
				<p>6) стабилизовани смер;</p>
				<p>д) средство за спречавање квара система за показивање брзине услед кондензације и залеђивања, који се захтева у ставу а) тачка 4) и ставу ц) тачка 2);</p>
				<p>е) алтернативни извор статичког притиска;</p>
				<p>ф) држач карте, који се налази на месту које омогућава лако очитавање карте и на којем се она може осветлити у случају коришћења ноћу; и</p>
				<p>г) други независни уређај за мерење и приказивање уздужног положаја.</p>
				<p><span class="bold">NCC.IDE.Н.130 Додатна опрема за летове са једним пилотом, који се обављају по правилима за инструментално летење </span><span class="italik">(IFR)</span></p>
				<p>Хеликоптери са једним пилотом, који се користе по правилима за инструментално летење <span class="italik">(IFR)</span>, морају да буду опремљени аутопилотом којим се, као минимум, може одржавати висина и смер.</p>
				<p><span class="bold">NCC.IDE.Н.145 Опрема за уочавање временских услова</span></p>
				<p>Хеликоптери са максималним бројем расположивих путничких седишта <span class="italik">(MOPSC)</span> већим од девет, који се користе по правилима за инструментално летење <span class="italik">(IFR)</span> или ноћу, морају да имају опрему за уочавање временских услова ако актуелни метеоролошки извештаји указују да се на рути којом се лети може очекивати појава олује са грмљавином или други потенцијално опасни временски услови који могу да се уоче помоћу ове опреме.</p>
				<p><span class="bold">NCC.IDE.Н.150 Додатна опрема за летове који се обављају ноћу, у условима залеђивања</span></p>
				<p>a) Хеликоптери који се користе ноћу, у очекиваним или стварним условима залеђивања, морају да имају опрему за осветљавање или откривање наслага леда.</p>
				<p>б) Опрема за осветљавање наслага леда не сме да изазива одсјај или рефлексију који могу да умање способност посаде за обављање њихових дужности.</p>
				<p><span class="bold">NCC.IDE.Н.155 Систем интерфона за чланове летачке посаде</span></p>
				<p>Хеликоптери са вишечланом летачком посадом морају да имају систем интерфона за летачку посаду, укључујући слушалице и микрофоне за сваког члана летачке посаде.</p>
				<p><span class="bold">NCC.IDE.Н.160 Уређај за снимање звука</span> <span class="bold">у пилотској кабини</span></p>
				<p>а) Хеликоптери са максималном сертификованом масом на полетању <span class="italik">(MCTOM) </span>већом од 7.000 <span class="italik">kg</span> и којима је прва појединачна потврда о пловидбености <span class="italik">(CofA)</span> издата 1. јануара 2016. године или после тог датума, морају да буду опремљени уређајем за снимање звука у пилотској кабини <span class="italik">(CVR)</span>.</p>
				<p>б) Уређај за снимање звука у пилотској кабини <span class="italik">(CVR) </span>мора да има могућност да чува снимљени звук најмање у току последња два сата лета.</p>
				<p>ц) Уређај за снимање звука у пилотској кабини <span class="italik">(CVR) </span>уз време снимања бележи и:</p>
				<p>1) гласовну комуникацију у пилотској кабини послату или примљену радио-везом;</p>
				<p>2) гласовну комуникацију чланова летачке посаде преко система интерфона и система за обавештавање путника, ако је уграђен;</p>
				<p>3) звуке из пилотске кабине, непрекидно, укључујући звучне сигнале примљене из сваког микрофона у кабини или микрофона из маске; и</p>
				<p>4) глас или звучни сигнал идентификације навигационог или прилазног средства, који је добијен посредством слушалица или звучника.</p>
				<p>д) Уређај за снимање звука у пилотској кабини <span class="italik">(CVR) </span>мора да аутоматски започиње снимање пре него што се хеликоптер покрене сопственим погоном и снима до краја лета, када хеликоптер престане да се креће сопственим погоном. </p>
				<p>е) Поред наведеног у ставу д), у зависности од могућности напајања електричном енергијом, уређај за снимање звука у пилотској кабини <span class="italik">(CVR) </span>започиње снимање што је пре могуће, већ у току провере пилотске кабине пре почетка рада мотора на почетку лета и снима све до завршне провере пилотске кабине на крају лета, по престанку рада мотора. </p>
				<p class="v2-clan-left-1">ф) Ако се уређај за снимање звука у 
				пилотској кабини <span class="italik">(CVR)</span> не може 
				одвојити, он мора садржати направу која помаже његовом 
				проналажењу у води. Најкасније до 1. јануара 2020. године, овај 
				уређај мора да има могућност подводног емитовања у трајању од 
				најмање 90 дана. Ако се уређај за снимање звука у пилотској 
				кабини <span class="italik">(CVR)</span> може одвојити, он мора 
				имати предајник за одређивање места несреће <span class="italik">
				(ELT)</span>.</p>
				<p><span class="bold">NCC.IDE.Н.165 Уређај за снимање података о лету </span></p>
				<p>а) Хеликоптери са максималном сертификованом масом на полетању <span class="italik">(MCTOM)</span> већом од 3.175 <span class="italik">kg</span> којима је прва појединачна потврда о пловидбености <span class="italik">(CofA)</span> издата 1. јануара 2016. године или касније, морају да буду опремљени уређајем за снимање података о лету <span class="italik">(FDR)</span> који користи дигитални метод снимања и за који постоји метод којим се ти подаци могу брзо преузети из меморије уређаја.</p>
				<p>б) Уређај за снимање података о лету <span class="italik">(FDR)</span> снима параметре неопходне за прецизно одређивање путање лета хеликоптера, брзине, уздужног положаја, снаге мотора, конфигурације и рада хеликоптера и мора да има могућност да чува снимљене податке најмање последњих десет сати.</p>
				<p>ц) Подаци се добијају из извора у хеликоптеру који омогућавају прецизну повезаност са информацијама које су приказане летачкој посади.</p>
				<p>д) Уређај за снимање података о лету <span class="italik">(FDR)</span> мора да аутоматски започиње снимање података пре него што се хеликоптер покрене сопственим погоном и аутоматски престаје са снимањем када хеликоптер престане да се креће сопственим погоном.</p>
				<p class="v2-clan-left-1">е) Ако се уређај за снимање података о 
				лету <span class="italik">(FDR) </span>не може одвојити, он мора 
				садржати направу која помаже његовом проналажењу у води. 
				Најкасније до 1. јануара 2020. године, овај уређај мора да има 
				могућност подводног емитовања у трајању од најмање 90 дана. Ако 
				се уређај за снимање података о лету <span class="italik">(FDR)
				</span>авиона може одвојити, он мора имати предајник за 
				одређивање места несреће (<span class="italik">ELT</span>).</p>
				<p><span class="bold">NCC.IDE.Н.170 Снимање података са везе за пренос података</span></p>
				<p>а) Хеликоптери којима је прва појединачна потврда о пловидбености издата 1. јануара 2016. године или касније, који имају могућност комуникације преко везе за пренос података и који морају да имају уређај за снимање звука у пилотској кабини <span class="italik">(CVR)</span> морају да, када је то могуће, на том уређају снимају:</p>
				<p>1) примљене и предате поруке размењене преко везе за пренос података између пружаоца услуга у ваздушном саобраћају и хеликоптера, укључујући поруке које се односе на:</p>
				<p>(i) успостављање везе преко везе за пренос података;</p>
				<p>(ii) комуникацију између контролора и пилота;</p>
				<p>(iii) циљано праћење;</p>
				<p>(iv) податке о лету;</p>
				<p>(v) праћење преноса података из ваздухоплова, колико је то могуће с обзиром на структуру система;</p>
				<p>(vi) оперативне контролне податке ваздухоплова, колико је то могуће с обзиром на структуру система; и</p>
				<p>(vii) графички приказ, кoлико је то могуће с обзиром на структуру система;</p>
				<p>2) податке који омогућавају везу са било којим другим евиденцијама које су повезане са комуникацијом оствареном преко везе за пренос података и које се чувају ван хеликоптера; и</p>
				<p>3) податке о времену и приоритету порука послатих и примљених преко везе за пренос података, узимајући у обзир структуру система.</p>
				<p>б) Уређај за снимање мора да користи дигитални метод снимања и чувања података и информација, као и метод претраживања тих података. Метод снимања мора да омогућава упоређивање података са подацима који су снимљени на земљи.</p>
				<p>ц) Уређај за снимање мора да има могућност чувања снимљених података најмање онолико времена колико је прописано у NCC.IDE.Н.160 за уређај за снимање звука у пилотској кабини <span class="italik">(CVR). </span></p>
				<p class="v2-clan-left-1">д) Ако се уређај не може одвојити, он 
				мора садржати направу која помаже његовом проналажењу у води. 
				Најкасније до 1. јануара 2020. године, овај уређај мора да има 
				могућност подводног емитовања у трајању од најмање 90 дана. Ако 
				се уређај може одвојити, он мора имати предајник за одређивање 
				места несреће (<span class="italik">ELT</span>).</p>
				<p>е) Захтеви који се примењују на почетак и престанак рада уређаја за снимање су идентични захтевима који се примењују на почетак и престанак рада уређаја за снимање звука у пилотској кабини <span class="italik">(CVR)</span>,<span class="italik"> </span>који су наведени у NCC.IDE.H.160 ст. д) и e).</p>
				<p><span class="bold">NCC.IDE.Н.175 Комбиновани уређај за снимање података о лету и звука у пилотској кабини</span></p>
				<p>Испуњење захтева о уређајима за снимање звука у пилотској кабини <span class="italik">(CVR) </span>и снимање података о лету <span class="italik">(FDR) </span>може да се постигне једним комбинованим уређајем за снимање звука у пилотској кабини и снимање података о лету.</p>
				<p><span class="bold">NCC.IDE.Н.180 Седишта, сигурносни појасеви на седиштима, системи</span> <span class="bold">за</span> <span class="bold">везивање и сигурносни појасеви за децу</span> </p>
				<p>а) Хеликоптери морају да имају:</p>
				<p>1) седиште или лежај за свако лице у хеликоптеру старосног узраста од 24 месеца или више;</p>
				<p>2) сигурносни појас на сваком путничком седишту и појасеве за сваки лежај;</p>
				<p>3) ако је реч о хеликоптерима којима је прва појединачна потврда о пловидбености издата након 31. децембра 2012. године, сигурносни појас са системом за везивање горњег дела тела, за сваког путника старосног узраста од 24 месеца или више;</p>
				<p>4) сигурносне појасеве за децу <span class="italik">(CRD)</span> за свaко лице у хеликоптеру млађе од 24 месеца;</p>
				<p>5) сигурносни појас са системом за везивање горњег дела тела који садржи направу која аутоматски задржава горњи део тела у случају наглог кочења, за свако седиште намењено члановима летачке посаде; и</p>
				<p>6) сигурносни појас са системом за везивање горњег дела тела на седиштима која су предвиђена за седење минималног захтеваног броја чланова кабинске посаде, ако је реч о хеликоптерима којима је прва појединачна потврда о пловидбености издата 31. децембра 1980. године или касније.</p>
				<p>б) Сигурносни појас са системом за везивање горњег дела тела мора да има:</p>
				<p>1) само једну тачку отпуштања; и</p>
				<p>2) на седиштима за летачку посаду, седиштима која се налазе поред пилотског седишта и на седиштима која су предвиђена за седење минималног захтеваног броја чланова кабинске посаде – два коса рамена појаса и сигурносни појас, који се могу користити засебно.</p>
				<p><span class="bold">NCC.IDE.Н.185 Ознака за обавезно везивање сигурносног појаса и ознака забране пушења</span></p>
				<p>Хеликоптери у којима сва путничка седишта нису видљива са седишта на којима седи летачка посада, морају да имају средство којим се путницима и члановима кабинске посаде указује на обавезу везивања сигурносних појасева и на забрану пушења.</p>
				<p><span class="bold">NCC.IDE.Н.190 Комплет прве помоћи</span></p>
				<p>а) Хеликоптери морају да имају најмање један комплет прве помоћи.</p>
				<p>б) Комплети прве помоћи морају да буду:</p>
				<p>1) лако доступни за употребу; и</p>
				<p>2) редовно допуњавани.</p>
				<p><span class="bold">NCC.IDE.Н.200 Додатни кисеоник за хеликоптере чија кабина није под притиском</span></p>
				<p>а) Хеликоптери чија кабина није под притиском, а који лете на висинама на којима се захтева коришћење кисеоника у складу са ставом б), морају да имају уређај за складиштење и расподелу који може да складишти и расподељује захтевану количину кисеоника.</p>
				<p>б) Хеликоптери чија кабина није под притиском, а који лете на висинама код којих је висина по притиску у путничкој кабини изнад 10.000 <span class="italik">ft</span>, морају да имају довољну количину кисеоника за снабдевање:</p>
				<p>1) свих чланова посаде и најмање 10% путника, за период дужи од 30 минута, ако је висина по притиску у путничкој кабини између 10.000 <span class="italik">ft</span> и 13.000 <span class="italik">ft</span>; и</p>
				<p>2) свих чланова посаде и свих путника у сваком периоду када је висина по притиску у путничкој кабини изнад 13.000 <span class="italik">ft</span>.</p>
				<p><span class="bold">NCC.IDE.Н.205 Ручни апарати за гашење пожара</span></p>
				<p>а) Хеликоптери морају да имају најмање један ручни апарат за гашење пожара:</p>
				<p>1) у пилотској кабини; и</p>
				<p>2) у сваком путничком одељку који је издвојен од пилотске кабине, осим ако је тај одељак лако доступан летачкој посади.</p>
				<p>б) Врста и количина средстава за гашење пожара у неопходним апаратима за гашење пожара мора да буде примерена врсти ватре која се може појавити у одељку у којем се предвиђа коришћење апарата за гашење и мора, у највећој мери, да умањи опасност од концентрације отровних гасова у одељцима у којима се налазе лица.</p>
				<p><span class="bold">NCC.IDE.Н.210 Означавање места за продор</span></p>
				<p>Ако су на трупу хеликоптера означена места погодна за продор спасилачких екипа у хеликоптер у случају опасности, она се морају обележити на начин приказан на Слици 1.</p>
				<p class="clan"><span class="bold">Слика 1<br>Означавање места за продор</span></p>
				<p><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-s_opt12.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_13.tiff"></p>
				<p><span class="bold">NCC.IDE.Н.215 Предајник за одређивање места несреће </span><span class="italik">(ELT)</span></p>
				<p>а) Хеликоптери морају да имају најмање један аутоматски предајник за одређивање места несреће <span class="italik">(ELT)</span>.</p>
				<p class="hide-change"><em>б) брисан је (види члан 19. 
				Правилника - 12/2019-73)</em></p>
				<p>ц) Сваки тип предајника за одређивање места несреће <span class="italik">(ELT)</span> мора да има могућност да непрекидно шаље сигнал на фреквенцији 121.5 <span class="italik">MHz </span>и 406 <span class="italik">MHz.</span></p>
				<p><span class="bold">NCC.IDE.Н.225 Прслуци за спасавање</span></p>
				<p>а) Хеликоптери морају да имају прслук за спасавање за свако лице у хеликоптеру или сличну опрему за плутање за свако лице у хеликоптеру млађе од 24 месеца, који су смештени на месту које је лако доступно са седишта или лежаја лица коме су намењени:</p>
				<p>1) ако се користе изнад воде на растојању од копна које одговара лету у трајању дужем од десет минута, при нормалној брзини крстарења, при чему хеликоптер у случају отказа критичног мотора може да настави хоризонтални лет;</p>
				<p>2) ако се користе изнад воде на растојању од копна које је веће од растојања које хеликоптер прелети услед ауторотације при чему у случају отказа критичног мотора хеликоптер није у могућности да настави хоризонтални лет;</p>
				<p>3) ако је путања лета при полетању или слетању на аеродром или оперативно место изнад воде.</p>
				<p>б) Сваки прслук за спасавање или слична индивидуална опрема за плутање мора да има електрично осветљење, ради лакшег уочавања лица.</p>
				<p class="Basic-Paragraph"><span class="v2-bold-left-1">
				NCC.IDE.Н.226 Одела за преживљавање за посаду</span></p>
				<p class="v2-clan-left-1">Сваки члан летачке посаде мора да носи 
				одело за преживљавање када тако одреди вођа ваздухоплова на 
				основу процене ризика узимајући у обзир следеће услове:</p>
				<p class="v2-clan-left-1">а) да се летови обављају изнад воде, 
				на растојању које је веће од ауторотационог растојања или 
				удаљености од копна на које се може безбедно принудно слетети, 
				када у случају отказа критичног мотора хеликоптер није у 
				могућности да настави хоризонтални лет; и</p>
				<p class="v2-clan-left-1">б) временске извештаје или прогнозе 
				који су на располагању пилоту који управља ваздухопловом, а који 
				указују да ће температура мора бити мања од 10 °<span class="italik">C</span> 
				у току лета.</p>
				<p><span class="bold">NCC.IDE.Н.227 Чамци за спасавање, предајници за одређивање места несреће </span><span class="italik">(ELT) </span><span class="bold">за преживљавање и опрема за преживљавање на продуженим летовима изнад воде </span></p>
				<p>Хеликоптери који се користе:</p>
				<p>а) на летовима изнад воде, на удаљености од копна која одговара лету дужем од десет минута при нормалној брзини крстарења, ако у случају отказа критичног мотора хеликоптер може да настави хоризонтални лет; или </p>
				<p>б) на летовима изнад воде, на удаљености од копна која одговара лету дужем од три минута при нормалној брзини крстарења, ако у случају отказа критичног мотора хеликоптер не може да настави хоризонтални лет и ако тако одреди вођа ваздухоплова на основу процене ризика,</p>
				<p>морају да имају:</p>
				<p>1) најмање један чамац за спасавање одговарајућег капацитета који није мањи од максималног броја лица у хеликоптеру, а који је смештен тако да буде спреман за употребу у случају опасности, ако је реч о хеликоптерима који превозе мање од 12 лица; </p>
				<p>2) најмање два чамца за спасавање, који су смештени тако да буду спремни за употребу у случају опасности и који су заједно довољни да приме сва лица која се могу превозити у хеликоптеру, а у случају губитка једног од њих, преостали чамац мора да има капацитет довољан да поднесе додатно оптерећење настало услед смештаја свих лица из хеликоптера, ако је реч о хеликоптерима који превозе више од 11 лица;</p>
				<p>3) најмање један предајник за одређивање места несреће <span class="italik">(ELT) </span>за преживљавање <span class="italik">(ELT(S))</span>, за сваки захтевани чамац за спасавање; и</p>
				<p>4) опрему за спасавање, укључујући средства за одржавање у животу, која одговара намераваном лету.</p>
				<p><span class="bold">NCC.IDE.Н.230 Опрема за преживљавање</span></p>
				<p>Хеликоптери који лете изнад подручја у којима је трагање и спасавање изузетно отежано, морају да имају:</p>
				<p>a) опрему која емитује сигнал у случају опасности; </p>
				<p>б) најмање један предајник за одређивање места несреће <span class="italik">(ELT(S))</span>; и </p>
				<p>ц) додатну опрему за преживљавање за руту на којој се лети, узимајући у обзир број лица у хеликоптеру. </p>
				<p class="hide-change"><em>Брисана је тачка NCC.IDE.Н.231 Додатни захтеви за хеликоптере који лете удаљени од копна, у неповољним поморским областима 
				(види члан 19. Правилника - 12/2019-73)</em></p>
				<p><span class="bold">NCC.IDE.Н.232 Хеликоптери који су сертификовани за коришћење на води – допунска опрема </span></p>
				<p>Хеликоптери који су сертификовани за коришћење на води морају да имају:</p>
				<p>a) сидро или другу опрему која је потребна да би се олакшало привезивање, сидрење или маневрисање хеликоптера на води, а који одговарају величини, тежини и управљачким карактеристикама тог хеликоптера; и</p>
				<p>б) опрему која производи звучне сигнале прописане међународним прописима за спречавање судара на мору, ако су применљиви. </p>
				<p><span class="bold">NCC.IDE.Н.235 Сви хеликоптери на летовима изнад воде – принудно слетање на воду</span></p>
				<p>Ако се хеликоптер користи на летовима изнад воде, у непогодној средини, на удаљености од копна која одговара лету дужем од десет минута при нормалној брзини крстарења, хеликоптер мора да буде пројектован за слетање на воду или сертификован за принудно слетање на воду, у складу са одговарајућим правилима пловидбености или да буде опремљен опремом за плутање на води која се користи у случају опасности. </p>
				<p><span class="bold">NCC.IDE.Н.240 Слушалице</span></p>
				<p>Ако је потребан систем за радио-комуникацију и/или радио-навигациони систем, хеликоптери морају да имају слушалице са микрофоном или други одговарајући уређај, као и тастер за активирање предајника на летачким командама за сваког захтеваног пилота и/или члана посаде на радном месту. </p>
				<p><span class="bold">NCC.IDE.Н.245 Радио-комуникациона опрема</span></p>
				<p>а) Хеликоптери који лете по правилима за инструментално летење <span class="italik">(IFR)</span> или ноћу или када је то у складу са примењивим захтевима ваздушног простора, морају да буду опремљени радио-комуникационом опремом која, у уобичајеним условима простирања радио-сигнала, мора да омогућава:</p>
				<p>1) двосмерну комуникацију у сврху аеродромске контроле;</p>
				<p>2) пријем метеоролошких информација;</p>
				<p>3) двосмерну комуникацију у сваком тренутку током лета са оним ваздухопловним станицама и на оним фреквенцијама које је прописао одговарајући надлежни орган; и</p>
				<p>4) комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p>б) Ако се захтева више од једног комплета комуникационе опреме, свака таква опрема мора да ради независно од других у мери у којој квар једне опреме неће изазвати квар других.</p>
				<p>ц) Ако се захтева систем радио-комуникације и као додатак систему интерфона за чланове летачке посаде који је прописан у NCC.IDE.Н.155, хеликоптери морају да буду опремљени тастером за пренос за командама лета за сваког захтеваног пилота и члана посаде на месту које му је додељено.</p>
				<p><span class="bold">NCC.IDE.Н.250 Навигациона опрема</span></p>
				<p>а) Хеликоптери морају да буду опремљени навигационом опремом која омогућава лет у складу са:</p>
				<p><span class="italik">1) ATS</span> планом лета, ако је примењиво; и</p>
				<p>2) примењивим захтевима ваздушног простора.</p>
				<p>б) Хеликоптери морају да имају довољну навигациону опрему како би се обезбедило да у случају отказа једног дела опреме у било којој фази лета, преостали део опреме омогућава безбедну навигацију у складу са ставом а) или безбедно обављање одговарајућих радњи за непредвиђене ситуације.</p>
				<p>ц) Хеликоптери који се користе на летовима код којих се очекује слетање у метеоролошким условима за инструментално летење <span class="italik">(IMC)</span> морају дa имају одговарајућу опрему која омогућава навођење до одређене тачке од које се може обавити визуелно слетање. Ова опрема мора да омогућава навођење ка сваком аеродрому на који се очекује слетање у метеоролошким условима за инструментално летење <span class="italik">(IMC)</span> и ка сваком одређеном алтернативном аеродрому.</p>
				<p class="v2-clan-left-1">д) Ако се захтева навигација заснована 
				на могућностима ваздухоплова <span class="italik">(PBN)</span>, 
				ваздухоплов мора да испуњава захтеве у погледу сертификације 
				пловидбености за одговарајуће навигацијске спецификације.</p>
				<p><span class="bold">NCC.IDE.Н.255 Транспондер</span></p>
				<p>Хеликоптери морају да имају транспондер секундарног надзорног радара <span class="italik">(SSR)</span> за извештавање о висини по притиску и другој карактеристици секундарног надзорног радара <span class="italik">(SSR)</span> која је неопходна за руту на којој се лети.</p>
				<p class="Basic-Paragraph"><span class="v2-bold-left-1">
				NCC.IDE.H.260 Управљање базама ваздухопловних података</span></p>
				<p class="v2-clan-left-1">а) Базе ваздухопловних података које 
				се користе на сертификованим системима ваздухоплова морају да 
				испуњавају захтеве у погледу квалитета података који одговарају 
				намераваној употреби података. </p>
				<p class="v2-clan-left-1">б) Оператер је дужан да обезбеди 
				правовремену дистрибуцију и уношење актуелних и неизмењених база 
				ваздухопловних података у све ваздухоплове за које то потребно.</p>
				<p class="v2-clan-left-1">ц) Без обзира на све друге захтеве 
				који се односе на пријављивање догађаја, као што је дефинисано у 
				Уредби (EУ) број 376/2014, оператер је дужан да пријави 
				добављачу базе података случајеве погрешних, недоследних или 
				недостајућих података за које је разумно очекивати да би могли 
				да представљају опасност по безбедност лета.</p>
				<p class="v2-clan-left-1">У таквим случајевима, оператер је 
				дужан да обавести летачку посаду и остало заинтересовано особље 
				и да обезбеди да се такви подаци не употребљавају.</p>
				<p class="hide-change">*Службени гласник РС, број 12/2019</p>
				<p class="clan">АНЕКС VII</p>
				<p class="bold"><span class="bold">НЕКОМЕРЦИЈАЛНИ ЛЕТОВИ КОЈИ СЕ ОБАВЉАЈУ ВАЗДУХОПЛОВОМ КОЈИ НИЈЕ СЛОЖЕНИ МОТОРНИ ВАЗДУХОПЛОВ</span></p>
				<p class="bold"><span class="bold">(ДЕО – </span><span class="italik">NCO</span><span class="bold">)</span></p>
				<p class="clan">ГЛАВА A</p>
				<p class="bold"><span class="bold">ОПШТИ ЗАХТЕВИ</span></p>
				<p><span class="bold">NCO.GEN.100 Надлежни орган </span></p>
				<p>а) Надлежна власт je власт коју је одредила држава чланица у којој је ваздухоплов регистрован. </p>
				<p>б) Ако је ваздухоплов регистрован у трећој земљи, надлежна власт је власт коју је одредила држава чланица у којој је оператер основан или у којој има пребивалиште. </p>
				<p><span class="bold">NCO.GEN.101 Начини усаглашавања </span></p>
				<p>Оператер може да користи алтернативне начине усаглашавања у односу на оне које је усвојила Агенција како би обезбедио усаглашеност са Уредбом (EЗ) бр. 216/2008 и правилима за извршење те уредбе.</p>
				<p><span class="bold">NCO.GEN.102 Моторне једрилице – </span><span class="italik">TMG</span><span class="bold">, моторне једрилице и мешовити балони</span></p>
				<p>а) Моторне једрилице – <span class="italik">TMG</span><span class="bold"> </span>се користе у складу са условима који се примењују: </p>
				<p>1) на авионе, ако су покретане мотором; и</p>
				<p>2) на једрилице, ако нису покретане мотором.</p>
				<p>б) Моторне једрилице – <span class="italik">TMG</span><span class="bold"> </span>морају да буду опремљене у складу са захтевима који се примењују на авионе, изузев ако је другачије прописано у Глави Д.</p>
				<p>ц) Моторне једрилице, изузев моторних једрилица – <span class="italik">TMG</span>, морају да се користе и да буду опремљене у складу са захтевима који се примењују на једрилице.</p>
				<p>д) Мешовити балони се користе у складу са захтевима за балоне који лете помоћу топлог ваздуха.</p>
				<p><span class="bold">NCO.GEN.103 Показни летови</span></p>
				<p>Ако се показни летови наведени <span class="v2-clan-left-1">у 
				члану 6. став 4а. тачка ц) ове уредбе</span> обављају у складу са овим анексом, они морају:</p>
				<p>а) да започну и заврше се на истом аеродрому или оперативном месту, изузев у случају балона и једрилица;</p>
				<p>б) да се обављају дању, по правилима за визуелно летење (<span class="italik">VFR</span>);</p>
				<p>ц) да буду надзирани од стране именованог лица за њихову безбедност;</p>
				<p>д) да испуне друге услове које је одредила надлежна власт.</p>
				<p><span class="bold">NCO.GEN.105 Права и одговорности пилота који управља ваздухопловом </span></p>
				<p>а) Пилот који управља ваздухопловом одговоран је:</p>
				<p>1) за безбедност ваздухоплова, свих чланова посаде, путника и терета који се налазе у ваздухоплову у току лета, како је наведено у тачки 1.ц. Анекса IV Уредбе (ЕЗ) бр. 216/2008;</p>
				<p>2) за почетак, ток, прекид или преусмеравање лета у интересу безбедности;</p>
				<p>3) да обезбеди да су све оперативне процедуре и листе провере усклађене са захтевима наведеним у тачки 1.б. Анекса IV Уредбе (ЕЗ) бр. 216/2008;</p>
				<p>4) да обавља лет само ако је уверен да су испуњена сва оперативна ограничења наведена у тачки 2.а.3. Анекса IV Уредбе (ЕЗ) бр. 216/2008, односно:</p>
				<p>(i) ваздухоплов је пловидбен;</p>
				<p>(ii) ваздухоплов је прописно регистрован;</p>
				<p>(iii) инструменти и опрема који су неопходни за обављање лета су уграђени у ваздухоплов и исправни, осим ако је дозвољено да се лет обави са неисправном опремом на основу листе минималне опреме <span class="italik">(MEL)</span> или другим одговарајућим документом, на начин који се прописан у NCО.IDE.A.105, NCО.IDE.H.105, NCО.IDE.S.105 или NCO.IDE.B.105;</p>
				<p>(iv) положај тежишта, изузев ако је реч о балонима, као и маса ваздухоплова су такви да лет може да се обави у складу са ограничењима наведеним у документима о пловидбености;</p>
				<p>(v) сва опрема, пртљаг и терет су адекватно утоварени и обезбеђени тако да је могућа евакуација у случају опасности;</p>
				<p>(vi) оперативна ограничења ваздухоплова, која су наведена у приручнику за управљање ваздухопловом <span class="italik">(AFM)</span>, неће бити прекорачена у било ком тренутку лета;
				<span class="v2-clan-left-1">и</span></p>
				<p class="v2-clan-left-1">(vii) да је свака база навигационих 
				података, која је потребна за <span class="italik">PBN</span> 
				летове, одговарајућа и aктуелна;</p>
				<p>5) да не започне лет ако било који члан летачке посаде није способан да обавља своје дужности због повреде, болести, умора или дејства било које психоактивне супстанце;</p>
				<p>6) да не настави лет даље од најближег аеродрома или оперативног места на коме временски услови дозвољавају безбедно слетање у ситуацијама када је способност било ког члана летачке посаде да обавља дужности значајно смањена услед узрока као што су умор, болест или недостатак кисеоника;</p>
				<p>7) за доношење одлуке о прихватању ваздухоплова са неисправностима које су допуштене листом одступања од конфигурације <span class="italik">(CDL)</span> или листом минималне опреме <span class="italik">(MEL)</span>, у зависности шта је применљиво;</p>
				<p>8) да по завршетку лета или серије летова у техничку књигу ваздухоплова или у путну књигу ваздухоплова евидентира податке о коришћењу ваздухоплова и све уочене или очекиване кварове ваздухоплова. </p>
				<p>б) Пилот који управља ваздухопловом је дужан да обезбеди да у критичним фазама лета или када то сматра неопходним у интересу безбедности, сви чланови посаде седе на својим додељеним местима и не обављају друге активности, осим оних које се захтевају за безбедно коришћење ваздухоплова.</p>
				<p>ц) Пилот који управља ваздухопловом има право да не дозволи улазак или да искрца сваку особу, пртљаг или терет који могу да представљају потенцијалну опасност по безбедност ваздухоплова и лица у њему.</p>
				<p>д) Пилот који управља ваздухопловом је дужан да, што је пре могуће, пријави одговарајућој јединици за пружање услуга у ваздушном саобраћају <span class="italik">(ATS)</span> све опасне временске услове или услове лета који могу да имају утицаја на безбедност лета другог ваздухоплова.</p>
				<p>е) Пилот који управља ваздухопловом је дужан да у случају опасности која захтева тренутно одлучивање и поступање, предузме сваку радњу коју сматра неопходном у датим околностима, у складу са тачком 7.д Анекса IV Уредбе (ЕЗ) бр. 216/2008. У том случају он може да, у интересу безбедности, одступи од правила, оперативних процедура и метода.</p>
				<p>ф) У току лета пилот који управља ваздухопловом је дужан да:</p>
				<p>1) док седи на свом седишту буде везан сигурносним појасом, изузев ако је реч о балонима; и</p>
				<p>2) остане за командама ваздухоплова, изузев ако команде преузме други пилот;</p>
				<p>г) Пилот који управља ваздухопловом је дужан да надлежној власти одмах поднесе извештај о радњи незаконитог ометања, као и да о томе обавести надлежну локалну власт.</p>
				<p>х) Пилот који управља ваздухопловом је дужан да на најбржи доступан начин обавести најближи одговарајући орган о сваком удесу у коме учествује ваздухоплов, а који је довео до повреде или смрти било ког лица или значајног оштећења ваздухоплова или имовине.</p>
				<p><span class="bold">NCO.GEN.106 Права и дужности пилота који управља балоном</span></p>
				<p>Поред дужности наведених у NCO.GEN.105, пилот који управља балоном дужан је да: </p>
				<p>a) пре лета информише лица која учествују у надувавању и издувавању куполе балона; </p>
				<p>б) обезбеди да ниједно лице не пуши у балону или његовој близини; и</p>
				<p>ц) обезбеди да лица која учествују у надувавању и издувавању куполе балона носе одговарајућу заштитну одећу.</p>
				<p><span class="bold">NCO.GEN.110 Усклађеност са законима, прописима и процедурама</span></p>
				<p>a) Пилот који управља ваздухопловом је дужан да се придржава закона, прописа и процедура оних држава у којима се обављају летови.</p>
				<p>б) Пилот који управља ваздухопловом мора да буде упознат са законима, прописима и процедурама који се односе на обављање његових дужности и који се примењују на подручја која се прелећу, аеродроме или оперативна места која ће користити, као и на навигациону опрему, као што је наведено у тачки 1.а. Анекса IV Уредбе (ЕЗ) бр. 216/2008.</p>
				<p><span class="bold">NCO.GEN.115 Вожење авиона</span> </p>
				<p>Вожење авиона по површини аеродрома која је предвиђена за кретање авиона врши се само ако је лице за командама:</p>
				<p>а) одговарајуће оспособљени пилот; или</p>
				<p>б) лице које је одредио оператер и које је:</p>
				<p>1) обучено за вожење авиона;</p>
				<p>2) обучено за коришћење радио-станице, ако је обавезна радио-комуникација;</p>
				<p>3) упознато са изгледом аеродрома, путевима који се користе за кретање, знацима, ознакама, светлима, сигналима и инструкцијама контроле летења <span class="italik">(ATC)</span>, значењима израза и процедурама; и</p>
				<p>4) способно да испуни захтеване оперативне стандарде за безбедно кретање авиона по аеродрому.</p>
				<p><span class="bold">NCO.GEN.120 Коришћење ротора – хеликоптери</span> </p>
				<p>Ротор хеликоптера, у сврху лета, може да покрене само одговарајуће оспособљени пилот за командама.</p>
				<p><span class="bold">NCO.GEN.125 Преносиви електронски уређаји</span></p>
				<p>Пилот који управља ваздухопловом не сме да дозволи ниједној особи да у ваздухоплову користи преносиве електронске уређаје <span class="italik">(PED)</span> који би могли негативно да утичу на перформансе система и опреме ваздухоплова.</p>
				<p><span class="bold">NCO.GEN.130 Подаци о опреми која се користи у случају опасности</span> <span class="bold">и опреми за преживљавање која се налази у ваздухоплову</span></p>
				<p>Осим ако ваздухоплов полеће и слеће на исти аеродром/оперативно место, оператер је дужан да увек има на располагању за хитну комуникацију са спасилачким координационим центрима <span class="italik">(RCCs)</span> листе са информацијама о опреми која се користи у случају опасности и опреми за преживљавање која се налази у ваздухоплову. </p>
				<p><span class="bold">NCO.GEN.135 Документи, приручници и информације који се налазе у ваздухоплову</span></p>
				<p> a) Изузев ако је другачије прописано, у ваздухоплову у току лета морају да се налазе оригинални примерци или копије следећих докумената, приручника и информација:</p>
				<p>1) приручник за управљање ваздухопловом <span class="italik">(AFM)</span> или други одговарајући документ;</p>
				<p>2) оригинал уверења о регистрацији;</p>
				<p>3) оригинал потврде о пловидбености <span class="italik">(CofA)</span>; </p>
				<p>4) потврда о буци, ако је то примењиво;</p>
				<p>5) листа посебних одобрења, ако је то примењиво;</p>
				<p>6) дозвола за рад радио-станице, ако је то применљиво;</p>
				<p>7) полиса осигурања од одговорности за штету причињену трећим лицима; </p>
				<p>8) путна књига ваздухоплова или други одговарајући документ;</p>
				<p>9) подаци из поднетог <span class="italik">АТS </span>плана лета, ако је то применљиво;</p>
				<p>10) важеће и одговарајуће ваздухопловне карте за планирану руту и подручје и све пратеће руте на које је могуће да лет буде преусмерен;</p>
				<p>11) информације о поступцима и визуелним сигналима које користе ваздухоплов-пресретач и пресретнути ваздухоплов;</p>
				<p>12) листа минималне опреме <span class="italik">(MEL)</span> или листа одступања од конфигурације <span class="italik">(CDL), </span>ако је то применљиво; и</p>
				<p>13) друга документација која може да буде потребна за лет или коју захтевају државе изнад којих се обавља лет. </p>
				<p>б) Изузетно од става a), на летовима:</p>
				<p>1) за које је полетање и слетање предвиђено на истом аеродрому/оперативном месту; или</p>
				<p>2) ваздухоплова који остају на удаљености или у оквиру зоне утврђене од стране надлежног органа, документи и информације који су наведени у ставу a) тач. 2)–8) могу да буду остављени на аеродрому или оперативном месту. </p>
				<p>ц) Изузетно од става a), на летовима који се обављају балонима или једрилицама, изузев моторних једрилица –<span class="italik"> TMG</span>, документа и информације који су наведени у ставу a) тач. 2)–8) и тач. 11)–13) могу да се налазе у пратећем возилу.</p>
				<p>д) Пилот који управља ваздухопловом је дужан да у разумном року, од тренутка када то од њега захтева надлежна власт, стави на располагање документацију која мора да се налази у ваздухоплову. </p>
				<p><span class="bold">NCO.GEN.140 Транспорт опасног терета</span></p>
				<p>a) Транспорт опасног терета ваздушним путем врши се у складу са последњом изменом Анекса 18 Чикашке конвенције, допуњеним Техничким инструкцијама за сигуран транспорт опасног терета ваздушним путем (<span class="italik">ICAO doc.</span> 9284-<span class="italik">AN</span>/905), укључујући његове додатке, прилоге или исправке.</p>
				<p>б) Опасан терет може да транспортује само оператер који има одобрење издато у складу са Анексом V (Део – <span class="italik">SPA</span>), Глава Г ове уредбе, изузев ако:</p>
				<p>1) опасан терет није предмет Техничких инструкција у складу са Делом 1 ових инструкција; или</p>
				<p>2) опасан терет носе путници или пилот који управља ваздухопловом или је он смештен у пртљагу, у складу са Делом 8 Техничких инструкција;</p>
				<p>3) се транспортује <span class="italik">ELA </span>2 ваздухопловима.</p>
				<p>ц) Пилот који управља ваздухопловом је дужан да предузме све оправдане мере којима се спречава неовлашћено уношење опасног терета у ваздухоплов.</p>
				<p>д) Пилот који управља ваздухопловом је дужан да, у складу са Техничким инструкцијама, без одлагања обавести надлежну власт и одговарајућу власт државе у којој се догађај десио о сваком удесу или незгоди који су повезани са опасним теретом.</p>
				<p>е) Пилот који управља ваздухопловом је дужан да обезбеди да путници буду информисани о опасном терету у складу са Техничким инструкцијама.</p>
				<p class="Basic-Paragraph">ф<span class="v2-clan-left-1">) 
				Разумне количине предмета и супстанци које би иначе биле 
				сврстане у опасан терет, а употребљавају се ради олакшавања 
				безбедности лета, ако је њихово присуство у ваздухоплову 
				препоручљиво како би се осигурала њихова правовремена доступност 
				у оперативне сврхе, сматрају се одобреним у складу са тачком 
				1.2.2.1 подтачка а) Техничких инструкција. Напред наведено се 
				примењује без обзира да ли је такве предмете и супстанце 
				потребно носити или су намењени за употребу у вези са неким 
				одређеним летом.</span></p>
				<p class="v2-clan-left-1">Пилот који управља ваздухопловoм 
				одговоран је да се паковање и утовар предмета и супстанци из 
				претходног става обави тако да се умање ризици за чланове 
				посаде, путнике, робу или ваздухоплов током лета.</p>
				<p><span class="bold">NCO.GEN.145 Тренутно реаговање на безбедносни проблем </span></p>
				<p>Оператер је дужан да примени:</p>
				<p>a) безбедносне мере које је одредила надлежна власт у складу са ARO.GEN.135(ц); и</p>
				<p>б) одговарајуће информације које имају обавезујући карактер, које је издала Агенција, а које се односе на безбедност, укључујући налоге за пловидбеност.</p>
				<p><span class="bold">NCO.GEN.150 Путна књига </span></p>
				<p>Подаци о ваздухоплову, његовој посади и сваком лету или серији летова чувају се у облику путне књиге или другог одговарајућег документа.</p>
				<p><span class="bold">NCO.GEN.155 Листа минималне опреме</span></p>
				<p>а) Листу минималне опреме <span class="italik">(MEL)</span> је могуће израдити узимајући у обзир:</p>
				<p>1) да документ треба да обезбеди коришћење ваздухоплова под наведеним условима, са одређеним неисправним инструментима, деловима опреме или функцијама приликом започињања лета;</p>
				<p>2) да се документ припрема за сваки појединачни ваздухоплов, узимајући у обзир оперативне услове и услове одржавања које је одредио оператер;</p>
				<p>3) листа минималне опреме <span class="italik">(МЕL)</span> се израђује на основу одговарајуће главне листе минималне опреме <span class="italik">(ММЕL)</span>, како је одређено у подацима установљеним у складу са Уредбом Комисије (ЕУ) бр. 748/2012 и не сме да буде мање рестриктивна од <span class="italik">ММЕL.</span></p>
				<p>б) О листи минималне опреме <span class="italik">(MEL)</span> и њеним изменама и допунама мора се обавестити надлежна власт.</p>
				<p class="hide-change">*Службени гласник РС, број 12/2019</p>
				<p class="clan">ГЛАВА Б</p>
				<p class="bold"><span class="bold">ОПЕРАТИВНЕ ПРОЦЕДУРЕ</span></p>
				<p><span class="bold">NCO.OP.100 Коришћење аеродрома и оперативних места </span></p>
				<p>Пилот који управља ваздухопловом је дужан да користи само аеродроме и оперативна места која одговарају типу ваздухоплова и врсти летова које обавља.</p>
				<p><span class="bold">NCO.OP.105 Одређивање изолованих аеродрома – авиони</span></p>
				<p>При избору алтернативних аеродрома и политике планирања горива пилот који управља ваздухопловом сматра аеродром изолованим аеродромом ако је време летења до најближег одговарајућег алтернативног одредишног аеродрома веће од: </p>
				<p>а) 60 минута, за авионе са клипним моторима; или</p>
				<p>б) 90 минута, за авионе са млазним моторима.</p>
				<p><span class="bold">NCO.OP.110 Оперативни минимуми аеродрома – авиони и хеликоптери</span></p>
				<p>а) У случају летења по правилима за инструментално летење <span class="italik">(IFR)</span> пилот који управља ваздухопловом jе дужан да одреди и да користи оперативне минимуме за сваки полазни, одредишни или алтернативни аеродром. Ови минимуми:</p>
				<p>1) не смеју да буду нижи од минимума које је одредила држава у којој се налази аеродром, изузев ако је та држава посебно одобрила употребу нижих минимума; и</p>
				<p>2) приликом обављања летова у условима смањене видљивости морају да буду одобрени од надлежне власти, у складу са Анексом V (Део – <span class="italik">SPA</span>), Глава Е ове уредбе. </p>
				<p>б) Приликом одређивања оперативних минимума аеродрома, пилот који управља ваздухопловом је дужан да узме у обзир:</p>
				<p>1) тип, перформансе и карактеристике управљања ваздухопловом;</p>
				<p>2) своју стручност и искуство;</p>
				<p>3) димензије и карактеристике полетно-слетне стазе или подручја завршног прилаза и полетања <span class="italik">(FATO)</span> који могу да буду одабрани за коришћење;</p>
				<p>4) податак о томе да ли су расположива визуелна и невизуелна средства на земљи одговарајућа и карактеристике тих средстава;</p>
				<p>5) навигациону опрему ваздухоплова или опрему за контролу путање лета у току полетања, прилаза, равнања, слетања, завршетка заокрета и неуспелог прилаза;</p>
				<p>6) могућност избегавања препрека у подручју прилаза, неуспелог прилаза и пењања, које је неопходно да би се извршиле процедуре за наставак лета;</p>
				<p>7) надморску/релативну висину за избегавање препрека при поступку инструменталног прилаза;</p>
				<p>8) начин утврђивања и извештавања о метеоролошким условима; и</p>
				<p>9) технику лета која се користи током завршног прилаза.</p>
				<p>ц) Минимуми за посебну процедуру прилаза и слетања се користе искључиво:</p>
				<p>1) ако је исправна неопходна опрема на земљи која је потребна за планирану процедуру;</p>
				<p>2) ако су исправни системи ваздухоплова који су потребни за извођење одређене врсте прилаза; </p>
				<p>3) ако су испуњени захтеви у погледу перформанси ваздухоплова; и</p>
				<p>4) ако је пилот одговарајуће оспособљен.</p>
				<p><span class="bold">NCO.OP.111 Оперативни минимуми аеродромa – </span><span class="italik">NPA, APV, CAT I</span><span class="bold"> летови</span></p>
				<p>а) Висина одлуке <span class="italik">(DH)</span> која се користи за непрецизан прилаз <span class="italik">(NPA)</span> при којем се примењује техника завршног прилаза уз стално снижавање <span class="italik">(CDFA)</span>, прилаз уз употребу процедуре за вертикално навођење <span class="italik">(APV)</span> или прилаз у условима <span class="italik">CAT I,</span> не сме да буде нижа од највеће од следећих вредности:</p>
				<p>1) минималне висине до које се средства за прилажење могу користити без потребних визуелних ознака;</p>
				<p>2) релативне висине безбедног надвишења препрека <span class="italik">(OCH)</span> за категорију ваздухоплова;</p>
				<p>3) висине одлуке објављеног поступка прилажења, ако је примењиво;</p>
				<p>4) минимума система из Табеле 1; или</p>
				<p>5) минималне висине одлуке из приручника за управљање ваздухопловом <span class="italik">(AFM)</span> или другог одговарајућег документа, ако је она наведена.</p>
				<p>б) Минимална релативна висина снижавања <span class="italik">(MDH)</span> за непрецизан прилаз <span class="italik">(NPA)</span> при којем се не примењује техника завршног прилаза уз стално снижавање <span class="italik">(CDFA)</span>, не сме да буде нижа од највеће од следећих вредности:</p>
				<p>1) релативне висине безбедног надвишења препрека <span class="italik">(OCH)</span> за категорију ваздухоплова;</p>
				<p>2) минимума система из Табеле 1; или</p>
				<p>3) минималне релативне висине снижавања <span class="italik">(MDH) </span>из приручника за управљање ваздухопловом <span class="italik">(AFM)</span>, ако је наведена.</p>
				<p class="clan">Табела 1.<br><span class="bold">Минимум система</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">Средство</span></p>
							</td>
							<td>
								<p><span class="bold">Најнижа </span><span class="italik">DH/MDH (ft)</span></p>
							</td>
						</tr>
						<tr>
							<td>
								<p>Систем за прецизно слетање <span class="italik">(ILS)</span></p>
							</td>
							<td>
								<p>200</p>
							</td>
						</tr>
						<tr>
							<td>
								<p>Глобални сателитски навигациони систем <span class="italik">(GNSS)/</span>Аугментациони систем базиран на сателитима <span class="italik">(SBAS)</span> (Прилаз латералне прецизности са вертикалним навођењем <span class="italik">(LPV)</span>)</p>
							</td>
							<td>
								<p>200</p>
							</td>
						</tr>
						<tr>
							<td>
								<p><span class="italik">GNSS</span> (Латерална навигација <span class="italik">(LNAV))</span></p>
							</td>
							<td>
								<p>250</p>
							</td>
						</tr>
						<tr>
							<td>
								<p><span class="italik">GNSS/Baro-VNA (VNAV) (LNAV/VNAV)</span></p>
							</td>
							<td>
								<p>250</p>
							</td>
						</tr>
						<tr>
							<td>
								<p>Локалајзер <span class="italik">(LOC) са или без уређаја за мерење удаљености (DME)</span></p>
							</td>
							<td>
								<p>250</p>
							</td>
						</tr>
						<tr>
							<td>
								<p>Надзорни радар <span class="italik">(SRA)</span> (престаје на ½ <span class="italik">NM</span>)</p>
							</td>
							<td>
								<p>250</p>
							</td>
						</tr>
						<tr>
							<td>
								<p><span class="italik">SRA</span> (престаје на 1 <span class="italik">NM</span>)</p>
							</td>
							<td>
								<p>300</p>
							</td>
						</tr>
						<tr>
							<td>
								<p><span class="italik">SRA</span> (престаје на 2 <span class="italik">NM</span> или више)</p>
							</td>
							<td>
								<p>350</p>
							</td>
						</tr>
						<tr>
							<td>
								<p><span class="italik">VHF</span> Свесмерни радио фар <span class="italik">(VOR)</span></p>
							</td>
							<td>
								<p>300</p>
							</td>
						</tr>
						<tr>
							<td>
								<p><span class="italik">VOR/DME</span></p>
							</td>
							<td>
								<p>250</p>
							</td>
						</tr>
						<tr>
							<td>
								<p>Неусмерени радио фар <span class="italik">(NDB)</span></p>
							</td>
							<td>
								<p>350</p>
							</td>
						</tr>
						<tr>
							<td>
								<p><span class="italik">NDB/DME</span></p>
							</td>
							<td>
								<p>300</p>
							</td>
						</tr>
						<tr>
							<td>
								<p><span class="italik">VHF direction finder (VDF)</span></p>
							</td>
							<td>
								<p>350</p>
							</td>
						</tr>
					</tbody>
				</table>
				<p><span class="bold">NCO.OP.112 Оперативни минимуми аеродрома – кружни летови авиона </span></p>
				<p>а) Минимална релативна висина снижавања <span class="italik">(MDH) </span>за кружне летове авиона не сме да буде нижа од највеће од следећих вредности:</p>
				<p>1) објављене релативне висине безбедног надвишавања препрека <span class="italik">(OCH)</span> за кружне летове, која одговара категорији авиона;</p>
				<p>2) минималне висине кружења из Табеле 1; или</p>
				<p>3) висине одлуке <span class="italik">(DH)</span>/минималне релативне висине снижавања <span class="italik">(MDH) </span>претходног поступка инструменталног прилаза.</p>
				<p>б) Минимална видљивост за кружне летове авиона мора да буде највећа од следећих вредности:</p>
				<p>1) видљивости при кружењу за категорију авиона, ако је она објављена;</p>
				<p>2) најмање видљивости из Табеле 1; или</p>
				<p>3) видљивости дуж полетно-слетне стазе/прерачунате метеоролошке видљивости <span class="italik">(RVR/CMV)</span> претходног поступка инструменталног прилаза.</p>
				<p class="bold"><span class="bold">Табела 1.<br></span><span class="italik">MDH</span><span class="bold"> и минимална видљивост за кружење у зависности од категорије авиона</span></p>
				<table class="tabela-sa-borderom">
					<tbody>
						<tr>
							<td rowspan="2">
							</td>
							<td colspan="4">
								<p><span class="bold">Категорија авиона</span></p>
							</td>
						</tr>
						<tr>
							<td>
								<p><span class="bold">А</span></p>
							</td>
							<td>
								<p><span class="bold">B</span></p>
							</td>
							<td>
								<p><span class="bold">C</span></p>
							</td>
							<td>
								<p><span class="bold">D</span></p>
							</td>
						</tr>
						<tr>
							<td>
								<p><span class="italik">MDH (ft)</span></p>
							</td>
							<td>
								<p>400</p>
							</td>
							<td>
								<p>500</p>
							</td>
							<td>
								<p>600</p>
							</td>
							<td>
								<p>700</p>
							</td>
						</tr>
						<tr>
							<td>
								<p>Минимална метеоролошка видљивост <span class="italik">(m)</span></p>
							</td>
							<td>
								<p>1.500</p>
							</td>
							<td>
								<p>1.600</p>
							</td>
							<td>
								<p>2.400</p>
							</td>
							<td>
								<p>3.600</p>
							</td>
						</tr>
					</tbody>
				</table>
				<p><span class="bold">NCO.OP.113 Оперативни минимуми аеродрома – кружни летови хеликоптера изнад копна</span></p>
				<p>Минимална релативна висина снижавања<span class="bold"> </span><span class="italik">(MDH) </span>за кружне летове хеликоптера изнад копна не сме да буде нижа од 250 <span class="italik">ft, </span>a метеоролошка видљивост не сме да буде мања од 800 <span class="italik">m</span>.</p>
				<p><span class="bold">NCO.OP.115 Процедуре одласка и прилаза – авиони и хеликоптери</span></p>
				<p>а) Пилот који управља ваздухопловом је дужан да примењује процедуре одласка и прилаза које је утврдила држава у којој се налази аеродром, ако су те процедуре објављене за полетно-слетну стазу или подручје завршног прилаза и полетања <span class="italik">(FATO) </span>које се користи.</p>
				<p>б) Пилот који управља ваздухопловом може да одступи од објављене путање одласка, путање доласка или процедуре прилаза само:</p>
				<p>1) ако су узети у обзир критеријуми за надвишавање препрека, ако се у потпуности води рачуна о оперативним условима и ако се поштује свако одобрење контроле летења; или</p>
				<p>2) ако га јединица контроле летења радарски усмерава.</p>
				<p class="Basic-Paragraph"><span class="v2-bold-left-2">
				NCO.OP.116 Навигација заснована на могућностима ваздухоплова – 
				авиони и хеликоптери</span></p>
				<p class="v2-clan-left-2">Ако се за предвиђену руту или поступак 
				летења захтева навигација заснована на могућностима 
				ваздухоплова, вођа ваздухоплова је дужан да обезбеди:</p>
				<p class="v2-clan-left-2">а) да је одговарајућа навигациона 
				спецификација <span class="italik">PBN</span> наведена у 
				приручнику за управљање ваздухопловом <span class="italik">(AFM)</span> 
				или другом документу који је одобрен од стране надлежних власти 
				за сертификацију као део процене пловидбености или заснован на 
				таквом одобрењу; и </p>
				<p class="v2-clan-left-2">б) да се ваздухоплов користи у складу 
				са релевантном навигационом спецификацијом и ограничењима из 
				приручника за управљање ваздухопловом <span class="italik">(AFM)</span> 
				или другим претходно наведеним документом.</p>
				<p><span class="bold">NCO.OP.120 Процедуре за смањење буке – авиони, хеликоптери и моторне једрилице </span></p>
				<p>Пилот који управља ваздухопловом узима у обзир објављене процедуре за смањење буке како би смањио утицај буке ваздухоплова, водећи рачуна да безбедност има приоритет у односу на смањење буке.</p>
				<p><span class="bold">NCO.OP.121 Процедуре за смањење буке – балони</span></p>
				<p>Пилот који управља ваздухопловом мора да узме у обзир оперативне процедуре како би смањио буку изазвану радом система за загревање, водећи рачуна да безбедност има приоритет у односу на смањење буке.</p>
				<p><span class="bold">NCO.OP.125 Снабдевање горивом и мазивом – авиони </span></p>
				<p>а) Пилот који управља ваздухопловом започиње лет само ако се у авиону налази довољна количина горива и мазива која је потребна:</p>
				<p>1) у случају летова који се обављају по правилима за визуелно летење <span class="italik">(VFR)</span>:</p>
				<p>(i) за лет на планираној рути и лет након тога у трајању од најмање десет минута на нормалној висини крстарења, ако се лет обавља дању, при чему се полеће и слеће на исти аеродром/место за слетање и остаје све време у видокругу са тог аеродрома/места за слетање; или</p>
				<p>(ii) за лет до аеродрома планираног за слетање и након тога за лет у трајању од најмање 30 минута при нормалној висини крстарења, ако се лет обавља дању;</p>
				<p>(iii) за лет до аеродрома планираног за слетање и након тога за лет у трајању од најмање 45 минута, при нормалној висини крстарења, ако се лет обавља ноћу;</p>
				<p>2) у случају летова који се обављају по правилима за инструментално летење <span class="italik">(IFR)</span>:</p>
				<p>(i) ако се не захтева алтернативни аеродром за одредишни аеродром, за лет до аеродрома на који се планира слетање, а потом за лет од најмање 45 минута на нормалној висини крстарења; или</p>
				<p>(ii) ако се захтева алтернативни аеродром за одредишни аеродром, за лет до аеродрома на који је планирано слетање, до алтернативног аеродрома, а потом за лет од најмање 45 минута на нормалној висини крстарења.</p>
				<p>б) Приликом прорачуна потребне количине горива, укључујући и резервно гориво, узимају се у обзир:</p>
				<p>1) прогнозирани метеоролошки услови;</p>
				<p>2) очекиване <span class="italik">АТС</span> руте и кашњења у саобраћају;</p>
				<p>3) поступци у случају пада притиска или квара једног мотора док је авион на рути, ако је примењиво; и</p>
				<p>4) свака друга ситуација која може да одложи слетање авиона или повећа потрошњу горива и/или мазива.</p>
				<p>ц) У току лета је могућа промена плана лета, са циљем поновног планирања, како би се лет преусмерио до другог одредишта, под условом да се могу испунити сви захтеви од тачке на којој је дошло до промене плана лета.</p>
				<p><span class="bold">NCO.OP.126 Снабдевање горивом и мазивом – хеликоптери </span></p>
				<p>а) Пилот који управља ваздухопловом започиње лет само ако се у хеликоптеру налази довољна количина горива и мазива која је потребна:</p>
				<p>1) у случају летова који се обављају по правилима за визуелно летење <span class="italik">(VFR)</span>, за лет до аеродрома/оперативног места планираног за слетање, а потом за лет од најмање 20 минута при брзини која омогућава највећи долет; и</p>
				<p>2) у случају летова који се обављају по правилима за инструментално летење <span class="italik">(IFR)</span>:</p>
				<p>(i) ако се не захтева алтернативни аеродром или није доступан аеродром на којем метеоролошки услови омогућавају његово коришћење, за лет до аеродрома/оперативног места планираног за слетање, а потом за лет од 30 минута при брзини чекања на 450 <span class="italik">m</span> (1.500 <span class="italik">ft</span>) изнад одредишног аеродрома/оперативног места у стандардним температурним услoвима, као и за прилаз и слетање; или</p>
				<p>(ii) ако се захтева алтернативни аеродром, за лет до аеродрома/оперативног места планираног за слетање и за обављање прилаза, као и неуспелог прилаза, а потом:</p>
				<p>А) за лет до наведеног алтернативног аеродрома; и</p>
				<p>Б) за лет у трајању од 30 минута при брзини чекања на 450 <span class="italik">m</span> (1.500 <span class="italik">ft</span>) изнад алтернативног аеродрома/оперативног места у стандардним температурним услoвима, као и за прилаз и слетање.</p>
				<p>б) Приликом прорачуна потребног горива, укључујући резервно гориво, узимају се у обзир:</p>
				<p>1) прогнозирани метеоролошки услови;</p>
				<p>2) очекиване <span class="italik">АТС</span> руте и кашњења у саобраћају;</p>
				<p>3) поступци у случају пада притиска или квара једног мотора док је<span class="v2-clan-left-1"> 
				хеликоптер</span> на рути, ако је примењиво; и</p>
				<p>4) свака друга ситуација која може да одложи слетање ваздухоплова или повећа потрошњу горива и/или мазива.</p>
				<p>ц) У току лета је могућа промена плана лета, са циљем поновног планирања како би се лет преусмерио до другог одредишта, под условом да се могу испунити сви захтеви од тачке на којој је дошло до промене плана лета.</p>
				<p><span class="bold">NCO.OP.127 Снабдевање и планирање горива и баласта – балони</span></p>
				<p>а) Пилот који управља ваздухопловом започиње лет само ако су резерве горива или баласта довољне за лет у трајању од 30 минута. </p>
				<p>б) Прорачун количине потребног горива или баласта заснива се најмање на основу следећих оперативних услова под којима лет треба да се обави:</p>
				<p>1) података које је доставио произвођач балона; </p>
				<p>2) предвиђених маса;</p>
				<p>3) очекиваних метеоролошких услова; и</p>
				<p>4) процедура и ограничења пружаоца услуга у ваздушној пловидби.</p>
				<p><span class="bold">NCO.OP.130 Информисање путника</span></p>
				<p>Пилот који управља ваздухопловом је дужан да обезбеди пре лета, или ако је то одговарајуће, у току лета, да путници буду обавештени о процедурама и опреми који се користе у ванредним ситуацијама.</p>
				<p><span class="bold">NCO.OP.135 Припрема лета</span></p>
				<p class="v2-clan-left-2">a) Пре започињања лета, пилот који 
				управља ваздухопловом је дужан да се увери свим примереним 
				расположивим средствима да је сателитска опрема, опрема на земљи 
				и/или води, укључујући уређаје за комуникацију и навигациона 
				средства која су доступна и непосредно захтевана за такав лет, 
				ради његовог безбедног обављања, одговарајућа за врсту 
				делатности у оквиру које се лет обавља.</p>
				<p>б) Пре започињања лета, пилот који управља ваздухопловом мора 
				да буде упознат са свим расположивим метеоролошким информацијама 
				које одговарају планираном лету. Припрема за лет која се обавља 
				на месту које је удаљено од места поласка и за сваки лет који се 
				обавља по правилима за инструментално летење
				<span class="italik">(IFR)</span>, мора да обухвати:</p>
				<p>1) анализу доступних актуелних метеоролошких извештаја и 
				прогноза; и</p>
				<p>2) планирање алтернативних поступака за случај због 
				временских услова лет не може да буде завршен на планиран начин.</p>
				<p><span class="bold">NCO.OP.140 Алтернативни аеродроми за 
				одредишни аеродроми – авиони</span></p>
				<p>За летове који се обављају по правилима за инструментално 
				летење <span class="italik">(IFR)</span>, пилот који управља 
				ваздухопловом је дужан да за аеродром одредишта у плану лета 
				наведе најмање један алтернативни аеродром на коме су 
				одговарајући временски услови, изузев:</p>
				<p>а) ако доступне актуелне метеоролошке информације указују да 
				је у периоду од једног сата пре до једног сата после предвиђеног 
				времена доласка, или од стварног времена поласка до једног сата 
				после предвиђеног времена доласка, у зависности који период је 
				краћи, прилаз и слетање могуће обавити у визуелним метеоролошким 
				условима <span class="italik">(VMC)</span>; или</p>
				<p>б) ако је место планираног слетања изоловано и:</p>
				<p>1) ако је за аеродром на коме се планира слетање прописана 
				процедура инструменталног прилаза; и</p>
				<p>2) ако доступне актуелне метеоролошке информације указују да 
				ће следећи предвиђени метеоролошки услови трајати у периоду два 
				сата пре до два сата после предвиђеног времена доласка:</p>
				<p>(i) да ће база облака бити најмање 300 <span class="italik">m</span> 
				(1.000 <span class="italik">ft</span>) изнад минимума 
				предвиђеног за процедуру инструменталног прилаза; и</p>
				<p>(ii) да ће видљивост бити најмање 5,5 <span class="italik">km</span> 
				или 4 <span class="italik">km</span> већа од минимума 
				предвиђеног за ову процедуру.</p>
				<p><span class="bold">NCO.OP.141 Алтернативни аеродром за одредишни аеродроми – хеликоптери</span></p>
				<p>За летове који се обављају по правилима за инструментално летење <span class="italik">(IFR)</span>, пилот који управља ваздухопловом је дужан да у плану лета наведе за аеродром одредишта најмање један алтернативни аеродром на коме су одговарајући временски услови, изузев:</p>
				<p>a) ако је за аеродром на коме се планира слетање прописана процедура инструменталног прилаза и ако доступне актуелне метеоролошке информације указују да ће следећи предвиђени метеоролошки услови трајати у периоду од два сата пре до два сата после предвиђеног времена доласка или од стварног времена поласка до два сата после предвиђеног времена доласка, у зависности који је период краћи:</p>
				<p>1) да ће база облака бити најмање 120 <span class="italik">m</span> (400 <span class="italik">ft</span>) изнад минимума предвиђеног за процедуру инструменталног прилаза; и</p>
				<p>2) да ће видљивост бити најмање 1.500 <span class="italik">m</span> већа од минимума предвиђеног за ову процедуру; или</p>
				<p>б) ако је место планираног слетања изоловано и:</p>
				<p>1) ако је прописана процедура инструменталног прилаза за аеродром на који се планира слетање;</p>
				<p>2) ако доступне актуелне метеоролошке информације указују да ће следећи предвиђени метеоролошки услови трајати у периоду два сата пре до два сата после предвиђеног времена доласка:</p>
				<p>(i) база облака бити најмање 120 <span class="italik">m</span> (400 <span class="italik">ft</span>) изнад минимума предвиђеног за процедуру инструменталног прилаза; и</p>
				<p>(ii) видљивост бити најмање 1.500 <span class="italik">m</span> већа од минимума предвиђеног за ову процедуру; и</p>
				<p>3) ако је за одредиште на мору одређена тачка после које нема повратка <span class="italik">(PNR)</span>. </p>
				<p class="Basic-Paragraph"><span class="v2-bold-left-2">
				NCO.OP.142 Одредишни аеродроми – инструментални прилази</span></p>
				<p class="v2-clan-left-2">Пилот који управља ваздухопловом је 
				дужан да обезбеди да су на располагању средства довољна за 
				навигацију и слетање на одредишни аеродром или на било који 
				алтернативни аеродром у случају губитка способности за 
				предвиђени прилаз и слетање.</p>
				<p><span class="bold">NCO.OP.145 Допуна горива док се путници укрцавају, искрцавају или се налазе у ваздухоплову</span> </p>
				<p>а) Ваздухоплов не сме да се пуни <span class="italik">„Avgas”</span> или <span class="italik">„wide-cut”</span> горивима или њиховом мешавином док се путници укрцавају, искрцавају или се налазе у ваздухоплову. </p>
				<p>б) Пуњење ваздухоплова осталим врстама горива не сме да се врши док се путници укрцавају, искрцавају или се налазе у ваздухоплову, осим ако се обавља под надзором пилота који управља ваздухопловом или другог оспособљеног особља које је спремно да започне и изведе евакуацију ваздухоплова на најпрактичнији и најбржи начин.</p>
				<p><span class="bold">NCO.OP.150 Превоз путника </span></p>
				<p>Осим у случају балона, пилот који управља ваздухопловом је дужан да обезбеди да пре полетања, слетања, у току вожења, као и увек када се то сматра неопходним у интересу безбедности, сваки путник у ваздухоплову мора да се налази на седишту или на лежају и мора да буде правилно везан сигурносним појасом или системом везивања.</p>
				<p><span class="bold">NCO.OP.155 Пушење у ваздухоплову – авиони и хеликоптери </span></p>
				<p>Пилот који управља ваздухопловом не сме да дозволи пушење у ваздухоплову:</p>
				<p>а) увек када сматра неопходним у интересу безбедности;</p>
				<p>б) у току допуне ваздухоплова горивом.</p>
				<p><span class="bold">NCO.OP.156 Пушење у ваздухоплову – једрилице и балони</span></p>
				<p>У једрилици или балону пушење није дозвољено.</p>
				<p><span class="bold">NCO.OP.160 Метеоролошки услови </span></p>
				<p>а) Пилот који управља ваздухопловом може да започне или настави лет који се обавља по правилима за визуелно летење <span class="italik">(VFR)</span> само ако последње доступне метеоролошке информације указују да ће метеоролошки услови на рути и намераваном одредишту у очекивано време њиховог коришћења, бити на применљивом оперативном минимуму за летење по правилима за визуелно летење или изнад њега.</p>
				<p>б) Пилот који управља ваздухопловом може да започне или настави лет који се обавља по правилима за инструментално летење <span class="italik">(IFR)</span> ка планираном аеродрому одредишта само ако последње доступне метеоролошке информације указују да ће у очекивано време доласка временски услови на аеродрому одредишта или најмање једном алтернативном аеродрому за аеродром одредишта бити на применљивом аеродромском оперативном минимуму или изнад њега.</p>
				<p>ц) Ако се лет састоји из делова који се обављају по правилима за визуелно летење <span class="italik">(VFR) </span>и по правилима за инструментално летење <span class="italik">(IFR) </span>метеоролошке информације наведене у ст. а) и б) примењују се у мери у којој је то одговарајуће.</p>
				<p><span class="bold">NCO.OP.165 Лед и друге наслаге – поступци на земљи</span> </p>
				<p>Пилот који управља ваздухопловом може да започне полетање само ако је ваздухоплов очишћен од свих наслага које могу неповољно да утичу на перформансе и могућност управљања ваздухопловом, изузев како је допуштено приручником за управљање ваздухопловом <span class="italik">(AFM)</span>. </p>
				<p><span class="bold">NCO.OP.170 Лед и друге наслаге – поступци у току лета</span></p>
				<p>а) Пилот који управља ваздухопловом може да започне лет или да намерно лети у очекиваним или стварним условима залеђивања само ако је ваздухоплов сертификован и опремљен за такве летове, као што је наведено у тачки 2.а.5 Анекса IV Уредбе (ЕЗ) бр. 216/2008. </p>
				<p>б) Ако залеђивање превазилази онај интензитет залеђивања за који је ваздухоплов сертификован или ако се ваздухоплов, који није сертификован за летење у познатим условима залеђивања, нађе у таквим околностима, пилот који управља ваздухопловом мора, без одлагања, променом нивоа лета и/или руте да напусти област у којој постоје услови залеђивања и да прогласи ванредну ситуацију контроли летења <span class="italik">(АТС)</span>, ако је то потребно. </p>
				<p><span class="bold">NCO.OP.175 Услови за полетање – авиони и хеликоптери</span></p>
				<p>Пре започињања полетања, пилот који управља ваздухопловом је дужан да се увери:</p>
				<p>a) да временски услови на аеродрому или оперативном месту и услови на полетно-слетној стази или <span class="italik">FATO</span> коју намерава да користи, према информацијама које су му доступне, неће спречити безбедно полетање и одлазак; и</p>
				<p>б) да ће бити испуњени утврђени аеродромски оперативни минимуми.</p>
				<p><span class="bold">NCO.OP.176 Услови за полетање – балони</span></p>
				<p>Пре започињања полетања, пилот који управља балоном је дужан да се увери, према информацијама које су му доступне, да временски услови на оперативном месту или аеродрому неће спречити безбедно полетање и одлазак. </p>
				<p><span class="bold">NCO.OP.180 Симулирање ванредних ситуација у току лета</span></p>
				<p>а) Пилот који управља ваздухопловом је дужан да обезбеди да се приликом превоза путника или терета не смеју симулирати:</p>
				<p>1) ситуације које захтевају примену поступака у случају ванредне ситуације и поступака у случају опасности; или</p>
				<p>2) летови који се обављају у метеоролошким условима за инструментално летење <span class="italik">(IMC)</span>.</p>
				<p>б) Изузетно од става а), наведене ситуације се могу симулирати са пилотом учеником у ваздухоплову у току летова за обуку ако их спроводи одобрена организација за обуку. </p>
				<p class="v2-bold-left-1">NCO.OP.185 Управљање горивом у току 
				лета</p>
				<p>Пилот који управља ваздухопловом је дужан да редовно проверава да количина преосталог искористивог горива током лета, а у случају балона – и баласта, није мања од количине горива или баласта потребне за наставак лета до аеродрома или оперативног места на коме владају одговарајући временски услови, при чему планирана количина резервног горива мора да остане у складу са захтевима наведеним у NCО.OP.125, NCО.OP.126 или NCО.OP.127.</p>
				<p class="Basic-Paragraph"><span class="v2-bold-left-2">
				NCO.OP.190 Употреба додатног кисеоника</span></p>
				<p class="v2-clan-left-2">а) Пилот који управља ваздухопловом 
				дужан је да обезбеди да сви чланови летачке посаде који обављају 
				неопходне дужности за безбедно обављање лета, непрекидно користе 
				додатни кисеоник сваки пут када утврди да би мањак кисеоника на 
				висини предвиђеног лета могао да доведе до нарушавања 
				способности чланова посаде, као и да обезбеди да је додатни 
				кисеоник на располагању путницима ако би мањак кисеоника могао 
				на њих штетно да утиче.</p>
				<p class="v2-clan-left-2">б) У свим другим случајевима, ако 
				пилот који управља ваздухопловом не може да одреди како мањак 
				кисеоника може да утиче на лица у ваздухоплову, дужан је да 
				обезбеди:</p>
				<p class="v2-clan-left-2">1) да сви чланови летачке посаде који 
				обављају дужности неопходне за безбедно обављање лета, у току 
				лета непрекидно користе додатни кисеоник ако висина кабине 
				ваздухоплова прелази 10.000 <span class="italik">ft</span> у 
				периоду дужем од 30 минута, као и увек када висина кабине 
				ваздухоплова прелази 13.000 <span class="italik">ft</span>;</p>
				<p class="v2-clan-left-2">2) да сва лица користе додатни 
				кисеоник увек када висина кабине ваздухоплова прелази 13.000
				<span class="italik">ft</span>.</p>
				<p><span class="bold">NCO.OP.195 Опажање близине земље</span></p>
				<p>Ако пилот који управља ваздухопловом или систем за упозорење о близини земље открију непримерену близину земље, пилот који управља ваздухопловом мора одмах да предузме потребне корективне мере за успостављање безбедних услова лета.</p>
				<p class="v2-bold-left-1">NCO.OP.200 Систем за избегавање судара 
				(ACAS II)</p>
				<p>Ако се користи <span class="italik">ACAS</span> II, процедуре и обука морају да буду у складу са Уредбом Комисије (ЕУ) бр. 1332/2011.</p>
				<p><span class="bold">NCO.OP.205 Услови за прилаз и слетање – авиони и хеликоптери</span></p>
				<p>Пре започињања прилаза ради слетања, пилот који управља ваздухопловом је дужан да се на основу доступних информација увери да време на аеродрому и услови на полетно-слетној стази или <span class="italik">FATO</span> коју намерава да користи, неће спречити безбедан прилаз, слетање или поступак неуспелог прилаза.</p>
				<p><span class="bold">NCO.OP.210 Почетак и наставак прилаза – авиони и хеликоптери</span></p>
				<p>а) Пилот који управља ваздухопловом може да започне инструментални прилаз без обзира на објављену видљивост дуж полетно-слетне стазе, односно видљивост <span class="italik">(RVR/VIS)</span>.</p>
				<p>б) Ако је објављена видљивост дуж полетно-слетне стазе, односно видљивост <span class="italik">(RVR/VIS)</span> мања од примењивог минимума, прилаз не сме да се настави:</p>
				<p>1) испод 1.000 <span class="italik">ft</span> изнад аеродрома; или</p>
				<p>2) у завршни део прилаза ако је висина одлуке <span class="italik">(DA/H) </span>или минимална висина снижавања <span class="italik">(MDA/H)</span> већа од 1.000 <span class="italik">ft</span> изнад аеродрома.</p>
				<p>ц) Ако податак о видљивости дуж полетно-слетне стазе <span class="italik">(RVR)</span> није доступан, вредност видљивости дуж полетно-слетне стазе <span class="italik">(RVR)</span> се добија прерачунавањем објављене видљивости.</p>
				<p>д) Ако након прелета 1.000 <span class="italik">ft</span> изнад аеродрома, објављена видљивост дуж полетно-слетне стазе, односно видљивост <span class="italik">(RVR/VIS)</span> опадне испод применљивог минимума, прилаз може да буде настављен до висине одлуке <span class="italik">(DA/H)</span> или минималне висине снижавања <span class="italik">(MDA/H).</span></p>
				<p>е) Прилаз може да се настави испод висине одлуке <span class="italik">(DA/H)</span> или минималне висине снижавања <span class="italik">(MDA/H)</span> и слетање може да се заврши ако су на висини одлуке <span class="italik">(DA/H)</span> или минималној висини снижавања <span class="italik">(MDA/H) </span>уочени и стално видљиви визуелни оријентири који одговарају врсти прилаза и полетно-слетној стази планираној за коришћење.</p>
				<p>ф) У зони додира увек се проверава видљивост дуж полетно-слетне стазе <span class="italik">(RVR)</span>.</p>
				<p><span class="bold">NCO.OP.215 Оперативна ограничења – балони који лете помоћу топлог ваздуха</span></p>
				<p>а) Није дозвољено балонима који лете помоћу топлог ваздуха да слећу током ноћи, изузев у случају опасности;</p>
				<p>б) Балони који лете помоћу топлог ваздуха могу да полећу током ноћи ако носе довољну количину горива како би могли да слете током дана.</p>
				<p class="v2-clan-left-2"><span class="underlineLeft">NCO.OP.220 Употреба система за избегавање судара (</span><em>ACAS
				</em>II<span class="underlineLeft">)</span></p>
				<p class="v2-clan-left-2">Ако се користи <span class="italik">
				ACAS</span> II, пилот који управља ваздухопловом је дужан да 
				примењује одговарајуће оперативне процедуре и да буде 
				одговарајуће обучен.</p>
				<p class="hide-change">*Службени гласник РС, број 56/2018</p>
				<p class="hide-change">**Службени гласник РС, број 12/2019</p>
				<p class="clan">ГЛАВА Ц </p>
				<p class="bold"><span class="bold">ПЕРФОРМАНСЕ И ОПЕРАТИВНА ОГРАНИЧЕЊА <br>ВАЗДУХОПЛОВА </span></p>
				<p><span class="bold">NCO.POL.100 Оперативна ограничења – сви ваздухоплови </span></p>
				<p>а) У току сваке фазе коришћења ваздухоплова, утовар, маса и, осим у случају балона, центар тежишта <span class="italik">(CG)</span> ваздухоплова морају да буду у складу са ограничењима наведеним у приручнику за управљање ваздухопловом <span class="italik">(AFM)</span> или другом одговарајућем документу.</p>
				<p>б) Ознаке, листе, ознаке инструмената или њихова комбинација, које садрже оперативна ограничења прописана у приручнику за управљање ваздухопловом <span class="italik">(AFM)</span> за визуелну презентацију, морају да буду истакнуте у ваздухоплову.</p>
				<p><span class="bold">NCO.POL.105 Мерење масе </span></p>
				<p>а) Оператер је дужан да одреди масу и, изузев у случају балона, положај тежишта сваког ваздухоплова стварним мерењем масе пре прве употребе ваздухоплова. Укупни утицај модификација и поправки на масу и тежиште морају да буду узети у обзир и уредно документовани. Ове информације морају да буду доступне пилоту који управља ваздухопловом. Ваздухоплов се поново мери ако ефекат модификација на масу и центар тежишта није тачно познат.</p>
				<p>б) Мерење масе врши:</p>
				<p>1) ако је реч о авионима и хеликоптерима, произвођач ваздухоплова или одобрена организација за одржавање; и</p>
				<p>2) ако је реч о једрилицама и балонима, произвођач ваздухоплова или се мерење масе врши у складу са Уредбом (ЕЗ) бр. 2042/2003, у зависности шта је применљиво. </p>
				<p><span class="bold">NCO.POL.110 Перформансе – опште одредбе</span></p>
				<p>Пилот који управља ваздухопловом је дужан да њиме управља само ако су перформансе у складу са примењивим захтевима и свим осталим ограничењима која се односе на лет, ваздушни простор, аеродроме или оперативна места који се користе, узимајући у обзир прецизност свих карата и мапа.</p>
				<p class="clan">ГЛАВА Д</p>
				<p class="bold"><span class="bold">ИНСТРУМЕНТИ, ПОДАЦИ, ОПРЕМА</span></p>
				<p class="clan">ОДЕЉАК 1<br><span class="bold">Авиони</span></p>
				<p><span class="bold">NCO.IDE.A.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са применљивим захтевима за пловидбеност: </p>
				<p>1) ако их користи летачка посада за контролу путање лета; </p>
				<p>2) ако се користе за испуњење захтева из NCО.IDE.A.190; </p>
				<p>3) ако се користе за испуњење захтева из NCО.IDE.A.195; или </p>
				<p>4) ако су уграђени у авион.</p>
				<p>б) Следеће предмете, ако се захтевају овом главом, није потребно одобрити као опрему: </p>
				<p>1) резервне осигураче; </p>
				<p>2) преносиве батеријске лампе; </p>
				<p>3) тачан мерач времена; </p>
				<p>4) комплет прве помоћи; </p>
				<p>5) опрему за преживљавање и сигнализацију; </p>
				<p>6) сидра за море и опрема за привезивање; и </p>
				<p>7) сигурносне појасеве за децу. </p>
				<p>ц) Инструменти и опрема који се не захтевају у овој глави, као и свака друга опрема која се не захтева другим применљивим анексима, али се налази у авиону у току лета, морају да испуњавају следеће услове: </p>
				<p>1) информације које се добијају са ових инструмената или опреме летачка посада не сме да користи у циљу испуњења захтева из Анекса I Уредбе (ЕЗ) бр. 216/2008 или NCО.IDE.A.190 и NCО.IDE.A.195; и </p>
				<p>2) инструменти и опрема не смеју да имају утицаја на пловидбеност авиона, чак и у случају њиховог отказа или квара. </p>
				<p>д) Инструменти и опрема морају да буду лако употребљиви и приступачни са места на коме седи члан посаде који треба да их користи. </p>
				<p>е) Захтевана опрема за случај опасности мора да буде лако доступна за тренутну употребу. </p>
				<p><span class="bold">NCO.IDE.A.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент авиона, део опреме или нека њихова функција за планирани лет, изузев:</p>
				<p>а) ако се авион користи у складу са листом минималне опреме <span class="italik">(MEL)</span>,<span class="italik"> </span>ако<span class="italik"> </span>је она утврђена; или</p>
				<p>б) ако авион има дозволу за лет која је издата у складу са прихватљивим захтевима за пловидбеност.</p>
				<p><span class="bold">NCO.IDE.A.110 Резервни електрични осигурачи</span></p>
				<p>У авиону морају да се налазе резервни електрични осигурачи оне јачине која је потребна за затварање струјног кола, у циљу замене оних осигурача које је дозвољено заменити у току лета. </p>
				<p><span class="bold">NCO.IDE.A.115 Оперативна светла </span></p>
				<p>Авиони који се користе ноћу морају да буду опремљени са:</p>
				<p>а) системом светала за спречавање судара;</p>
				<p>б) навигационим/позиционим светлима;</p>
				<p>ц) светлом за слетање;</p>
				<p>д) расветом која се напаја из електричног система авиона како би се обезбедило одговарајуће осветљење свих инструмената и опреме потребне за безбедно коришћење авиона;</p>
				<p>е) расветом која се напаја из електричног система авиона како би се обезбедило осветљење путничке кабине;</p>
				<p>ф) независном преносивом батеријском лампом за свако седиште предвиђено за члана посаде; и</p>
				<p>г) светлима која су у складу са међународним прописима за спречавање судара на мору, ако је у питању хидроавион.</p>
				<p><span class="bold">NCO.IDE.A.120 Летење по правилима за визуелно летење </span><span class="italik">(VFR) </span><span class="bold">– летачки и навигациони инструменти и одговарајућа опрема </span></p>
				<p>а) Авиони који се користе дању, по правилима за визуелно летење <span class="italik">(VFR) </span>морају<span class="italik"> </span>да буду опремљени следећим инструментима за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзинe; и</p>
				<p>5) Маховог броја, ако се ограничења брзине изражавају Маховим бројем.</p>
				<p>б) Авиони који се користе за летове у метеоролошким условима за визуелно летење <span class="italik">(VМС)</span> ноћу или у условима у којима авион није могуће одржавати на жељеној путањи лета без једног или више додатних инструмената, поред опреме наведене у ставу а), морају да буду опремљени и са:</p>
				<p>1) инструментима за мерење и приказ:</p>
				<p>(i) заокрета и клизања;</p>
				<p>(ii) уздужног положаја;</p>
				<p>(iii) вертикалне брзине; и</p>
				<p>(iv) стабилизованог смера;</p>
				<p>и</p>
				<p>2) уређајем који показује неадекватност електричног напајања жироскопских инструмената.</p>
				<p>ц) Авиони који се користе у условима у којима није могуће одржавати жељену путању лета без једног или више додатних инструмената, поред опреме наведене у ст. а) и б), морају да буду опремљени и средством за спречавање квара система за показивање брзине из става а) тачка 4), услед кондензације и залеђивања.</p>
				<p><span class="bold">NCO.IDE.A.125 Летови који се обављају по правилима за инструментално летење </span><span class="italik">(IFR)</span><span class="bold"> – летачки и навигациони инструменти и припадајућа опрема </span></p>
				<p>Авиони који се користе по правилима за инструментално летење <span class="italik">(IFR)</span> морају да имају следећу опрему: </p>
				<p>а) уређај за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзине;</p>
				<p>5) вертикалне брзине;</p>
				<p>6) заокрета и клизања; </p>
				<p>7) уздужног положаја;</p>
				<p>8) стабилизованог смера;</p>
				<p>9) спољне температуре ваздуха; и</p>
				<p>10) Маховог броја, ако се ограничења брзине изражавају Маховим бројем;</p>
				<p>б)уређај који показује неадекватност електричног напајања жироскопских инструмената; </p>
				<p>ц) средство за спречавање квара система за показивање брзине из става а) тачка 4), услед кондензације и залеђивања.</p>
				<p><span class="bold">NCO.IDE.A.130 Систем за упозоравање на опасно приближавање земљи </span><span class="italik">(TAWS)</span></p>
				<p>Авиони са турбинским погоном, са максималним бројем расположивих путничких седишта <span class="italik">(MOPSC) </span>већим од девет, морају да имају систем за упозоравање на опасно приближавање земљи<span class="bold"> </span><span class="italik">(TAWS)</span> који испуњава услове за:</p>
				<p>а) за класу А опреме, као што је наведено у прихваћеном стандарду, у случају авиона којима је прва појединачна потврда о пловидбености <span class="italik">(CofA)</span> издатa после 1. јануара 2011. године; или</p>
				<p>б) за класу Б опреме, као што је наведено у прихваћеном стандарду, у случају авиона којима је прва појединачна потврда о пловидбености <span class="italik">(CofA)</span> издата 1. јануара 2011. године или пре тог датума.</p>
				<p><span class="bold">NCO.IDE.A.135 Систем интерфона за чланове летачке посаде</span> </p>
				<p>Авиони са вишечланом летачком посадом морају да имају систем интерфона за чланове летачке посаде, који обухвата слушалице и микрофоне за сваког члана летачке посаде.</p>
				<p><span class="bold">NCO.IDE.A.140 Седишта, сигурносни појасеви на седиштима, системи</span> <span class="bold">за</span> <span class="bold">везивање и сигурносни појасеви за децу</span> </p>
				<p>а) Авиони морају да буду опремљени:</p>
				<p>1) седиштем или лежајем за свако лице у авиону старосног узраста од 24 месеца или више;</p>
				<p>2) сигурносним појасом на сваком путничком седишту и појасевима за сваки лежај;</p>
				<p>3) сигурносним појасевима за децу <span class="italik">(CRD)</span> за свaко лице у авиону млађе од 24 месеца; и</p>
				<p class="v2-clan-left-1">4) сигурносним појасом са системом за 
				везивање горњег дела тела, за свако седиште за члана летачке 
				посаде, који има једну тачку отпуштања, за авионе којима је прва 
				појединачна потврда о пловидбености издата 25. августа 2016. 
				године или после тог датума.</p>
				<p><span class="bold">NCO.IDE.A.145 Комплет прве помоћи</span></p>
				<p>а) У авиону се мора налазити комплет прве помоћи.</p>
				<p>б) Комплети прве помоћи морају да буду:</p>
				<p>1) лако доступни за употребу; и</p>
				<p>2) редовно допуњавани.</p>
				<p><span class="bold">NCO.IDE.A.150 Додатни кисеоник за авионе чија је кабина под притиском </span></p>
				<p>а) Авиони који имају кабину под притиском, а који су предвиђени за лет на висинама на којима се захтева коришћење кисеоника у складу са ставом б), морају да имају уређај за складиштење и расподелу захтеване количине кисеоника. </p>
				<p>б) Авиони који имају кабину под притиском, а који су предвиђени за лет на висинама изнад 10.000 <span class="italik">ft</span> морају да имају довољну количину кисеоника за снабдевање:</p>
				<p>1) свих чланова посаде, као и:</p>
				<p>(i) 100% путника у сваком тренутку када притисак у путничкој кабини одговара притиску изнад 15.000 <span class="italik">ft</span>, али не за мање од десет минута снабдевања;</p>
				<p>(ii) најмање 30% путника у сваком тренутку када је, у случају пада притиска и узимајући у обзир околности лета, притисак у путничкој кабини између 14.000 <span class="italik">ft</span> и 15.000 <span class="italik">ft</span>; и</p>
				<p>(iii) најмање 10% путника за сваки период дужи од 30 минута када је притисак у путничкој кабини између 10.000 <span class="italik">ft</span> и 14.000 <span class="italik">ft</span>;</p>
				<p>2) свих лица у путничкој кабини у трајању од најмање десет минута, ако је реч о авионима који се користе на висинама по притиску изнад 25.000 <span class="italik">ft</span> или на нижим висинама под условима који им не дозвољавају да се за четири минута безбедно спусте на висину по притиску од 13.000 <span class="italik">ft</span>.</p>
				<p>ц) Авиони који имају кабину под притиском, а који су предвиђени за лет на висинама изнад 25.000 <span class="italik">ft,</span> морају да буду додатно опремљени уређајем који упозорава летачку посаду о паду притиска.</p>
				<p class="Basic-Paragraph"><span class="v2-bold-left-1">
				NCO.IDE.A.155 Додатни кисеоник за авионе са кабином која није 
				под притиском</span></p>
				<p class="v2-clan-left-1">Авиони чија кабина није под притиском, 
				на летовима на којима се захтева коришћење кисеоника у складу са 
				одредбом NCO.OP.190, морају да имају уређај за складиштење и 
				расподелу кисеоника који има могућност да складишти и расподели 
				потребне залихе кисеоника.</p>
				<p><span class="bold">NCO.IDE.A.160 Ручни апарати за гашење пожара</span></p>
				<p>a) Авиони, изузев моторних једрилица <span class="italik">(TMG) </span>и авиона <span class="italik">ELA1</span> морају да имају најмање један ручни апарат за гашење пожара:</p>
				<p>1) у пилотској кабини; и</p>
				<p>2) у сваком путничком одељку који је издвојен од пилотске кабине, осим ако је тај одељак лако доступан летачкој посади.</p>
				<p>б) Врста и количина средстава за гашење пожара за неопходне апарате за гашење пожара мора да буде примерена врсти ватре која се може појавити у одељку у којем се предвиђа коришћење апарата за гашење и мора, у највећој мери, да умањи опасност од концентрације отровних гасова у одељцима у којима се налазе лица.</p>
				<p><span class="bold">NCO.IDE.A.165 Означавање места за продор</span></p>
				<p>Ако су на трупу авиона означена места погодна за продор спасилачких екипа у авион у случају опасности, она се морају обележити на начин приказан на Слици 1.</p>
				<p class="clan"><span class="bold">Слика 1<br>Обележавање тачака за пробијање оплате авиона</span></p>
				<p><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-s_opt13.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_14.tiff"></p>
				<p><span class="bold">NCO.IDE.A.170 Предајник за одређивање места несреће </span><span class="italik">(ELT)</span></p>
				<p>а) Авиони морају да буду опремљени са:</p>
				<p>1) предајником за одређивање места несреће <span class="italik">(ELT) </span>било ког типа<span class="italik">, </span>ако им је прва појединачна потврда о пловидбености издата 1. јула 2008. године или пре тог датума;</p>
				<p>2) аутоматским предајником за одређивање места несреће <span class="italik">(ELT), </span>ако им је прва појединачна потврда о пловидбености издата после 1. јула 2008. године; или</p>
				<p>3) предајником за одређивање места несреће <span class="italik">(ELT(S))</span> или личним предајником <span class="italik">(PLB)</span> кога носи члан посаде или путник, ако је максимални расположиви број путничких седишта<span class="italik"> </span>шест или мање;</p>
				<p>б) Сваки тип предајника за одређивање места несреће <span class="italik">(ELT)</span> или личног предајника <span class="italik">(PLB)</span> мора да има могућност да истовремено шаље сигнал на фреквенцији 121.5 <span class="italik">MHz </span>и 406 <span class="italik">MHz.</span></p>
				<p><span class="bold">NCO.IDE.A.175 Лет изнад воде </span></p>
				<p>а) Следећи авиони морају да имају прслук за спасавање за свако лице у авиону или сличну опрему за плутање за свако лице у авиону млађе од 24 месеца, који су смештени тако да буду лако доступни са седишта или лежаја лица за које су намењени:</p>
				<p>1) једномоторни авиони намењени за слетање на копно:</p>
				<p>(i) ако лете изнад воде на удаљености од копна која је већа од удаљености у случају једрења; или</p>
				<p>(ii) који полећу или слећу на аеродром или оперативно место чија се прилазна или одлазна путања, по оцени пилота који управља ваздухопловом, налази изнад воде тако да постоји могућност слетања на воду; </p>
				<p>2) хидроавиони који лете изнад воде; и </p>
				<p>3) авиони који лете на већем растојању од копна на које се може принудно слетети од растојања које авион прелети за 30 минута при нормалној брзини крстарења или 50 NM, у зависности од тога која од ове две удаљености је мања. </p>
				<p>б) Хидроавиони који лете изнад воде морају да имају: </p>
				<p>1) једно сидро;</p>
				<p>2) једно морско сидро, ако је оно неопходно за маневрисање; и</p>
				<p>3) опрему за произвођење звучних сигнала, као што је прописано међународним прописима за спречавање судара на мору, ако је то применљиво.</p>
				<p>ц) Пилот који управља авионом који лети на удаљености од копна које је погодно за принудно слетање, а које је веће од растојања које авион прелети за 30 минута лета при нормалној брзини крстарења или 50 <span class="italik">NM</span>, у зависности од тога шта је мање, треба да одреди ризике за преживљавање лица у авиону у случају принудног слетања, на основу којих одређује потребу да се у авиону налази:</p>
				<p>1) опрема која емитује сигнал у случају опасности;</p>
				<p>2) довољно чамаца за спасавање за сва лица у авиону, који су смештени тако да се могу лако користити у случају опасности; и</p>
				<p>3) опрема за спасавање са средством за одржавање у животу, примерена врсти лета.</p>
				<p><span class="bold">NCO.IDE.A.180 Опрема за преживљавање </span></p>
				<p>Авиони који лете изнад подручја у којима је трагање и спасавање изузетно отежано морају да имају опрему која емитује сигнал у случају опасности и опрему за преживљавање која је примерена подручју које се прелеће, а која обухвата средства за одржавање у животу.</p>
				<p><span class="bold">NCO.IDE.A.190 Радио-комуникациона опрема</span></p>
				<p>а) Ако је захтевано за ваздушни простор у коме се лети, авиони морају да буду опремљени радио-комуникационом опремом која омогућава двосмерну комуникацију са оним ваздухопловним станицама и на оним фреквенцијама које се користе у том ваздушном простору;</p>
				<p>б) Радио-комуникациона опрема, ако је неопходна у складу са ставом а), мора да омогућава комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p>ц) Ако се захтева више од једног комплета комуникационе опреме, свака таква опрема мора да ради независно од других у мери у којој квар једне опреме неће изазвати квар других.</p>
				<p><span class="bold">NCO.IDE.A.195 Навигациона опрема</span></p>
				<p>а) Авиони који се користе на рутама на којима није могуће навођење по визуелним оријентирима на земљи морају да буду опремљени навигационом опремом која омогућава лет у складу са:</p>
				<p><span class="italik">1) ATS</span> планом лета, ако је примењиво; и</p>
				<p>2) примењивим захтевима ваздушног простора.</p>
				<p>б) Авиони морају да имају довољну навигациону опрему како би се обезбедило да у случају отказа једног дела опреме у било којој фази лета, преостали део опреме омогућава безбедну навигацију у складу са ставом а) или безбедно обављање одговарајућих радњи за непредвиђене ситуације.</p>
				<p>ц) Авиони који се користе на летовима код којих се очекује слетање у метеоролошким условима за инструментално летење <span class="italik">(IMC)</span> морају дa имају одговарајућу опрему која омогућава навођење до одређене тачке од које се може обавити визуелно слетање. Ова опрема мора да омогућава навођење ка сваком аеродрому на који се очекује слетање у метеоролошким условима за инструментално летење <span class="italik">(IMC)</span> и ка сваком одређеном алтернативном аеродрому.</p>
				<p class="v2-clan-left-1">д) За <span class="italik">PBN</span> 
				летове, ваздухоплов мора да испуњава сертификационе захтеве у 
				погледу пловидбености за одговарајућу навигациону спецификацију.</p>
				<p><span class="bold">NCO.IDE.A.200 Транспондер</span></p>
				<p>У случају када то захтева ваздушни простор у коме се лети, авиони морају да имају транспондер секундарног надзорног радара <span class="italik">(SSR),</span> са свим захтеваним могућностима.</p>
				<p class="Basic-Paragraph"><span class="v2-bold-left-1">
				NCO.IDE.A.205 Управљање базама ваздухопловних података</span>
				</p>
				<p class="v2-clan-left-1">а) Базе ваздухопловних података које 
				се користе на сертификованим системима ваздухоплова морају да 
				испуњавају захтеве у погледу квалитета података који одговарају 
				намераваној употреби података. </p>
				<p class="v2-clan-left-1">б) Пилот који управља ваздухопловом је 
				дужан да обезбеди правовремену дистрибуцију и уношење актуелних 
				и неизмењених база ваздухопловних података у ваздухоплов за који 
				је потребно.</p>
				<p class="v2-clan-left-1">ц) Без обзира на све друге захтеве 
				који се односе на пријављивање догађаја, као што је дефинисано у 
				Уредби (EУ) број 376/2014, пилот који управља ваздухопловом је 
				дужан да добављачу базе података пријави случајеве погрешних, 
				недоследних или недостајућих података за које је разумно 
				очекивати да би могли да представљају опасност по безбедност 
				лета.</p>
				<p class="v2-clan-left-1">У таквим случајевима, пилот који 
				управља ваздухопловом не сме да користи те податке.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 2<br><span class="bold">Хеликоптери</span></p>
				<p><span class="bold">NCO.IDE.H.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са применљивим захтевима за пловидбеност:</p>
				<p>1) ако их користи летачка посада за контролу путање лета;</p>
				<p>2) ако се користе у циљу испуњења захтева наведених у NCО.IDE.H.190; </p>
				<p>3) ако се користе у циљу испуњења захтева наведених у NCО.IDE.H.195; или</p>
				<p>4) ако су уграђени у хеликоптер.</p>
				<p>б) Следеће предмете, ако се захтевају овом главом, није потребно одобрити као опрему:</p>
				<p>1) преносиве батеријске лампе;</p>
				<p>2) прецизни мерач времена;</p>
				<p>3) комплет прве помоћи;</p>
				<p>4) опрему за преживљавање и сигнализацију;</p>
				<p>5) сидра за море и опрема за привезивање; и</p>
				<p>6) сигурносне појасеве за децу.</p>
				<p>ц) Инструменти и опрема који се не захтевају у овој глави, као и друга опрема која није захтевана другим применљивим анексима, али се налази у хеликоптеру, морају да испуњавају следеће услове:</p>
				<p>1) летачка посада не сме да користи податке који се очитавају са ових инструмената, опреме или њихових додатака у циљу испуњавања захтева из Анекса I Уредбе (ЕЗ) бр. 216/2008 или захтева садржаних у NCО.IDE.Н.190 и NCО.IDE.Н.195; и</p>
				<p>2) инструменти и опрема не смеју да утичу на пловидбеност хеликоптера, чак и у случају њиховог отказа или квара.</p>
				<p>д) Инструменти и опрема морају да буду лако употребљиви и приступачни са места на коме седи члан посаде који треба да их користи.</p>
				<p>е) Сва захтевана опрема за случај опасности мора да буде лако доступна за тренутну употребу.</p>
				<p><span class="bold">NCO.IDE.H.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент хеликоптера, део опреме или нека њихова функција за планирани лет, изузев:</p>
				<p>а) ако се хеликоптер користи у складу са листом минималне опреме <span class="italik">(MEL), </span>ако је она утврђена; или</p>
				<p>б) ако хеликоптер има дозволу за лет која је издата у складу са прихватљивим захтевима за пловидбеност.</p>
				<p><span class="bold">NCO.IDE.H.115 Оперативна светла</span></p>
				<p>Хеликоптери који се користе ноћу морају да буду опремљени са:</p>
				<p>а) системом светала за спречавање судара;</p>
				<p>б) навигационим/позиционим светлима;</p>
				<p>ц) светлом за слетање;</p>
				<p>д) расветом која се напаја из електричног система хеликоптера како би се обезбедило одговарајуће осветљење свих инструмената и опреме потребне за безбедно коришћење хеликоптера;</p>
				<p>е) расветом која се напаја из електричног система хеликоптера како би се обезбедило осветљење путничке кабине;</p>
				<p>ф) независном преносивом батеријском лампом за свако седиште предвиђено за члана посаде; и</p>
				<p>г) светлима која су у складу са међународним прописима за спречавање судара на мору, ако је реч о амфибији.</p>
				<p><span class="bold">NCO.IDE.H.120 Летови који се обављају по правилима за визуелно летење </span><span class="italik">(VFR)</span><span class="bold"> – летачки и навигациони инструменти и припадајућа опрема </span></p>
				<p>а) Хеликоптери који се користе дању, по правилима за визуелно летење <span class="italik">(VFR) </span>морају<span class="italik"> </span>да буду опремљени следећим инструментима за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзинe; и</p>
				<p>5) клизања.</p>
				<p>б) Хеликоптери који се користе за летове у метеоролошким условима за визуелно летење <span class="italik">(VМС)</span> ноћу или када је видљивост мања од 1.500 <span class="italik">m</span> или у условима у којима хеликоптер није могуће одржавати на жељеној путањи лета без једног или више додатних инструмената, поред опреме наведене у ставу а), морају да буду опремљени и са:</p>
				<p>1) инструментима за мерење и приказ:</p>
				<p>(i) уздужног положаја;</p>
				<p>(ii) вертикалне брзине;</p>
				<p>(iii) стабилизованог смера; и</p>
				<p>2) уређајем који показује неадекватност електричног напајања жироскопских инструмената; </p>
				<p>ц) Хеликоптери који се користе при видљивости која је мања од 1.500 <span class="italik">m</span> или у условима у којима хеликоптер није могуће одржавати на жељеној путањи лета без једног или више додатних инструмената, поред опреме наведене у ст. а) и б), морају да буду опремљени и средством које спречава настанак квара на систему за показивање брзине из става а) тачка 4) услед кондензације или залеђивања.</p>
				<p><span class="bold">NCO.IDE.H.125 Летови који се обављају по правилима за инструментално летење </span><span class="italik">(IFR)</span><span class="bold"> – летачки и навигациони инструменти и припадајућа опрема </span></p>
				<p>Хеликоптери који се користе по правилима за инструментално летење <span class="italik">(IFR)</span> морају да имају следећу опрему: </p>
				<p>а) уређај за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзине;</p>
				<p>5) вертикалне брзине;</p>
				<p>6) клизања; </p>
				<p>7) уздужног положаја;</p>
				<p>8) стабилизованог смера; и</p>
				<p>9) спољне температуре ваздуха.</p>
				<p>б) уређај који показује неадекватност електричног напајања жироскопских инструмената;</p>
				<p>ц) средство за спречавање квара система за показивање брзине из става а) тачка 4), услед кондензације и залеђивања; и </p>
				<p>д) додатни уређај за мерење и приказивање уздужног положаја, као помоћни инструмент. </p>
				<p><span class="bold">NCC.IDE.H.126 Додатна опрема за летове са једним пилотом, који се обављају по правилима за инструментално летење </span><span class="italik">(IFR)</span></p>
				<p>Хеликоптери са једним пилотом, који се користе по правилима за инструментално летење <span class="italik">(IFR)</span>, морају да буду опремљени аутопилотом којим се, као минимум, може одржавати висина и смер.</p>
				<p><span class="bold">NCO.IDE.H.135 Систем интерфона за чланове летачке посаде </span></p>
				<p>Хеликоптери са вишечланом летачком посадом морају да имају систем интерфона за летачку посаду, укључујући слушалице и микрофоне за сваког члана летачке посаде.</p>
				<p><span class="bold">NCO.IDE.H.140 Седишта, сигурносни појасеви на седиштима, системи</span> <span class="bold">за</span> <span class="bold">везивање и сигурносни појасеви за децу</span> </p>
				<p>а) Хеликоптери морају да имају:</p>
				<p>1) седиште или лежај за свако лице у хеликоптеру старосног узраста од 24 месеца или више;</p>
				<p>2) сигурносни појас на сваком путничком седишту и појасеве за сваки лежај;</p>
				<p>3) ако је реч о хеликоптерима којима је прва појединачна потврда о пловидбености издата 31. децембра 2012. године или касније, сигурносни појас са системом за везивање горњег дела тела, за сваког путника старосног узраста од 24 месеца или више;</p>
				<p>4) сигурносне појасеве за децу <span class="italik">(CRD)</span> за свaко лице у хеликоптеру млађе од 24 месеца; и</p>
				<p>5) сигурносни појас са системом за везивање горњег дела тела који садржи направу која аутоматски задржава горњи део тела у случају наглог кочења, за свако седиште намењено члановима летачке посаде.</p>
				<p>б) Сигурносни појас са системом за везивање горњег дела тела мора да има само једну тачку отпуштања. </p>
				<p><span class="bold">NCO.IDE.H.145 Комплет за прву помоћ</span></p>
				<p>а) Хеликоптери морају да имају комплет прве помоћи.</p>
				<p>б) Комплет прве помоћи мора да буде:</p>
				<p>1) лако доступан за употребу; и</p>
				<p>2) редовно допуњаван.</p>
				<p class="Basic-Paragraph"><span class="v2-bold-left-1">
				NCO.IDE.H.155 Додатни кисеоник за хеликоптере чија кабина није 
				под притиском </span></p>
				<p class="Basic-Paragraph"><span class="v2-clan-left-1">
				Хеликоптери чија кабина није под притиском, на летовима на 
				којима се захтева коришћење кисеоника у складу са одредбом 
				NCO.OP.190, морају да имају уређај за складиштење и расподелу 
				кисеоника који има могућност да складишти и расподели потребне 
				залихе кисеоника.</span></p>
				<p><span class="bold">NCO.IDE.H.160 Ручни апарати за гашење пожара</span></p>
				<p>а) Хеликоптери, изузев <span class="italik">ELA2</span> хеликоптера, морају да имају најмање један ручни апарат за гашење пожара:</p>
				<p>1) у пилотској кабини; и</p>
				<p>2) у сваком путничком одељку који је издвојен од пилотске кабине, осим ако је тај одељак лако доступан летачкој посади.</p>
				<p>б) Врста и количина средстава за гашење пожара у неопходним апаратима за гашење пожара мора да буде примерена врсти ватре која се може појавити у одељку у којем се предвиђа коришћење апарата за гашење и мора, у највећој мери, да умањи опасност од концентрације отровних гасова у одељцима у којима се налазе лица.</p>
				<p><span class="bold">NCO.IDE.H.165 Означавање места за продор </span></p>
				<p>Ако су на трупу хеликоптера означена места погодна за продор спасилачких екипа у хеликоптер у случају опасности, она се морају обележити на начин приказан на Слици 1.</p>
				<p class="clan"><span class="bold">Слика 1<br>Обележавање места за продор</span></p>
				<p><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-s_opt14.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_15.tiff"></p>
				<p><span class="bold">NCO.IDE.H.170 Предајник за одређивање места удеса </span><span class="italik">(ELT)</span></p>
				<p>a) Хеликоптери који су сертификовани за највећи број путничких седишта више од шест морају да буду опремљени:</p>
				<p>1) аутоматским предајником за одређивање места несреће <span class="italik">(ELT)</span>; и</p>
				<p>2) једним предајником за одређивање места несреће за преживљавање <span class="italik">(ELT(S))</span> смештеним у чамац или појас за спасавање, ако се хеликоптер користи на удаљености од копна која одговара лету у трајању од три минута, при нормалној брзини крстарења; </p>
				<p>б) предајником за одређивање места несреће <span class="italik">(ELT(S))</span> или личним предајником <span class="italik">(PLB)</span> кога носи члан посаде или путник, ако је максимални расположиви број путничких седишта<span class="italik"> </span>шест или мање;</p>
				<p>ц) Сваки тип предајника за одређивање места несреће <span class="italik">(ELT)</span> мора да има могућност да непрекидно шаље сигнал на фреквенцији 121.5 <span class="italik">MHz </span>и 406 <span class="italik">MHz.</span></p>
				<p><span class="bold">NCO.IDE.H.175 Лет изнад воде</span></p>
				<p>а) Хеликоптери морају да имају прслук за спасавање за свако лице у хеликоптеру или сличну опрему за плутање за свако лице у хеликоптеру млађе од 24 месеца, који се морају оденути или морају да буду смештени тако да буду лако доступни са седишта или лежаја лица за које су намењени у случају:</p>
				<p>1) летова изнад воде на удаљености од копна која је већа од удаљености у случају једрења, ако у случају отказа критичног мотора хеликоптер не може да настави хоризонтални лет; или</p>
				<p>2) летова изнад воде на удаљености од копна која одговара лету у трајању од десет минута, при нормалној брзини крстарења, ако у случају отказа критичног мотора хеликоптер може да настави хоризонтални лет; или</p>
				<p>3) који полећу или слећу на аеродром или оперативно место на коме је путања при полетању, односно прилазу, изнад воде; и </p>
				<p>б) Сваки прслук за спасавање или слична индивидуална опрема за плутање мора да има електрично осветљење, ради лакшег уочавања лица.</p>
				<p>ц) Пилот који управља хеликоптером који лети изнад воде, на удаљености од копна које одговара лету у трајању од 30 минута при нормалној брзини крстарења или 50 <span class="italik">NM</span>, у зависности од тога шта је мање, дужан је да одреди ризике за преживљавање лица у хеликоптеру у случају принудног слетања на воду, на основу којих одређује потребу да се у хеликоптеру налази:</p>
				<p>1) опрема која емитује сигнал у случају опасности;</p>
				<p>2) довољно чамаца за спасавање за сва лица у хеликоптеру, који су смештени тако да се могу лако користити у случају опасности; и</p>
				<p>3) опрема за спасавање са средством за одржавање у животу, примерена врсти лета.</p>
				<p>д) При доношењу одлуке о потреби да сва лица у хеликоптеру одену прслук за спасавање из става а), пилот који управља хеликоптером утврђује ризике за преживљавање лица у хеликоптеру у случају принудног слетања на воду. </p>
				<p><span class="bold">NCO.IDE.H.180 Опрема за спасавање </span></p>
				<p>Хеликоптери који лете изнад подручја у којима је трагање и спасавање изузетно отежано, морају да имају опрему која емитује сигнал у случају опасности и опрему за преживљавање, укључујући и средства за одржавање у животу која одговарају подручју летења. </p>
				<p><span class="bold">NCO.IDE.H.185 Сви хеликоптери на летовима изнад воде – принудно слетање на воду</span></p>
				<p>Хеликоптери који лете изнад воде у непогодној средини на удаљености од копна већој од 50 <span class="italik">NM</span> морају да буду:</p>
				<p>a) пројектовани за слетање на воду у складу са применљивим захтевима за пловидбеност; </p>
				<p>б) сертификовани за принудно слетање на воду у складу са применљивим захтевима за пловидбеност; или</p>
				<p>ц) опремљени опремом за плутање која се користи у ванредној ситуацији.</p>
				<p><span class="bold">NCO.IDE.H.190 Радио-комуникациона опрема</span></p>
				<p>а) Ако је захтевано за ваздушни простор у којем се лети, хеликоптери морају да буду опремљени радио-комуникационом опремом која омогућава двосмерну комуникацију са оним ваздухопловним станицама и на оним фреквенцијама које се користе у том ваздушном простору.</p>
				<p>б) Радио-комуникациона опрема, ако је прописана у ставу а), мора да омогућава комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p>ц) Ако се захтева више од једног комплета комуникационе опреме, свака таква опрема мора да ради независно од других у мери у којој квар једне опреме неће изазвати квар друге.</p>
				<p>д) Ако је радио-комуникациони систем неопходан, осим система интерфона за чланове летачке посаде из NCO.IDE.H.135, хеликоптери морају да имају и тастер за активирање предајника на летачким командама за сваког захтеваног пилота и/или члана посаде на радном месту. </p>
				<p><span class="bold">NCO.IDE.H.195 Навигациона опрема</span></p>
				<p>а) Хеликоптери који се користе на рутама на којима није могуће навођење по визуелним оријентирима на земљи морају да буду опремљени навигационом опремом која омогућава лет у складу са:</p>
				<p><span class="italik">1) ATS</span> планом лета, ако је примењиво; и</p>
				<p>2) примењивим захтевима ваздушног простора.</p>
				<p>б) Хеликоптери морају да имају довољну навигациону опрему како би се обезбедило да у случају отказа једног дела опреме у било којој фази лета, преостали део опреме омогућава безбедну навигацију у складу са ставом а) или безбедно обављање одговарајућих радњи за непредвиђене ситуације.</p>
				<p>ц) Хеликоптери који се користе на летовима код којих се очекује слетање у метеоролошким условима за инструментално летење <span class="italik">(IMC)</span> морају дa имају одговарајућу опрему која омогућава навођење до одређене тачке од које се може обавити визуелно слетање. Ова опрема мора да омогућава навођење ка сваком аеродрому на који се очекује слетање у метеоролошким условима за инструментално летење <span class="italik">(IMC)</span> и ка сваком одређеном алтернативном аеродрому.</p>
				<p class="v2-clan-left-1">д) За <span class="italik">PBN</span> 
				летове ваздухоплов мора да испуњава сертификационе захтеве у 
				погледу пловидбености за одговарајућу навигациону спецификацију.</p>
				<p><span class="bold">NCO.IDE.H.200 Транспондер</span></p>
				<p>У случају када то захтева ваздушни простор у коме се лети, хеликоптери морају да имају транспондер секундарног надзорног радара <span class="italik">(SSR)</span>, са свим захтеваним могућностима.</p>
				<p class="Basic-Paragraph"><span class="v2-bold-left-1">
				NCO.IDE.Н.205 Управљање базама ваздухопловних података</span>
				</p>
				<p class="v2-clan-left-1">а) Базе ваздухопловних података које 
				се користе на сертификованим системима ваздухоплова морају да 
				испуњавају захтеве у погледу квалитета података који одговарају 
				намераваној употреби података. </p>
				<p class="v2-clan-left-1">б) Пилот који управља ваздухопловом је 
				дужан да обезбеди правовремену дистрибуцију и уношење актуелних 
				и неизмењених база ваздухопловних података у ваздухоплов за који 
				је то потребно.</p>
				<p class="v2-clan-left-1">ц) Без обзира на све друге захтеве 
				који се односе на пријављивање догађаја, као што је дефинисано у 
				Уредби (EУ) број 376/2014, пилот који управља ваздухопловом је 
				дужан да добављачу базе података пријави случајеве погрешних, 
				недоследних или недостајућих података за које је разумно 
				очекивати да би могли да представљају опасност по безбедност 
				лета.</p>
				<p class="v2-clan-left-1">У таквим случајевима, пилот који 
				управља ваздухопловом не сме да користи те податке.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 3<br><span class="bold">Једрилице</span></p>
				<p><span class="bold">NCO.IDE.S.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са применљивим захтевима за пловидбеност: </p>
				<p>1) ако их користи летачка посада за контролу путање лета; </p>
				<p>2) ако се користе за испуњење захтева из NCО.IDE.S.145; </p>
				<p>3) ако се користе за испуњење захтева из NCО.IDE.S.150; или </p>
				<p>4) ако су уграђени у једрилицу.</p>
				<p>б) Следеће предмете, ако се захтевају овом главом, није потребно одобрити као опрему: </p>
				<p>1) преносиве батеријске лампе; </p>
				<p>2) тачан мерач времена; </p>
				<p>3) опрему за преживљавање и сигнализацију. </p>
				<p>ц) Инструменти и опрема који се не захтевају у овој глави, као и свака друга опрема која се не захтева другим применљивим анексима, али се налази у једрилици у току лета, морају да испуњавају следеће услове: </p>
				<p>1) информације које се добијају са ових инструмената или опреме летачка посада не сме да користи у циљу испуњења захтева из Анекса I Уредбе (ЕЗ) бр. 216/2008; и </p>
				<p>2) инструменти и опрема не смеју да имају утицаја на пловидбеност једрилице, чак и у случају њиховог отказа или квара. </p>
				<p>д) Инструменти и опрема морају да буду лако употребљиви и приступачни са места на коме седи члан посаде који треба да их користи. </p>
				<p>е) Захтевана опрема за случај опасности мора да буде лако доступна за тренутну употребу. </p>
				<p><span class="bold">NCO.IDE.S.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент једрилице, део опреме или нека њихова функција за планирани лет, изузев:</p>
				<p>а) ако се једрилица користи у складу са листом минималне опреме <span class="italik">(MEL)</span>,<span class="italik"> </span>ако<span class="italik"> </span>је она утврђена; или</p>
				<p>б) ако једрилица има дозволу за лет која је издата у складу са прихватљивим захтевима за пловидбеност.</p>
				<p><span class="bold">NCO.IDE.S.115 Летење по правилима за визуелно летење </span><span class="italik">(VFR) </span><span class="bold">– летачки и навигациони инструменти </span></p>
				<p>а) Једрилице које се користе дању, по правилима за визуелно летење <span class="italik">(VFR), </span>морају<span class="italik"> </span>да буду опремљене следећим инструментима за мерење и приказ:</p>
				<p>1) магнетног правца, ако се ради о моторним једрилицима;</p>
				<p>2) времена у сатима, минутима и секундама;</p>
				<p>3) висине по притиску; и</p>
				<p>4) индициране брзинe; </p>
				<p>б) Једрилице које се користе у условима у којима једрилицу није могуће одржавати на жељеној путањи лета без једног или више додатних инструмената, поред опреме наведене у ставу а), морају да буду опремљене инструментима за мерење и приказ:</p>
				<p>1) вертикалне брзине;</p>
				<p>2) уздужног положаја или заокрета и клизања; и</p>
				<p>3) магнетног правца.</p>
				<p><span class="bold">NCO.IDE.S.120 Летење у облацима – летачки и навигациони инструменти </span></p>
				<p>Једрилице којима се лети у облацима морају да буду опремљене инструментима за мерење и приказ:</p>
				<p>а) магнетног правца;</p>
				<p>б) времена у сатима, минутима и секундама;</p>
				<p>ц) висине по притиску;</p>
				<p>д) индициране брзинe; </p>
				<p>е) вертикалне брзине; </p>
				<p>ф) уздужног положаја или заокрета и клизања.</p>
				<p><span class="bold">NCO.IDE.S.125 Седишта и системи</span> <span class="bold">за</span> <span class="bold">везивање </span></p>
				<p>а) Једрилице морају да буду опремљене:</p>
				<p>1) седиштем за свако лице у једрилици; и</p>
				<p>2) сигурносним појасом са системом за везивање горњег дела тела, за свако седиште, у складу са приручником за управљање ваздухопловом <span class="italik">(AFM)</span>.</p>
				<p>б) Сигурносни појас са системом везивања горњег дела тела мора да има једну тачку отпуштања.</p>
				<p class="Basic-Paragraph"><span class="v2-bold-left-1">
				NCO.IDE.S.130 Додатни кисеоник</span></p>
				<p class="v2-clan-left-1">На летовима на којим се захтева 
				коришћење кисеоника у складу са одредбом NCO.OP.190, једрилице 
				морају да имају уређај за складиштење и расподелу кисеоника који 
				има могућност да складишти и расподељује потребне залихе 
				кисеоника.</p>
				<p><span class="bold">NCO.IDE.S.135 Лет изнад воде</span></p>
				<p>Пилот који управља једрилицом која лети изнад воде мора да установи ризике за преживљавање свих лица у једрилици у случају принудног слетања на воду и да на основу тога одреди обавезу ношења:</p>
				<p>а) прслука за спасавање или другог индивидуалног средства за плутање, за свако лице у једрилици, који се морају оденути или који су смештени на месту које је лако доступно са седишта лица које треба да их користи;</p>
				<p>б) предајника за одређивање места несреће <span class="italik">(ELT)</span> или личног предајника <span class="italik">(PLB)</span>, кога носи члан посаде или путник, а који имају могућност да истовремено емитују сигнале на 121.5 <span class="italik">MHz</span> и 406 <span class="italik">MHz</span>;</p>
				<p>ц) опреме која емитује сигнале о стању нужде, ако се лет обавља:</p>
				<p>1) изнад воде на удаљености од копна која је већа од удаљености у случају једрења; или</p>
				<p>2) тамо где је прилазна или одлазна путања изнад воде тако да, у случају несреће, постоји могућност принудног слетања на воду.</p>
				<p><span class="bold">NCO.IDE.S.140 Опрема за преживљавање </span></p>
				<p>Једрилице које лете изнад подручја у којима је трагање и спасавање изузетно отежано, морају да имају опрему која емитује сигнал у случају опасности и опрему за преживљавање која је примерена подручју које се прелеће.</p>
				<p><span class="bold">NCO.IDE.S.145 Радио-комуникациона опрема</span></p>
				<p>а) Ако је захтевано за ваздушни простор у коме се лети, једрилице морају да буду опремљене радио-комуникационом опремом која омогућава двосмерну комуникацију са оним ваздухопловним станицама и на оним фреквенцијама које се користе у том ваздушном простору.</p>
				<p>б) Радио-комуникациона опрема, ако је неопходна у складу са ставом а), мора да омогућава комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p><span class="bold">NCO.IDE.S.150 Навигациона опрема</span></p>
				<p>Једрилице морају да буду опремљене било којом навигационом опремом која омогућава лет у складу са:</p>
				<p>а)<span class="italik"> ATS</span> планом лета, ако је примењиво; и</p>
				<p>б) примењивим захтевима ваздушног простора.</p>
				<p><span class="bold">NCO.IDE.S.155 Транспондер</span></p>
				<p>У случају када то захтева ваздушни простор у коме се лети, једрилице морају да имају транспондер секундарног надзорног радара <span class="italik">(SSR)</span> са свим захтеваним могућностима. </p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 4<br><span class="bold">Балони</span></p>
				<p><span class="bold">NCO.IDE.B.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са применљивим захтевима за пловидбеност: </p>
				<p>1) ако их користи летачка посада за контролу путање лета; </p>
				<p>2) ако се користе за испуњење захтева из NCО.IDE.B.145; или</p>
				<p>3) ако су уграђени у балон.</p>
				<p>б) Следеће предмете, ако се захтевају овом главом, није потребно одобрити као опрему: </p>
				<p>1) преносиве батеријске лампе; </p>
				<p>2) тачан мерач времена; </p>
				<p>3) комплет прве помоћи;</p>
				<p>4) опрему за преживљавање и сигнализацију. </p>
				<p>ц) Инструменти и опрема који се не захтевају у овој глави, као и свака друга опрема која се не захтева другим применљивим анексима, али се налази у балону у току лета, морају да испуњавају следеће услове: </p>
				<p>1) информације које се добијају са ових инструмената или опреме летачка посада не сме да користи у циљу испуњења захтева из Анекса I Уредбе (ЕЗ) бр. 216/2008; и </p>
				<p>2) инструменти и опрема не смеју да имају утицаја на пловидбеност балона, чак и у случају њиховог отказа или квара. </p>
				<p>д) Инструменти и опрема морају да буду лако употребљиви и приступачни са места на коме седи члан летачке посаде који треба да их користи. </p>
				<p>е) Захтевана опрема за случај опасности мора да буде лако доступна за тренутну употребу. </p>
				<p><span class="bold">NCO.IDE.B.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент балона, део опреме или нека њихова функција за планирани лет, изузев:</p>
				<p>а) ако се балон користи у складу са листом минималне опреме <span class="italik">(MEL), </span>ако<span class="italik"> </span>је она утврђена; или</p>
				<p>б) ако балон има дозволу за лет која је издата у складу са применљивим захтевима за пловидбеност.</p>
				<p><span class="bold">NCO.IDE.B.110 Оперативна светла </span></p>
				<p>Балони који се користе ноћу морају да буду опремљени са: </p>
				<p>a) светлима за избегавање судара;</p>
				<p>б) расветом која обезбеђује одговарајуће осветљење свих инструмената и опреме неопходне за безбедно коришћење балона; и</p>
				<p>ц) независном преносивом батеријском лампом.</p>
				<p><span class="bold">NCO.IDE.B.115 Летење по правилима за визуелно летење </span><span class="italik">(VFR) </span><span class="bold">– летачки и навигациони инструменти и припадајућа опрема </span></p>
				<p>Балони који се користе дању, по правилима за визуелно летење <span class="italik">(VFR)</span>,<span class="italik"> </span>морају<span class="italik"> </span>да буду опремљени: </p>
				<p>a) уређајем за показивање смера заноса; и</p>
				<p>б) инструментима за мерење и приказ:</p>
				<p>1) времена у сатима, минутима и секундама; </p>
				<p>2) вертикалне брзине, ако се захтева приручником за управљање ваздухопловом <span class="italik">(AFM)</span>; и</p>
				<p>3) висине по притиску, ако се захтева приручником за управљање ваздухопловом <span class="italik">(AFM)</span> и захтевима који се односе на ваздушни простор у коме се лети или ако је потребно надзирати висину ради употребе кисеоника.</p>
				<p><span class="bold">NCC.IDE.B.120 Комплет за прву помоћ</span></p>
				<p>а) Балони морају да имају комплет прве помоћи.</p>
				<p>б) Комплет прве помоћи мора да буде:</p>
				<p>1) лако доступан за употребу; и</p>
				<p>2) редовно допуњаван.</p>
				<p><span class="bold">NCO.IDE.B.121 Додатна количина кисеоника</span></p>
				<p>Балони који се користе на висинама по притиску изнад 10.000 <span class="italik">ft</span> морају да имају уређај за складиштење и расподелу довољне количине кисеоника за снабдевање:</p>
				<p>1) чланова посаде, за период дужи од 30 минута, ако је висина по притиску између 10.000 <span class="italik">ft</span> и 13.000 <span class="italik">ft</span>; и</p>
				<p>2) свих чланова посаде и путника у сваком периоду када је висина по притиску изнад 13.000 <span class="italik">ft</span>.</p>
				<p><span class="bold">NCO.IDE.B.125 Ручни апарати за гашење пожара</span></p>
				<p> Балони који лете помоћу топлог ваздуха морају да имају најмање један ручни апарат за гашење пожара ако је то предвиђено применљивим сертификационим захтевима.</p>
				<p><span class="bold">NCO.IDE.B.130 Лет изнад воде</span></p>
				<p>Пилот који управља балоном који лети изнад воде мора да установи ризике за преживљавање свих лица у балону у случају принудног слетања на воду и да на основу тога одреди обавезу ношења:</p>
				<p>а) прслука за спасавање или другог индивидуалног средства за плутање, за свако лице у балону млађе од 24 месеца, који се морају оденути или који су смештени на месту које је лако доступно са седишта лица које треба да их користи;</p>
				<p>б) предајника за одређивање места несреће <span class="italik">(ELT)</span> који имају могућност да истовремено емитују сигнале на 121.5 <span class="italik">MHz</span> и 406 <span class="italik">MHz</span>,<span class="italik"> </span>ако се балоном превози више од шест лица;</p>
				<p>ц) предајника за одређивање места несреће <span class="italik">(ELT)</span> или личног предајника <span class="italik">(PLB)</span> кога носи члан посаде или путник, а који имају могућност да истовремено емитују сигнале на 121.5 <span class="italik">MHz</span> и 406 <span class="italik">MHz</span>,<span class="italik"> </span>ако се балоном превози до шест лица;</p>
				<p>д) опреме која емитује сигнале о стању нужде.</p>
				<p><span class="bold">NCO.IDE.B.135 Опрема за преживљавање </span></p>
				<p>Балони који лете изнад подручја у којима је трагање и спасавање изузетно отежано морају да имају опрему која емитује сигнал у случају опасности и опрему за преживљавање која је примерена подручју које се прелеће.</p>
				<p><span class="bold">NCO.IDE.B.140 Остала опрема</span></p>
				<p>а) У балону се морају налазити заштитне рукавице за сваког члана посаде. </p>
				<p>б) Балони који лете помоћу топлог ваздуха морају да буду опремљени са:</p>
				<p>1) резервним извором паљења;</p>
				<p>2) средством за мерење и приказ количине горива;</p>
				<p>3) ватрогасним ћебетом и ватроотпорним покривачем;</p>
				<p>4) ужетом чија је дужина најмање 25 <span class="italik">m.</span></p>
				<p>ц) Гасни балони морају да буду опремљени са:</p>
				<p>1) ножем; и</p>
				<p>2) ужетом чија је дужина најмање 20 <span class="italik">m </span>и које је израђено од природних влакана или електростатички проводљивог материјала. </p>
				<p><span class="bold">NCO.IDE.B.145 Радио-комуникациона опрема</span></p>
				<p>а) Ако је захтевано за ваздушни простор у коме се лети, балони морају да буду опремљени радио-комуникационом опремом која омогућава двосмерну комуникацију са оним ваздухопловним станицама и на оним фреквенцијама које се користе у том ваздушном простору.</p>
				<p>б) Радио-комуникациона опрема, ако је неопходна у складу са ставом а), мора да омогућава комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p><span class="bold">NCO.IDE.B.150 Транспондер</span></p>
				<p>У случају када то захтева ваздушни простор у коме се лети, балони морају да имају транспондер секундарног надзорног радара <span class="italik">(SSR)</span> са свим захтеваним могућностима. </p>
				<p class="clan">ГЛАВА Е</p>
				<p class="bold"><span class="bold">ПОСЕБНИ ЗАХТЕВИ</span></p>
				<p class="clan">ОДЕЉАК 1<br><span class="bold">Опште одредбе</span></p>
				<p><span class="bold">NCO.SPEC.100 Област примене</span></p>
				<p>У овој<span class="bold"> </span>глави се утврђују посебни захтеви које мора да испуни пилот који управља ваздухопловом, а који посебне делатности без накнаде обавља ваздухопловом који није сложени моторни ваздухоплов. </p>
				<p><span class="bold">NCO.SPEC.105 Листе провере </span></p>
				<p>а) Пре започињања посебних делатности пилот који управља ваздухопловом мора да изврши процену ризика, процењујући сложеност активности како би одредио опасности и повезане ризике својствене тој делатности и установио мере за њихово ублажавање.</p>
				<p>б) Посебне делатности врше се у складу са листом провере. На основу процене ризика пилот који управља ваздухопловом установљава листу провере која одговара посебној делатности и ваздухоплову који користи, узимајући у обзир све одељке ове главе.</p>
				<p>ц) Листа провере која се односи на дужности пилота који управља ваздухопловом, чланова посаде и стручних лица за обављање задатка мора на сваком лету да буде лако доступна.</p>
				<p>д) Листа провере се редовно прегледа и ажурира по потреби. </p>
				<p><span class="bold">NCO.SPEC.110 Права и одговорности пилота који управља ваздухопловом </span></p>
				<p>Ако су у обављање посебних делатности укључени чланови посаде или стручна лица за обављање задатка, пилот који управља ваздухопловом је дужан:</p>
				<p>а) да обезбеди да чланови посаде и стручна лица за обављање задатка испуњавају услове наведене у NCO.SPEC.115 и NCO.SPEC.120;</p>
				<p>б) да не започне лет ако било који члан летачке посаде или стручно лице за обављање задатка није способан да обавља своје дужности због повреде, болести, умора или дејства било које психоактивне супстанце;</p>
				<p>ц) да не настави лет даље од најближег аеродрома или оперативног места на коме временски услови дозвољавају безбедно слетање у ситуацијама када је способност за обављање дужности било ког члана летачке посаде или стручног лица за обављање задатка значајно умањена услед узрока као што су умор, болест или недостатак кисеоника;</p>
				<p>д) да обезбеди да чланови посаде и стручна лица за обављање задатка поштују законе, друге прописе и процедуре оне државе у којој се обављају летови;</p>
				<p>е) да обезбеди да су сви чланови посаде и стручна лица за обављање задатка у могућности да се споразумевају на заједничком језику;</p>
				<p class="v2-clan-left-1">ф) да обезбеди да стручна лица за 
				обављање задатака и чланови посаде у току лета непрекидно 
				користе додатни кисеоник сваки пут када утврди да би мањак 
				кисеоника на висини предвиђеног лета могао да наруши способност 
				чланова посаде или да штетно утиче на лица за обављање задатака. 
				Ако пилот који управља ваздухопловoм не може да утврди како би 
				мањак кисеоника могао да утиче на лица у ваздухоплову, он мора 
				да обезбеди да стручна лица за обављање задатка и чланови посаде 
				у току лета непрекидно користе додатни кисеоник ако висина 
				кабине ваздухоплова прелази 10.000 <span class="italik">ft</span> 
				у периоду дужем од 30 минута, као и увек када висина кабине 
				ваздухоплова прелази 13.000 <span class="italik">ft</span>.</p>
				<p><span class="bold">NCO.SPEC.115 Дужности посаде </span></p>
				<p>а) Члан посаде је дужан да правилно извршава своје обавезе. Дужности посаде се наводе у листи провере.</p>
				<p>б) Изузев ако је реч о балонима, током критичних фаза лета или увек када пилот који управља ваздухопловом процени да је неопходно у интересу безбедности, члан посаде мора да остане на седишту које је за њега предвиђено, осим ако није другачије наведено у листи провере. </p>
				<p>ц) У току лета, члан летачке посаде мора да држи свој сигурносни појас везаним док је на свом седишту.</p>
				<p>д) Све време у току лета, најмање један оспособљени члан летачке посаде мора да остане за командама ваздухоплова.</p>
				<p>е) Члан посаде не сме да обавља дужности у ваздухоплову:</p>
				<p>1) ако зна или сумња да осећа последице умора, како је наведено у тачки 7.ф. Анекса IV Уредбе (ЕЗ) бр. 216/2008 или се на други начин осећа неспремним у мери која може да угрози лет; или</p>
				<p>2) ако је под утицајем психоактивних супстанци или алкохола или у случају других разлога наведених у тачки 7.г. Анекса IV Уредбе (ЕЗ) бр. 216/2008.</p>
				<p>ф) Члан посаде који обавља дужности код више оператера дужан је да:</p>
				<p>1) води личну евиденцију у вези са радним временом, временом лета и временом одмора, како је наведено у Анексу III (Део – <span class="italik">ORO</span>), Глава <span class="italik">FTL</span> Уредбе (ЕУ) бр. 965/2012; и</p>
				<p>2) сваком од оператера достави неопходне податке за планирање активности у складу са применљивим <span class="italik">FTL </span>захтевима.</p>
				<p>г) Члан посаде је дужан да пилоту који управља ваздухопловом пријави:</p>
				<p>1) сваки недостатак, квар, неисправност или оштећење за које верује да могу да имају утицаја на пловидбеност или на безбедан лет ваздухоплова, укључујући и системе који се користе у случају опасности; и</p>
				<p>2) сваку незгоду која је угрозила или је могла да угрози безбедност летења.</p>
				<p><span class="bold">NCO.SPEC.120 Дужности стручних лица за обављање задатка </span></p>
				<p>а) Стручно лице за обављање задатка је дужно да правилно извршава своје обавезе. Задаци стручних лице за обављање задатка се наводе у листи провере. </p>
				<p>б) Изузев ако је реч о балонима, током критичних фаза лета или увек када пилот који управља ваздухопловом процени да је неопходно у интересу безбедности, стручно лице за обављање задатка мора да остане на седишту које је за њега предвиђено, осим ако није другачије наведено у листи провере.</p>
				<p>ц) Стручно лице за обављање задатка је дужно да обезбеди да буде везано током извршавања специјализованих задатака у случају да су спољна врата отворена или уклоњена.</p>
				<p> д) Стручно лице за обављање задатка је дужно да пилоту који управља ваздухопловом пријави:</p>
				<p>1) сваки недостатак, квар, неисправност или оштећење за које верује да могу да имају утицаја на пловидбеност или на безбедан лет ваздухоплова, укључујући и системе који се користе у случају опасности; и</p>
				<p>2) сваку незгоду која је угрозила или је могла да угрози безбедност летења.</p>
				<p><span class="bold">NCO.SPEC.125 Безбедносно информисање </span></p>
				<p>а) Пилот који управља ваздухопловом је дужан да пре полетања информише стручна лица за обављање задатка:</p>
				<p>1) о опреми и поступцима у случају опасности;</p>
				<p>2) пре сваког лета или серије летова, о оперативним процедурама које се односе на специјализовани задатак;</p>
				<p>б) Пружање информација наведених у ставу а) тачка 2) није неопходно ако су стручна лица за обављање задатка добила инструкције пре почетка летачке сезоне у тој календарској години.</p>
				<p><span class="bold">NCO.SPEC.130 Минимална висина надвишавања препрека – </span><span class="italik">IFR</span><span class="bold"> летови</span></p>
				<p>Пилот који управља ваздухопловом је дужан да одреди минималне висине лета за сваки лет, којима се обезбеђује надвишавање терена за све сегменте рута које се лете по правилима за инструментално летење <span class="italik">(IFR).</span> Минималне висине лета не смеју да буду ниже од оних које је прописала држава која се прелеће.</p>
				<p><span class="bold">NCO.SPEC.135 Снабдевање горивом и мазивом – авиони</span></p>
				<p>Одредба NCO.OP.125 став a) тачка 1) подтачка (i) се не примењује на вучу једрилица, ваздухопловне приредбе, акробатске летове и ваздухопловна такмичења.</p>
				<p><span class="bold">NCO.SPEC.140 Снабдевање горивом и мазивом – хеликоптери</span></p>
				<p>Изузетно од NCO.OP.126 став a) тачка 1), пилот који управља хеликоптером може започети лет дању, по правилима за визуелно летење (<span class="italik">VFR</span>), само ако се лет одвија на удаљености до 25 <span class="italik">NM </span>од аеродрома или оперативног места поласка, са резервом горива која није мања од количине потребне за 10 минута лета при брзини највећег долета. </p>
				<p><span class="bold">NCO.SPEC.145 Симулирање ванредних ситуација у току лета</span></p>
				<p>Ако се у ваздухоплову налази стручно лице за обављање задатка, изузев у случају ако оно похађа обуку, пилот који управља ваздухопловом не сме симулирати:</p>
				<p>1) ситуације које захтевају примену поступака у случају ванредне ситуације и поступака у случају опасности; или</p>
				<p>2) лет који се обавља у метеоролошким условима за инструментално летење <span class="italik">(IMC)</span>.</p>
				<p><span class="bold">NCO.SPEC.150 Опажање близине земље</span></p>
				<p>Ако је инсталиран систем за упозорење о близини земље, он може бити онеспособљен током оних специјализованих задатака који по својој природи захтевају да се ваздухопловом управља на мањој удаљености од земље од оне која би активирала систем за упозорење о близини земље.</p>
				<p><span class="bold">NCO.SPEC.155 Систем за избегавање судара </span><span class="italik">(ACAS II)</span><span class="bold"> </span></p>
				<p>Изузетно од NCO.OP.200, <span class="italik">ACAS</span> II уређај може бити онеспособљен током оних специјализованих задатака који по својој природи захтевају да се ваздухопловом управља на мањој удаљености од другог ваздухоплова од оне која би активирала систем <span class="italik">ACAS.</span></p>
				<p><span class="bold">NCO.SPEC.160 Избацивање опасног терета</span></p>
				<p>На летовима који се одвијају изнад густо насељених делова градова, места или насеља или изнад скупа људи на отвореном простору, пилот који управља ваздухопловом не сме да врши избацивање опасног терета.</p>
				<p><span class="bold">NCO.SPEC.165 Ношење и коришћење оружја</span></p>
				<p>а) Ако се у сврху обављања специјализованих задатака на лету носи оружје, пилот који управља ваздухопловом је дужан да осигура да је оно обезбеђено када није у употреби.</p>
				<p>б) Стручно лице за обављање задатка које користи оружје је дужно да предузме све потребне мере како би спречило довођење у опасност ваздухоплова и лица у ваздухоплову или на земљи. </p>
				<p><span class="bold">NCO.SPEC.170 Перформансе и оперативни критеријуми – авиони</span></p>
				<p>За летове који се обављају на висини мањој од 150 <span class="italik">m</span> (500 <span class="italik">ft</span>) изнад слабо насељеног подручја, авионима код којих није могуће одржати хоризонтални лет у случају отказа критичног мотора, пилот који управља авионом је дужан:</p>
				<p>а) да утврди оперативне процедуре за умањење последица у случају отказа мотора; и</p>
				<p>б) да о процедурама које се примењују у случају принудног слетања информише све чланове посаде и стручна лице за обављање задатка који се налазе у ваздухоплову.</p>
				<p><span class="bold">NCO.SPEC.175 Перформансе и оперативни критеријуми – хеликоптери</span></p>
				<p>а) Пилот који управља ваздухопловом може да користи ваздухоплов изнад густо насељених места под условом:</p>
				<p>1) да је хеликоптер сертификован у категорији А или Б; и</p>
				<p>2) да су утврђене мере за спречавање непотребне опасности за лица или имовину на земљи.</p>
				<p>б) Пилот који управља ваздухопловом је дужан:</p>
				<p>1) да успостави оперативне процедуре за умањење последица у случају отказа мотора; и</p>
				<p>2) да о процедурама које се примењују у случају принудног слетања информише све чланове посаде и стручна лице за обављање задатка који се налазе у ваздухоплову.</p>
				<p>ц) Пилот који управља ваздухопловом је дужан да обезбеди да маса на полетању, слетању или током лебдења не прекорачи максималну масу предвиђену за:</p>
				<p>1) лебдење без утицаја близине земље (<span class="italik">HOGE</span>) док сви мотори раде одговарајућом снагом;</p>
				<p>2) у случају да преовлађују услови који онемогућавају лебдење без утицаја близине земље (<span class="italik">HOGE</span>), маса хеликоптера не сме да премаши највећу масу одређену за лебдење са утицајем близине земље (<span class="italik">HIGE</span>), са свим моторима који раде одговарајућом снагом, под условом да преовлађујући услови омогућавају лебдење са утицајем близине земље при највећој назначеној маси.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 2<br><span class="bold">Летови хеликоптера са спољашњим подвезним теретом <br></span><span class="italik">(HESLO)</span></p>
				<p><span class="bold">NCO.SPEC.HESLO.100 Листе провере</span></p>
				<p>Листе провере за летове хеликоптера са спољашњим подвезним теретом (<span class="italik">HESLO</span>)<span class="bold"> </span>морају да садрже:</p>
				<p>а) уобичајене поступке, ванредне поступке и поступке у случају опасности;</p>
				<p>б) релевантне податке за перформансе;</p>
				<p>ц) захтевану опрему;</p>
				<p>д) сва ограничења; и</p>
				<p>е) дужности и одговорности пилота који управља ваздухопловом и, ако је применљиво, чланова посаде и стручних лица за обављање задатка.</p>
				<p><span class="bold">NCO.SPEC.HESLO.105 Посебна опрема за летове хеликоптера са спољашњим подвезним теретом </span><span class="italik">(HESLO)</span></p>
				<p>Хеликоптери морају да буду опремљени најмање са:</p>
				<p>a) једним сигурносним огледалом за терет или другим средством којим се може видети кука, односно терет;</p>
				<p>б) једним мерачем оптерећења, изузев ако постоји друга метода одређивања тежине терета.</p>
				<p><span class="bold">NCO.SPEC.HESLO.110 Транспорт опасног терета</span></p>
				<p>Оператер који транспортује опасан терет са места на којима нема људи или са удаљених локација, или на таква места или локације, у случају да не намерава да се усклади са захтевима Техничких инструкција, дужан је да надлежној власти поднесе захтев за издавање изузећа од одредаба Техничких инструкција.</p>
				<p class="clan">ОДЕЉАК 3<br><span class="bold">Летови са лицима као спољашњим теретом </span><span class="italik">(HEС)</span></p>
				<p><span class="bold">NCO.SPEC.HEС.100 Листе провере</span></p>
				<p>Листе провере за летове са лицима као спољашњим теретом морају да садрже:</p>
				<p>а) уобичајене поступке, ванредне поступке и поступке у случају опасности;</p>
				<p>б) релевантне податке за перформансе;</p>
				<p>ц) захтевану опрему;</p>
				<p>д) сва ограничења; и</p>
				<p>е) дужности и одговорности пилота који управља ваздухопловом и, ако је примењиво, чланова посаде и стручних лица за обављање задатка.</p>
				<p><span class="bold">NCO.SPEC.HEС.105 Посебна опрема за летове са лицима као спољашњим теретом</span></p>
				<p>а) Хеликоптери морају да буду опремљени са:</p>
				<p>1) oпремом за летове са дизалицом или куком за терет;</p>
				<p>2) једим сигурносним огледалом за терет или другим средством којим се може видети кука;</p>
				<p>3) једним мерачем оптерећења, изузев ако постоји друга метода одређивања тежине терета.</p>
				<p>б) Инсталација сваке опреме за летове са дизалицом или куком, као и све накнадне измене опреме, морају да имају одобрење пловидбености које одговара предвиђеној намени. </p>
				<p class="clan">ОДЕЉАК 4<br><span class="bold">Летови за искакање падобраном </span><span class="italik">(PAR)</span></p>
				<p><span class="bold">NCO.SPEC.PAR.100 Листе провере</span></p>
				<p>Листе провере за летове за искакање падобраном (<span class="italik">PAR</span>)<span class="bold"> </span>морају да садрже:</p>
				<p>а) уобичајене поступке, ванредне поступке и поступке у случају опасности;</p>
				<p>б) релевантне податке за перформансе;</p>
				<p>ц) захтевану опрему;</p>
				<p>д) сва ограничења; и</p>
				<p>е) дужности и одговорности пилота који управља ваздухопловом и, ако је примењиво, чланова посаде и стручних лица за обављање задатка.</p>
				<p><span class="bold">NCO.SPEC.PAR.105 Превоз чланова посаде и стручних лица за обављање задатка</span></p>
				<p>Захтев садржан у NCO.SPEC.120 став ц) се не примењује на стручно лице за обављање задатка које искаче падобраном. </p>
				<p><span class="bold">NCO.SPEC.PAR.110 Седишта</span></p>
				<p>Изузетно од NCO.IDE.A.140 став a) тачка 1) и NCO.IDE.H.140 став а) тачка 1), као седиште се може користити под ваздухоплова, под условом да постоје средства која служе за придржавање или везивање стручног лице за обављање задатка.</p>
				<p><span class="bold">NCO.SPEC.PAR.115 Додатни кисеоник</span></p>
				<p>Изузетно од NCO.SPEC.110 став ф), захтев у погледу додатног кисеоника се не примењује на чланове посаде, изузев пилота који управља ваздухопловом, као ни на стручна лица за обављање задатка која обављају дужности неопходне за специјализовани задатак, увек када висина кабине:</p>
				<p>а) премашује 13.000 <span class="italik">ft</span> за период који није дужи од шест минута; или</p>
				<p>б) премашује 15.000 <span class="italik">ft</span> за период који није дужи од три минута. </p>
				<p><span class="bold">NCO.SPEC.PAR.120 Избацивање опасног терета</span></p>
				<p>Изузетно од NCO.SPEC.160, падобранци могу да изађу из ваздухоплова током падобранске манифестације над густо насељеним градовима, местима или насељима или изнад скупа људи на отвореном простору уз ношење средстава која испуштају дим, под условом да су та средства произведена за ту сврху.</p>
				<p class="clan">ОДЕЉАК 5<br><span class="bold">Акробатски летови </span><span class="italik">(ABF)</span></p>
				<p><span class="bold">NCO.SPEC.ABF.100 Листе провере</span></p>
				<p>Листе провере за акробатске летове (<span class="italik">ABF</span>)<span class="bold"> </span>морају да садрже:</p>
				<p>а) уобичајене поступке, ванредне поступке и поступке у случају опасности;</p>
				<p>б) релевантне податке за перформансе;</p>
				<p>ц) захтевану опрему;</p>
				<p>д) сва ограничења; и</p>
				<p>е) дужности и одговорности пилота који управља ваздухопловом и, ако је примењиво, чланова посаде и стручних лица за обављање задатка.</p>
				<p><span class="bold">NCO.SPEC.ABF.105 Документа и информације </span></p>
				<p>Током акробатских летова није потребно носити следећа документа наведена у NCO.GEN.135 став a):</p>
				<p>а) податке из попуњеног <span class="italik">АТS </span>плана лета, ако је то применљиво;</p>
				<p>б) важеће и одговарајуће ваздухопловне карте за планирану руту и све пратеће руте на које је могуће да лет буде преусмерен;</p>
				<p>ц) информације о поступцима и визуелним сигналима које користе ваздухоплов-пресретач и пресретнути ваздухоплов.</p>
				<p><span class="bold">NCO.SPEC.ABF.115 Опрема</span></p>
				<p>На акробатске летове не морају да се примене следећи захтеви у погледу опреме:</p>
				<p>а) комплет прве помоћи, како је прописано у NCO.IDE.A.145 и NCO.IDE.H.145;</p>
				<p>б) ручни апарат за гашење пожара, како је прописано у NCO.IDE.A.160 и NCO.IDE.H.180; и</p>
				<p>ц) предајник за одређивање места несреће <span class="italik">(ELT) </span>или лични предајник <span class="italik">(PLB)</span> , како је прописано у NCO.IDE.A.170 и NCO.IDE.H.170.</p>
				<p class="clan">AНЕКС VIII</p>
				<p class="bold"><span class="bold">ПОСЕБНЕ ДЕЛАТНОСТИ У ВАЗДУШНОМ САОБРАЋАЈУ</span></p>
				<p class="clan"><span class="bold">(ДЕО – </span><span class="italik">SPO</span><span class="bold">)</span></p>
				<p><span class="bold">SPO.GEN.005 Област примене</span></p>
				<p>а) Овај анекс се примењује на посебне делатности у ваздушном саобраћају при којима се ваздухоплов користи за посебне активности, као што су пољопривреда, грађевинарство, фотографисање, геодезија, осматрање, патролирање и рекламирање из ваздуха. </p>
				<p>б) Изузетно од става а), посебне делатности које се обављају без накнаде ваздухопловима који нису сложени моторни ваздухоплови обављају се у складу са одредбама Анекса VII (Део – <span class="italik">NCO</span>).</p>
				<p>ц) Изузетно од става а), следећи летови ваздухоплова који нису сложени моторни ваздухоплови могу се обављати у складу са одредбама Анекса VII (Део – <span class="italik">NCO</span>):</p>
				<p>1) такмичарски летови или ваздухопловне манифестације, под условом да је накнада или друга противвредност која се додељује за такве летове ограничена на повраћај директних трошкова и пропорционална годишњим трошковима, као и да награде нису веће од оних које је одредила надлежна власт. </p>
				<p>2) летови за искакање падобраном, вуча једрилице или акробатски летови које обавља организација за обуку која има главно место пословања у једној од држава чланица и која је одобрена у складу са Уредбом Комисије (ЕУ) бр. 1178/2011 или организација основана с циљем промоције летачког спорта или рекреативног летења, под условом да се ваздухоплов користи на основу власништва или закупа без посаде, да се летом не остварује добит која се расподељује изван те организације и да, у случају да су у те летове укључена лица која нису чланови те организације, такви летови представљају споредне активности те организације. </p>
				<p class="clan">ГЛАВА A</p>
				<p class="bold"><span class="bold">ОПШТИ ЗАХТЕВИ</span></p>
				<p><span class="bold">SPO.GEN.100 Надлежна власт </span></p>
				<p>Надлежна власт је власт коју је одредила држава чланица у којој оператер има главно место пословања или пребивалиште.</p>
				<p><span class="bold">SPO.GEN.101 Начини усаглашавања </span></p>
				<p>Оператер може да користи алтернативне начине усаглашавања у односу на оне које је усвојила Агенција како би обезбедио усаглашеност са Уредбом (EЗ) бр. 216/2008 и правилима за извршење те уредбе.</p>
				<p><span class="bold">SPO.GEN.102 Моторне једрилице – </span><span class="italik">TMG</span><span class="bold">, моторне једрилице и мешовити балони</span></p>
				<p>а) Моторне једрилице – <span class="italik">TMG</span><span class="bold"> </span>се користе у складу са условима који се примењују: </p>
				<p>1) на авионе, ако су покретане мотором; и</p>
				<p>2) на једрилице, ако нису покретане мотором.</p>
				<p>б) Моторне једрилице – <span class="italik">TMG</span><span class="bold"> </span>морају да буду опремљене у складу са захтевима који се примењују на авионе, изузев ако је другачије прописано у Глави Д.</p>
				<p>ц) Моторне једрилице, изузев моторних једрилица – <span class="italik">TMG</span>, морају да се користе и да буду опремљене у складу са захтевима који се примењују на једрилице.</p>
				<p>д) Мешовити балони се користе у складу са захтевима за балоне који лете помоћу топлог ваздуха.</p>
				<p><span class="bold">SPO.GEN.105 Дужности посаде </span></p>
				<p>а) Члан посаде је одговоран да правилно извршава своје дужности. Дужности посаде се наводе у стандардним оперативним процедурама <span class="italik">(SOP)</span> и, ако је то одговарајуће, у оперативном приручнику.</p>
				<p>б) Изузев ако је реч о балонима, током критичних фаза лета или увек када пилот који управља ваздухопловом процени да је то неопходно у интересу безбедности, члан посаде мора да остане на седишту које је за њега предвиђено, осим у случају да је другачије наведено у стандардним оперативним процедурама <span class="italik">(SOP)</span>.</p>
				<p>ц) Током лета, члан летачке посаде мора да држи свој сигурносни појас везаним док је на свом седишту.</p>
				<p>д) Све време у току лета, најмање један оспособљени члан летачке посаде мора да остане за командама ваздухоплова.</p>
				<p>е) Члан посаде не сме да обавља дужности у ваздухоплову:</p>
				<p>1) ако зна или сумња да осећа последице умора, како је наведено у тачки 7.ф. Анекса IV Уредбе (ЕЗ) бр. 216/2008 или се на други начин не осећа спремним да обавља своје дужности; или</p>
				<p>2) ако је под утицајем психоактивних супстанци или алкохола или у случају других разлога наведених у тачки 7.г. Анекса IV Уредбе (ЕЗ) бр. 216/2008.</p>
				<p>ф) Члан летачке посаде који обавља дужности код више оператера дужан је да:</p>
				<p>1) води личну евиденцију у вези са радним временом, временом лета и временом одмора, како је наведено у Анексу III (Део – <span class="italik">ORO</span>), Глава <span class="italik">FTL</span> Уредбе (ЕУ) бр. 965/2012; и</p>
				<p>2) сваком од оператера достави неопходне податке за планирање активности у складу са применљивим <span class="italik">FTL </span>захтевима.</p>
				<p>г) Члан посаде је дужан да пилоту који управља ваздухопловом пријави:</p>
				<p>1) сваки недостатак, квар, неисправност или оштећење за које верује да могу да имају утицаја на пловидбеност или на безбедан лет ваздухоплова, укључујући и системе који се користе у случају опасности; и</p>
				<p>2) сваку незгоду која је угрозила или је могла да угрози безбедност летења.</p>
				<p><span class="bold">SPO.GEN.106 Дужности стручних лица за обављање задатка </span></p>
				<p>а) Стручно лице за обављање задатка је дужно да правилно извршава своје обавезе. Дужности стручних лице за обављање задатка се наводе у стандардним оперативним процедурама <span class="italik">(SOP)</span>.</p>
				<p>б) Изузев ако је реч о балонима, током критичних фаза лета или увек када пилот који управља ваздухопловом процени да је то неопходно у интересу безбедности, стручно лице за обављање задатка мора да остане на седишту које је за њега предвиђено, осим у случају да је другачије наведено у стандардним оперативним процедурама <span class="italik">(SOP)</span>.</p>
				<p>ц) Стручно лице за обављање задатка је дужно да обезбеди да буде везано током извршавања специјализованих задатака ако су спољна врата отворена или уклоњена.</p>
				<p>д) Стручно лице за обављање задатка је дужно да пилоту који управља ваздухопловом пријави:</p>
				<p>1) сваки недостатак, квар, неисправност или оштећење за које верује да могу да имају утицаја на пловидбеност или на безбедан лет ваздухоплова, укључујући и системе који се користе у случају опасности; и</p>
				<p>2) сваку незгоду која је угрозила или је могла да угрози безбедност летења.</p>
				<p><span class="bold">SPO.GEN.107 Права и одговорности пилота који управља ваздухопловом </span></p>
				<p>а) Пилот који управља ваздухопловом одговоран је:</p>
				<p>1) за безбедност ваздухоплова, свих чланова посаде, стручних лица за обављање задатка и терета који се налазе у ваздухоплову у току лета;</p>
				<p>2) за почетак, ток, прекид или преусмеравање лета у интересу безбедности;</p>
				<p>3) да обезбеди да се све оперативне процедуре и листе провере примењују у складу са одговарајућим приручником;</p>
				<p>4) да обавља лет само ако је уверен да су испуњена сва оперативна ограничења наведена у тачки 2.а.3. Анекса IV Уредбе (ЕЗ) бр. 216/2008, односно:</p>
				<p>(i) ваздухоплов је пловидбен;</p>
				<p>(ii) ваздухоплов је прописно регистрован;</p>
				<p>(iii) инструменти и опрема који су неопходни за обављање лета су уграђени у ваздухоплов и исправни, осим ако је дозвољено да се лет обави са неисправном опремом на основу листе минималне опреме <span class="italik">(MEL)</span> или другим одговарајућим документом, на начин који је прописан у SPO.IDE.A.105, SPO.IDE.H.105, SPO.IDE.S.105 или SPO.IDE.B.105;</p>
				<p>(iv) положај тежишта, изузев ако је реч о балонима, као и маса ваздухоплова су такви да лет може да се обави у складу са ограничењима наведеним у документима о пловидбености;</p>
				<p>(v) сва опрема и пртљаг су адекватно утоварени и обезбеђени;</p>
				<p>(vi) оперативна ограничења ваздухоплова, која су наведена у приручнику за управљање ваздухопловом <span class="italik">(AFM)</span>, неће бити прекорачена у било ком тренутку лета;<span class="v2-clan-left-2"> 
				и</span></p>
				<p class="v2-clan-left-2">(vii) да је свака база навигационих 
				података, која је потребна за <span class="italik">PBN</span> 
				летове, одговарајућа и актуелна.</p>
				<p>5) да не започне лет ако било који члан летачке посаде или стручно лице за обављање задатка нису способни да обављају своје дужности због повреде, болести, умора или дејства било које психоактивне супстанце;</p>
				<p>6) да не настави лет даље од најближег аеродрома или оперативног места на коме временски услови дозвољавају безбедно слетање у ситуацијама када је његова способност да обавља дужности или способност било ког члана летачке посаде или стручног лица за обављање задатка значајно умањена услед узрока као што су умор, болест или недостатак кисеоника;</p>
				<p>7) за доношење одлуке о прихватању ваздухоплова са неисправностима које су допуштене листом одступања од конфигурације <span class="italik">(CDL)</span> или листом минималне опреме <span class="italik">(MEL)</span>, у зависности шта је применљиво;</p>
				<p>8) да по завршетку лета или серије летова у техничку књигу ваздухоплова или у путну књигу ваздухоплова евидентира податке о коришћењу ваздухоплова и све уочене или очекиване кварове ваздухоплова; </p>
				<p class="v2-clan-left-2">9) да обезбеди:</p>
				<p class="v2-clan-left-2">(i) да уређај за снимање података о 
				лету не буде онеспособљен или искључен током лета; </p>
				<p class="v2-clan-left-2">(ii) да у случају догађаја који није 
				удес или озбиљна незгода, а који се пријављује у складу са 
				одредбом ORO.GEN.160 став а), подаци снимљени уређајем за 
				снимање података нису намерно избрисани;</p>
				<p class="v2-clan-left-2">(iii) да у случају удеса или озбиљне 
				незгоде или у случају да је чување података снимљених уређајем 
				за снимање података наложио истражни орган:</p>
				<p class="v2-clan-left-2">(А) подаци снимљени уређајем за 
				снимање података не буду намерно обрисани;</p>
				<p class="v2-clan-left-2">(Б) уређај за снимање података буде 
				искључен одмах након завршетка лета; и</p>
				<p class="v2-clan-left-2">(Ц) пре него што напусти пилотску 
				кабину предузме мере предострожности за очување података 
				снимљених уређајем за снимање података.</p>
				<p>б) Пилот који управља ваздухопловом има право да не дозволи улазак или да искрца свако лице или терет који могу да представљају потенцијалну опасност по безбедност ваздухоплова и лица у њему.</p>
				<p>ц) Пилот који управља ваздухопловом је дужан да, што је пре могуће, пријави одговарајућој јединици за пружање услуга у ваздушном саобраћају <span class="italik">(ATS)</span> све опасне временске услове или услове лета који могу да имају утицаја на безбедност лета другог ваздухоплова.</p>
				<p>д) Изузетно од става а) тачка 6), у случају лета са вишечланом посадом пилот који управља ваздухопловом може да настави лет преко најближег аеродрома са повољним временским условима ако су успостављени одговарајући поступци за умањење ризика.</p>
				<p>е) Пилот који управља ваздухопловом је дужан да у случају опасности која захтева тренутно одлучивање и поступање, предузме сваку радњу коју сматра неопходном у датим околностима, у складу са тачком 7.д Анекса IV Уредбе (ЕЗ) бр. 216/2008. У том случају он може да, у интересу безбедности, одступи од правила, оперативних процедура и метода.</p>
				<p>ф) Пилот који управља ваздухопловом је дужан да надлежној власти одмах поднесе извештај о радњи незаконитог ометања, као и да о томе обавести надлежну локалну власт.</p>
				<p>г) Пилот који управља ваздухопловом је дужан да на најбржи доступан начин обавести најближи одговарајући орган о сваком удесу у коме учествује ваздухоплов, а који је довео до повреде или смрти било ког лица или значајног оштећења ваздухоплова или имовине.</p>
				<p><span class="bold">SPO.GEN.108 Права и одговорности пилота који управља балоном</span></p>
				<p>Поред дужности наведених у SPO.GEN.107, додатне дужности пилота који управља балоном су: </p>
				<p>a) да пре лета информише лица која учествују у надувавању и издувавању куполе балона; </p>
				<p>б) да обезбеди да нико у балону или његовој непосредној близини не пуши;</p>
				<p>ц) да обезбеди да лица која учествују у надувавању и издувавању куполе балона носе одговарајућу заштитну одећу.</p>
				<p><span class="bold">SPO.GEN.110 Усклађеност са законима, прописима и процедурама</span></p>
				<p>Пилот који управља ваздухопловом, чланови посаде и стручно лице за обављање задатка је дужно да се придржава закона, прописа и процедура оних држава у којима се обављају летови.</p>
				<p><span class="bold">SPO.GEN.115 Заједнички језик</span></p>
				<p>Оператер је дужан да обезбеди да сви чланови посаде и стручна лица за обављање задатка могу међусобно да комуницирају на заједничком језику.</p>
				<p><span class="bold">SPO.GEN.119 Вожење ваздухоплова</span></p>
				<p>Оператер је дужан да утврди процедуре за вожење ваздухоплова како би осигурао безбедно коришћење ваздухоплова и унапредио безбедност на полетно-слетној стази.</p>
				<p><span class="bold">SPO.GEN.120 Вожење авиона</span> </p>
				<p>Оператер је дужан да обезбеди да се вожење авиона по површини аеродрома која је предвиђена за кретање авиона врши само ако је лице за командама:</p>
				<p>а) одговарајуће оспособљени пилот; или</p>
				<p>б) лице које је одредио оператер и које је:</p>
				<p>1) обучено за вожење авиона;</p>
				<p>2) обучено за коришћење радио-станице, ако је обавезна радио-комуникација;</p>
				<p>3) упознато са изгледом аеродрома, путевима који се користе за кретање, знацима, ознакама, светлима, сигналима и инструкцијама контроле летења <span class="italik">(ATC)</span>, значењима израза и процедурама; и</p>
				<p>4) способно да испуни захтеване оперативне стандарде за безбедно кретање авиона по аеродрому.</p>
				<p><span class="bold">SPO.GEN.125 Коришћење ротора – хеликоптери</span> </p>
				<p>Ротор хеликоптера, у сврху лета, може да покрене само одговарајуће оспособљени пилот за командама.</p>
				<p><span class="bold">SPO.GEN.130 Преносиви електронски уређаји</span></p>
				<p>Оператер не сме да дозволи ниједној особи да у ваздухоплову користи преносиве електронске уређаје <span class="italik">(PED)</span> који би могли негативно да утичу на перформансе система и опреме ваздухоплова.</p>
				<p><span class="bold">SPO.GEN.135 Подаци о опреми која се користи у случају опасности</span> <span class="bold">и опреми за преживљавање која се налази у ваздухоплову</span></p>
				<p>Оператер је дужан да увек има на располагању за хитну комуникацију са спасилачким координационим центрима <span class="italik">(RCCs)</span> листе са информацијама о опреми која се користи у случају опасности и опреми за преживљавање која се налази у ваздухоплову. </p>
				<p><span class="bold">SPO.GEN.140 Документи, приручници и информације који се налазе у ваздухоплову</span></p>
				<p>a) Следећи документи, приручници и информације се морају налазити у ваздухоплову у току лета:</p>
				<p>1) приручник за управљање ваздухопловом <span class="italik">(AFM)</span> или други одговарајући документ;</p>
				<p>2) оригинал уверења о регистрацији;</p>
				<p>3) оригинал потврде о пловидбености <span class="italik">(CofA)</span>; </p>
				<p>4) потврда о буци, ако је то применљиво;</p>
				<p>5) копија изјаве наведене у ORO.DEC.100 и, ако је применљиво, копија потврде наведене у ORO.SPO.110;</p>
				<p>6) листа посебних одобрења, ако је то применљиво;</p>
				<p>7) дозвола за рад радио-станице, ако је то применљиво;</p>
				<p>8) полиса осигурања од одговорности за штету причињену трећим лицима; </p>
				<p>9) путна књига ваздухоплова или други одговарајући документ;</p>
				<p>10) техничка књига ваздухоплова, у складу са Анексом I (Део – М) Уредбе (ЕЗ) бр. 2042/2003;</p>
				<p>11) подаци из поднетог <span class="italik">АТS</span> плана лета, ако је то применљиво;</p>
				<p>12) важеће и одговарајуће ваздухопловне карте за планирану руту и све пратеће руте на које је могуће да лет буде преусмерен;</p>
				<p>13) информације о поступцима и визуелним сигналима које користе ваздухоплов-пресретач и пресретнути ваздухоплов;</p>
				<p>14) информације о службама трагања и спасавања за подручје намераваног лета;</p>
				<p>15) важећи делови оперативног приручника и/или стандардних оперативних процедура или приручника за управљање ваздухопловом <span class="italik">(AFM)</span>, који се односе на дужности чланова посаде и стручних лица за обављање задатка и који морају да им буду лако доступни;</p>
				<p>16) листа минималне опреме <span class="italik">(MEL)</span> или листа одступања од конфигурације <span class="italik">(CDL)</span>, ако је то применљиво; </p>
				<p>17) одговарајућа хитна ваздухопловна обавештења <span class="italik">(NOTAM)</span> и документација коју обезбеђује служба ваздухопловног информисања <span class="italik">(AIS)</span>;</p>
				<p>18) одговарајући метеоролошки подаци, ако је то применљиво;</p>
				<p>19) товарни лист, ако је то применљиво;</p>
				<p>20) друга документација која може да буде потребна за лет или коју захтевају државе изнад којих се обавља лет.</p>
				<p>б) Изузетно од става а), документи и информације наведени у ставу а) тач. 2)–11) и тач. 14), 17, 18) и 19) могу се чувати на аеродрому или оперативном месту за летове:</p>
				<p>1) код којих се полетање и слетање обавља на истом аеродрому или оперативном месту; или</p>
				<p>2) који остају на удаљености или подручју које је одредила надлежна ваздухопловна власт у складу са ARO.OPS.210;</p>
				<p>ц) Изузетно од става а), за летове балона или једрилица, изузев моторних једрилица – <span class="italik">TMG</span>, документи и информације наведени у ставу а) тач. 1)–10) и тач. 13)–19) могу се да се чувају у пратећем возилу.</p>
				<p>д) У случају губитка или крађе докумената наведених у ставу а) тач. 2)–8), лет се може наставити до крајњег одредишта или места где је могуће извршити замену докумената.</p>
				<p>е) Оператер је дужан да у разумном року, од тренутка када то од њега захтева надлежна власт, стави на располагање документацију која мора да се налази у ваздухоплову. </p>
				<p><span class="v2-bold-left-2">SPO.GEN.145 Руковање подацима 
				снимљеним уређајем за снимање параметара лета: чување, израда, 
				заштита и употреба – летови сложених моторних ваздухоплова</span></p>
				<p class="v2-clan-left-2">a) Након удеса, озбиљне незгоде или 
				догађаја који је утврдио истражни орган, оператер ваздухоплова 
				је дужан да 60 дана чува оригинално снимљене податке, изузев ако 
				истражни орган наложи другачије.</p>
				<p>б) Оператер је дужан да врши провере исправности рада и процене података који су снимљени уређајем за снимање параметара лета <span class="italik">(FDR)</span>, уређајем за снимање звука у пилотској кабини <span class="italik">(CVR)</span> и уређајем за пренос података<span class="italik">,</span> како би обезбедио сталну исправност ових уређаја.</p>
				<p>ц) Оператер је дужан да чува податке снимљене у току рада уређаја за снимање параметара лета <span class="italik">(FDR)</span>, како је захтевано у SPO.IDE.A.145 или SPO.IDE.H.145, осим у случају тестирања и одржавања уређаја за снимање параметара лета <span class="italik">(FDR)</span>,<span class="italik"> </span>када се у току тестирања могу избрисати најстарији снимљени подаци у трајању до једног сата.</p>
				<p>д) Оператер је дужан да чува и одржава ажурном документацију која садржи информације неопходне за претварање необрађених података добијених из уређаја за снимање параметара лета <span class="italik">(FDR) </span>у параметре изражене у техничким јединицама.</p>
				<p>е) Оператер је дужан да стави на располагање све сачуване податке снимљене уређајем за снимање параметара лета <span class="italik">(FDR)</span>, ако тако одреди надлежна власт.</p>
				<p class="v2-clan-left-2">ф) Не доводећи у питање Уредбу 
				Европског парламента и Савета (EУ) број 996/2010 и изузев за 
				обезбеђивање исправности уређаја за снимање звука у пилотској 
				кабини <span class="italik">(CVR)</span>, подаци снимљени 
				уређајем за снимање звука у пилотској кабини не могу да се 
				користе осим:</p>
				<p class="v2-clan-left-2">(i) ако је прописан поступак који се 
				односи на руковање подацима снимљеним уређајем за снимање звука 
				у пилотској кабини <span class="italik">(CVR)</span> и њиховим 
				преписима;</p>
				<p class="v2-clan-left-2">(ii) уз претходну сагласност свих 
				чланова посаде и особља за одржавање на које се подаци односе;</p>
				<p class="v2-clan-left-2">(iii) ако се користе само за одржавање 
				и побољшавање безбедности. </p>
				<p class="v2-clan-left-2">Ако се подаци снимљени уређајем за 
				снимање звука у пилотској кабини <span class="italik">(CVR)</span> 
				прегледавају ради обезбеђивања употребљивости
				<span class="italik">CVR</span> уређаја, оператер је дужан да 
				обезбеди заштиту приватности података снимљених уређајем за 
				снимање звука у пилотској кабини <span class="italik">(CVR)</span> 
				и подаци са <span class="italik">CVR</span> уређаја се не смеју 
				откривати или користити у друге сврхе осим за обезбеђивање 
				употребљивости <span class="italik">CVR</span> уређаја.</p>
				<p>г) Подаци снимљени уређајем за снимање параметара лета или уређајем за пренос података не могу да се користе у друге сврхе, осим за истраживање удеса или незгода које су предмет обавезног пријављивања, изузев:</p>
				<p>(i) ако те податке оператер користи искључиво за потребе пловидбености или одржавања ваздухоплова; или</p>
				<p>(ii) ако су уклоњени сви подаци који могу да укажу на идентитет; или</p>
				<p>(iii) ако се објављују у складу са поступцима о заштити података и информација.</p>
				<p class="v2-bold-left-1">SPO.GEN.155 Избацивање опасног терета</p>
				<p>а) Транспорт опасног терета ваздушним путем врши се у складу са последњом изменом Анекса 18 Чикашке конвенције, допуњеним Техничким инструкцијама за безбедан транспорт опасног терета ваздушним путем (<span class="italik">ICAO doc.</span> 9284-<span class="italik">AN</span>/905), укључујући његове додатке, прилоге или исправке.</p>
				<p>б) Опасан терет може да транспортује само оператер који има одобрење издато у складу са Анексом V (Део – <span class="italik">SPA</span>), Глава Г ове уредбе, изузев ако:</p>
				<p>1) опасан терет није предмет Техничких инструкција у складу са Делом 1 ових инструкција; или</p>
				<p>2) опасан терет носи стручно лице за обављање задатка или чланови посаде или је он смештен у пртљагу који је одвојен од његовог власника, у складу са Делом 8 Техничких инструкција;</p>
				<p>3) опасан терет је потребан у ваздухоплову за специјалне сврхе у складу са одредбама Техничких инструкција;</p>
				<p>4) опасан терет се користи како би се поспешила безбедност лета онда када је његово ношење у ваздухоплову оправдано да би се обезбедила правовремена доступност за оперативне сврхе, било да се ношење таквих предмета или ствари захтева или се они намеравају користити у вези са одређеним летом. </p>
				<p>ц) Оператер је дужан да пропише процедуре којима обезбеђује спровођење потребних мера за спречавање нехотичног уноса опасног терета у ваздухоплов.</p>
				<p>д) Оператер је дужан да обезбеди особљу неопходне податке потребне за обављање њихових дужности, како је захтевано у Техничким инструкцијама.</p>
				<p>е) Оператер је дужан да, у складу са Техничким инструкцијама, без одлагања обавести надлежну власт и одговарајућу власт државе у којој се догађај десио:</p>
				<p>1) о сваком удесу или незгоди који су повезани са опасним теретом;</p>
				<p>2) о откривању опасног терета код стручног лице за обављање задатка или чланова посаде, или у њиховом пртљагу, ако то није у складу са Делом 8 Техничких инструкција.</p>
				<p>ф) Оператер је дужан да обезбеди стручном лицу за обављање задатка информације о опасном терету у складу са Техничким инструкцијама.</p>
				<p>г) Оператер је дужан да на местима на којима се врши прихват робе обезбеди обавештења са информацијама о транспорту опасног терета, како је захтевано у Техничким инструкцијама.</p>
				<p><span class="bold">SPO.GEN.150 Избацивање опасног терета</span></p>
				<p>На летовима који се одвијају изнад густо насељених делова градова, места или насеља или изнад скупа људи над отвореном, оператер не сме да врши избацивање опасног терета.</p>
				<p><span class="bold">SPO.GEN.160 Ношење и коришћење оружја</span></p>
				<p>а) Ако се у сврху обављања специјализованих задатака на лету носи оружје, оператер је дужан да осигура да је оно обезбеђено када није у употреби.</p>
				<p>б) Стручно лице за обављање задатка које користи оружје дужно је да предузме све потребне мере како би спречило довођење у опасност ваздухоплова и лица у ваздухоплову или на земљи. </p>
				<p><span class="bold">SPO.GEN.165 Приступ пилотској кабини </span></p>
				<p>Пилот који управља ваздухопловом доноси коначну одлуку о приступу пилотској кабини и дужан је да обезбеди:</p>
				<p>1) да приступ пилотској кабини не изазива ометање или мешање у обављање лета; и</p>
				<p>2) да сва лица која се превозе у пилотској кабини буду упозната са одговарајућим безбедносним процедурама.</p>
				<p><span class="hide-change">*Службени гласник РС, број 56/2018</span></p>
				<p><span class="hide-change">**Службени гласник РС, број 12/2019</span></p>
				<p class="clan">ГЛАВА Б</p>
				<p class="bold"><span class="bold">ОПЕРАТИВНЕ ПРОЦЕДУРЕ</span></p>
				<p><span class="bold">SPO.OP.100 Коришћење аеродрома и оперативних места</span></p>
				<p>Оператер је дужан да користи само аеродроме и оперативна места која одговарају типу ваздухоплова и врсти летова које обавља.</p>
				<p><span class="bold">SPO.OP.105 Одређивање изолованих аеродрома – авиони</span></p>
				<p>При избору алтернативних аеродрома и политике планирања горива оператер сматра аеродром изолованим аеродромом ако је време летења до најближег одговарајућег алтернативног одредишног аеродрома веће од:</p>
				<p>а) 60 минута, за авионе са клипним моторима; или</p>
				<p>б) 90 минута, за авионе са млазним моторима.</p>
				<p><span class="bold">SPO.OP.110 Оперативни минимуми аеродрома – авиони и хеликоптери </span></p>
				<p>а) У случају летења по правилима за инструментално летење (<span class="italik">IFR</span>) oператeр или пилот који управља ваздухопловом jе дужан да одреди оперативне минимуме за сваки полазни, одредишни или алтернативни аеродром који планира да користи. Ови минимуми: </p>
				<p>1) не смеју да буду нижи од минимума које је одредила држава у којој се налази аеродром, изузев ако је та држава посебно одобрила употребу нижих минимума; и </p>
				<p>2) приликом обављања летова у условима смањене видљивости, морају да буду одобрени од надлежне власти, у складу са Анексом V (Део – <span class="italik">SPA</span>), Глава Е ове уредбе. </p>
				<p>б) Приликом одређивања оперативних минимума аеродрома, оператeр или пилот који управља ваздухопловом је дужан да узме у обзир: </p>
				<p>1) тип, перформансе и карактеристике управљања ваздухопловом; </p>
				<p>2) стручност и искуство летачке посаде и, ако је применљиво, састав посаде; </p>
				<p>3) димензије и карактеристике полетно-слетне стазе и подручја завршног прилаза и полетања <span class="italik">(FATO)</span> који могу да буду одабрани за коришћење; </p>
				<p>4) податак о томе да ли су расположива визуелна и невизуелна средства на земљи одговарајућа и карактеристике тих средстава; </p>
				<p>5) навигациону опрему ваздухоплова и/или опрему за контролу путање лета у току полетања, прилаза, равнања, слетања, завршетка заокрета и неуспелог прилаза; </p>
				<p>6) могућност избегавања препрека у подручју прилаза, неуспелог прилаза и пењања које је неопходно да би се извршиле процедуре за наставак лета; </p>
				<p>7) надморску/релативну висину за избегавање препрека при поступку инструменталног прилаза; </p>
				<p>8) начин утврђивања и извештавања о метеоролошким условима; и </p>
				<p>9) технику лета која се користи током завршног прилаза. </p>
				<p>ц) Минимуми за посебну процедуру прилаза и слетања се користе искључиво: </p>
				<p>1) ако је исправна неопходна опрема на земљи која је потребна за планирану процедуру; </p>
				<p>2) ако су исправни системи ваздухоплова који су потребни за извођење одређене врсте прилаза; </p>
				<p>3) ако су испуњени захтеви у погледу перформанси ваздухоплова; и </p>
				<p>4) ако је летачка посада одговарајуће оспособљена. </p>
				<p><span class="bold">SPO.OP.111 Оперативни минимуми аеродромa – </span><span class="italik">NPA, APV, CAT I</span><span class="bold"> летови </span></p>
				<p>а) Висина одлуке <span class="italik">(DH)</span> која се користи за непрецизан прилаз <span class="italik">(NPA)</span>, при којем се примењује техника завршног прилаза уз стално снижавање <span class="italik">(CDFA),</span> прилаз уз употребу процедуре за вертикално навођење <span class="italik">(APV)</span> или прилаз у условима <span class="italik">CAT</span> I, не сме да буде нижа од највеће од следећих вредности: </p>
				<p>1) минималне висине до које се средства за прилажење могу користити без потребних визуелних ознака; </p>
				<p>2) релативне висине безбедног надвишења препрека <span class="italik">(OCH)</span> за категорију ваздухоплова; </p>
				<p>3) висине одлуке <span class="italik">(DH)</span> објављеног поступка прилажења, ако је применљиво; </p>
				<p>4) минимума система из Табеле 1; или </p>
				<p>5) минималне висине одлуке <span class="italik">(DH)</span> из приручника за управљање ваздухопловом <span class="italik">(AFM)</span> или другог одговарајућег документа, ако је она наведена. </p>
				<p>б) Минимална релативна висина снижавања <span class="italik">(MDH)</span> за непрецизан прилаз <span class="italik">(NPA)</span> при којем се не примењује техника завршног прилаза уз стално снижавање <span class="italik">(CDFA)</span>, не сме да буде нижа од највеће од следећих вредности: </p>
				<p>1) релативне висине безбедног надвишења препрека <span class="italik">(OCH)</span> за категорију ваздухоплова; </p>
				<p>2) минимума система из Табеле 1; или </p>
				<p>3) минималне релативне висине снижавања <span class="italik">(MDH)</span> из приручника за управљање ваздухопловом <span class="italik">(AFM)</span>, ако је наведена. </p>
				<p class="clan">Табела 1.<br><span class="bold">Минимум система</span></p>
				<table class="tabela-sa-borderom">
					<tbody>
						<tr>
							<td>
								<p><span class="bold">Средство </span></p>
							</td>
							<td>
								<p><span class="bold">Најнижа </span><span class="italik">D /MDH (ft)</span></p>
							</td>
						</tr>
						<tr>
							<td>
								<p>Систем за прецизно слетање (<span class="italik">ILS</span>)<span class="italik"> </span></p>
							</td>
							<td>
								<p>200</p>
							</td>
						</tr>
						<tr>
							<td>
								<p>Глобални сателитски навигациони систем (<span class="italik">GNSS</span>)/Аугментациони систем базиран на сателитима (<span class="italik">SBAS</span>)<span class="italik"> </span>(Прилаз латералне прецизности са вертикалним навођењем (<span class="italik">LPV</span>)) </p>
							</td>
							<td>
								<p>200</p>
							</td>
						</tr>
						<tr>
							<td>
								<p><span class="italik">GNSS </span>(Латерална навигација (<span class="italik">LNAV</span>)) </p>
							</td>
							<td>
								<p>250</p>
							</td>
						</tr>
						<tr>
							<td>
								<p><span class="italik">GNSS/Baro-VNA </span>(<span class="italik">VNAV</span>)<span class="italik"> </span>(<span class="italik">LNAV/VNAV</span>)<span class="italik"> </span></p>
							</td>
							<td>
								<p>250</p>
							</td>
						</tr>
						<tr>
							<td>
								<p>Локалајзер (<span class="italik">LOC</span>)<span class="italik"> </span>са или без уређаја за мерење удаљености (<span class="italik">DME</span>)<span class="italik"> </span></p>
							</td>
							<td>
								<p>250</p>
							</td>
						</tr>
						<tr>
							<td>
								<p>Надзорни радар (<span class="italik">SRA</span>)<span class="italik"> </span>(престаје на ½ <span class="italik">NM</span>) </p>
							</td>
							<td>
								<p>250</p>
							</td>
						</tr>
						<tr>
							<td>
								<p><span class="italik">SRA </span>(престаје на 1<span class="italik"> NM</span>)</p>
							</td>
							<td>
								<p>300</p>
							</td>
						</tr>
						<tr>
							<td>
								<p><span class="italik">SRA </span>(престаје на 2 <span class="italik">NM </span>или више) </p>
							</td>
							<td>
								<p>350</p>
							</td>
						</tr>
						<tr>
							<td>
								<p><span class="italik">VHF </span>Свесмерни радио фар (<span class="italik">VOR</span>)<span class="italik"> </span></p>
							</td>
							<td>
								<p>300</p>
							</td>
						</tr>
						<tr>
							<td>
								<p><span class="italik">VOR/DME </span></p>
							</td>
							<td>
								<p>250</p>
							</td>
						</tr>
						<tr>
							<td>
								<p>Неусмерени радио-фар (<span class="italik">NDB</span>)<span class="italik"> </span></p>
							</td>
							<td>
								<p>350</p>
							</td>
						</tr>
						<tr>
							<td>
								<p><span class="italik">NDB/DME </span></p>
							</td>
							<td>
								<p>300</p>
							</td>
						</tr>
						<tr>
							<td>
								<p><span class="italik">VHF direction finder </span>(<span class="italik">VDF</span>)<span class="italik"> </span></p>
							</td>
							<td>
								<p>350</p>
							</td>
						</tr>
					</tbody>
				</table>
				<p><span class="bold">SPO.OP.112 Оперативни минимуми аеродрома – кружни летови авиона</span> </p>
				<p>а) Минимална релативна висина снижавања <span class="italik">(MDH)</span> за кружне летове авиона не сме да буде нижа од највише од следећих вредности: </p>
				<p>1) објављене релативне висине безбедног надвишења препрека <span class="italik">(OCH)</span> за кружне летове, која одговара категорији авиона; </p>
				<p>2) минималне висине кружења из Табеле 1; или </p>
				<p>3) висине одлуке <span class="italik">(DH)</span>/минималне релативне висине снижавања <span class="italik">(MDH)</span> претходног поступка инструменталног прилаза. </p>
				<p>б) Минимална видљивост за кружне летове авиона мора да буде највећа од следећих вредности: </p>
				<p>1) видљивости при кружењу за категорију авиона, ако је она објављена; </p>
				<p>2) најмање видљивости из Табеле 2; или </p>
				<p>3) видљивости дуж полетно-слетне стазе/прерачунате метеоролошке видљивости (<span class="italik">RVR/CMV</span>) претходног поступка инструменталног прилаза. </p>
				<table class="tabela-sa-borderom">
					<tbody>
						<tr>
							<td colspan="5">
								<p><span class="bold">Табела 1</span></p>
							</td>
						</tr>
						<tr>
							<td colspan="5">
								<p><span class="italik">MDH </span><span class="bold">и минимална видљивост за кружење у зависности од категорије авиона</span></p>
							</td>
						</tr>
						<tr>
							<td rowspan="2">
							</td>
							<td colspan="4">
								<p><span class="bold">Категорија авиона</span></p>
							</td>
						</tr>
						<tr>
							<td>
								<p><span class="italik">A</span></p>
							</td>
							<td>
								<p><span class="italik">B</span></p>
							</td>
							<td>
								<p><span class="italik">C</span></p>
							</td>
							<td>
								<p><span class="italik">D</span></p>
							</td>
						</tr>
						<tr>
							<td>
								<p><span class="italik">MDH </span><span class="bold">(</span><span class="italik">ft</span><span class="bold">)</span></p>
							</td>
							<td>
								<p>400</p>
							</td>
							<td>
								<p>500</p>
							</td>
							<td>
								<p>600</p>
							</td>
							<td>
								<p>700</p>
							</td>
						</tr>
						<tr>
							<td>
								<p><span class="bold">Минимална метеоролошка видљивост (</span><span class="italik">m</span><span class="bold">)</span><span class="italik"> </span></p>
							</td>
							<td>
								<p>1.500</p>
							</td>
							<td>
								<p>1.600</p>
							</td>
							<td>
								<p>2.400</p>
							</td>
							<td>
								<p>3.600</p>
							</td>
						</tr>
					</tbody>
				</table>
				<p><span class="bold">SPO.OP.113 Оперативни минимуми аеродрома – кружни летови хеликоптера изнад копна </span></p>
				<p>Минимална релативна висина снижавања <span class="italik">(MDH)</span> за кружне летове хеликоптера изнад копна не сме да буде нижа од 250 <span class="italik">ft</span>, a метеоролошка видљивост не сме да буде мања од 800 <span class="italik">m</span>.</p>
				<p><span class="bold">SPO.OP.115 Процедуре одласка и прилаза – авиони и хеликоптери</span></p>
				<p>a) Пилот који управља ваздухопловом је дужан да примењује процедуре одласка и прилаза које је утврдила држава у којој се налази аеродром, ако су те процедуре објављене за полетно-слетну стазу или подручје завршног прилаза и полетања <span class="italik">(FATO) </span>које се користи. </p>
				<p>б) Пилот који управља ваздухопловом може да одступи од објављене путање у одласку, путање у доласку или процедуре прилаза само: </p>
				<p>1) ако су узети у обзир критеријуми за надвишавање препрека и ако се у потпуности води рачуна о оперативним условима и поштује свако одобрење контроле летења <span class="italik">(АТС)</span>; или </p>
				<p>2) ако га јединица контроле летења радарски усмерава. </p>
				<p>ц) У случају да се летење обавља сложеним моторним ваздухопловом, сегмент завршног прилаза обавља се визуелно или у складу са објављеним поступком прилаза.</p>
				<p class="v2-bold-left-2">SPO.OP.116 Навигација заснована на могућностима ваздухоплова – 
				авиони и хеликоптери</p>
				<p class="v2-clan-left-2">Ако се за предвиђену руту или поступак 
				летења захтева навигација заснована на могућностима 
				ваздухоплова, оператер је дужан да обезбеди:</p>
				<p class="v2-clan-left-2">а) да је одговарајућа навигациона 
				спецификација PBN наведена у приручнику за управљање 
				ваздухопловом (AFM) или другом документу који је одобрен од 
				стране надлежних власти за сертификацију као део процене 
				пловидбености или заснован на таквом одобрењу; и </p>
				<p class="v2-clan-left-2">б) да се ваздухоплов користи у складу 
				са релевантном навигационом спецификацијом и ограничењима из 
				приручника за управљање ваздухопловом (AFM) или другог претходно 
				наведеног документа.</p>
				<p><span class="bold">SPO.OP.120 Процедуре за смањење буке</span></p>
				<p>Пилот који управља ваздухопловом узима у обзир објављење процедуре за смањење буке, како би смањио утицај буке ваздухоплова, водећи рачуна да безбедност има приоритет у односу на смањење буке.</p>
				<p><span class="bold">SPO.OP.121 Процедуре за смањење буке – балони</span></p>
				<p>Пилот који управља балоном је дужан да користи оперативне процедуре, ако су оне утврђене, како би смањио утицај буке система за загревање, водећи рачуна да безбедност има приоритет у односу на смањење буке.</p>
				<p><span class="bold">SPO.OP.125 Минимална висина надвишавања препрека – </span><span class="italik">IFR</span><span class="bold"> летови </span></p>
				<p>а) Оператер је дужан да наведе метод за утврђивање минималних висина лета којима се обезбеђује надвишавање терена за све сегменте рута које се лете по правилима за инструментално летење <span class="italik">(IFR)</span>. </p>
				<p>б) Пилот који управља ваздухопловом је дужан да одреди минималне висине лета за сваки лет који се заснива на овој методи. Минималне висине лета не смеју да буду ниже од оних које је прописала држава која се прелеће.</p>
				<p><span class="bold">SPO.OP.130 Снабдевање горивом и мазивом – авиони</span> </p>
				<p>а) Пилот који управља авионом започиње лет само ако се у авиону налази довољна количина горива и мазива која је потребна: </p>
				<p>1) у случају летова који се обављају по правилима за визуелно летење <span class="italik">(VFR)</span>: </p>
				<p>(i) дању, за лет до аеродрома на који је планирано слетање, а потом за лет од најмање 30 минута на нормалној висини крстарења; или </p>
				<p>(ii) ноћу, за лет до аеродрома на који је планирано слетање, а потом за лет од најмање 45 минута на нормалној висини крстарења. </p>
				<p>2) у случају летова који се обављају по правилима за инструментално летење <span class="italik">(IFR)</span>: </p>
				<p>(i) у ситуацији када се не захтева алтернативни аеродром за одредишни аеродром, за лет до аеродрома на који се планира слетање, а потом за лет од најмање 45 минута на нормалној висини крстарења; или </p>
				<p>(ii) у ситуацији када се захтева алтернативни аеродром за одредишни аеродром, за лет до аеродрома на који је планирано слетање, до алтернативног аеродрома, а потом за лет од најмање 45 минута на нормалној висини крстарења. </p>
				<p>б) Приликом прорачуна потребне количине горива, укључујући и гориво за рутну резерву, узимају се у обзир: </p>
				<p>1) прогнозирани метеоролошки услови; </p>
				<p>2) очекиване <span class="italik">АТС</span> руте и кашњења у саобраћају; </p>
				<p>3) поступци у случају пада притиска или квара једног мотора док је авион на рути, ако је применљиво; и </p>
				<p>4) свака друга ситуација која може да одложи слетање авиона или повећа потрошњу горива и/или мазива. </p>
				<p>ц) У току лета је могућа промена плана лета, са циљем поновног планирања како би се лет преусмерио до другог одредишта, под условом да се могу испунити сви захтеви од тачке на којој је дошло до промене плана лета.</p>
				<p><span class="bold">SPO.OP.131 Снабдевање горивом и мазивом – хеликоптери </span></p>
				<p>а) Пилот који управља хеликоптером започиње лет само ако се у хеликоптеру налази довољна количина горива и мазива која је потребна: </p>
				<p>1) у случају летова који се обављају по правилима за визуелно летење <span class="italik">(VFR)</span>:</p>
				<p>(i) за лет до аеродрома/оперативног места планираног за слетање, а потом за лет од најмање 20 минута при брзини која омогућава највећи долет; или</p>
				<p>(ii) за летове који се обављају дању, по правилима за визуелно летење <span class="italik">(VFR)</span>, за резервно гориво за десет минута лета при брзини која омогућава највећи долет, под условом да остаје унутар 25 <span class="italik">NM</span> од полазног аеродрома/оперативног места.</p>
				<p>2) у случају летова који се обављају по правилима за инструментално летење <span class="italik">(IFR)</span>: </p>
				<p>(i) ако се не захтева алтернативни аеродром или није доступан аеродром на којем метеоролошки услови омогућавају његово коришћење, за лет до аеродрома/оперативног места планираног за слетање, а потом за лет од 30 минута при брзини крстарења на 450 <span class="italik">m</span> (1.500 <span class="italik">ft</span>) изнад одредишног аеродрома/оперативног места у стандардним температурним услoвима, као и за прилаз и слетање; или </p>
				<p>(ii) ако се захтева алтернативни аеродром, за лет до аеродрома/оперативног места планираног за слетање и за обављање прилаза, као и неуспелог прилаза, а потом: </p>
				<p>А) за лет до наведеног алтернативног аеродрома; и </p>
				<p>Б) за лет у трајању од 30 минута при брзини чекања на 450 <span class="italik">m</span> (1.500 <span class="italik">ft</span>) изнад алтернативног аеродрома/оперативног места у стандардним температурним услoвима, као и за прилаз и слетање. </p>
				<p>б) Приликом прорачуна потребног горива, укључујући гориво за рутну резерву, узимају се у обзир: </p>
				<p>1) прогнозирани метеоролошки услови; </p>
				<p>2) очекиване <span class="italik">АТС</span> руте и кашњења у саобраћају; </p>
				<p>3) квар једног мотора док је <span class="v2-clan-left-1">
				хеликоптер</span> на рути, када је примењиво; и </p>
				<p>4) свака друга ситуација која може да одложи слетање ваздухоплова или повећа потрошњу горива и/или мазива. </p>
				<p>ц) У току лета је могућа промена плана лета, са циљем поновног планирања како би се лет преусмерио до другог одредишта, под условом да се могу испунити сви захтеви од тачке на којој је дошло до промене плана лета.</p>
				<p><span class="bold">SPO.OP.132 Снабдевање и планирање горива и баласта – балони</span></p>
				<p>а) Пилот који управља балоном започиње лет само ако је резерва горива или баласта довољна за лет у трајању од 30 минута.</p>
				<p>б) Прорачун количине потребног горива или баласта мора бити заснован на најмање следећим оперативним условима под којима ће лет бити обављен:</p>
				<p>1) подацима које обезбеђује произвођач балона;</p>
				<p>2) предвиђеним масама;</p>
				<p>3) очекиваним метеоролошким условима; и </p>
				<p>4) процедурама и ограничењима пружаоца услуга у ваздушној пловидби. </p>
				<p><span class="bold">SPO.OP.135 Безбедносно информисање</span></p>
				<p>а) Оператер је дужан да обезбеди да је стручно лице за обављање задатка пре полетања информисано:</p>
				<p>1) о опреми и поступцима у случају опасности;</p>
				<p>2) пре сваког лета или серије летова, о оперативним процедурама које се односе на специјализовани задатак.</p>
				<p>б) Пружање информација наведених у ставу a) тачка 2) може бити замењено програмом основне и периодичне обуке. У том случају оператер је дужан да дефинише услове у погледу скорашњег искуства. </p>
				<p><span class="bold">SPO.OP.140 Припрема лета </span></p>
				<p class="v2-clan-left-2">а) Пре започињања лета, пилот који 
				управља ваздухопловом је дужан да се увери свим примереним 
				расположивим средствима да су сателитска опрема, опрема на земљи 
				и/или води, укључујући уређаје за комуникацију и навигациона 
				средства која су доступна и непосредно захтевана за такав лет 
				ради његовог безбедног обављања, одговарајући за врсту 
				делатности у оквиру које се лет обавља.</p>
				<p>б) Пре започињања лета, пилот који управља ваздухопловом мора да буде упознат са свим расположивим метеоролошким информацијама које одговарају планираном лету. Припрема за лет која се обавља на месту које је удаљено од места поласка и за сваки лет који се обавља по правилима за инструментално летење <span class="italik">(IFR)</span>, мора да обухвати: </p>
				<p>1) анализу доступних актуелних метеоролошких извештаја и прогноза; и </p>
				<p>2) планирање алтернативних поступака за случај да због временских услова лет не може да буде завршен на планиран начин.</p>
				<p><span class="bold">SPO.OP.145 Алтернативни аеродроми за полетање – авиони</span> </p>
				<p>а) У случају летова који се обављају по правилима за инструментално летење <span class="italik">(IFR)</span>, пилот који управља ваздухопловом је дужан да у плану лета наведе најмање један аеродром са одговарајућим временским условима као алтернативни аеродром за аеродром полетања, ако су временски услови на аеродрому одласка на применљивом оперативном минимуму аеродрома или нижи од њега или ако из других разлога није могућ повратак на аеродром одласка. </p>
				<p>б) Алтернативни аеродром за аеродром полетања се мора налазити на следећој удаљености од аеродрома одласка: </p>
				<p>1) за двомоторне авионе, на растојању које није веће од растојања које одговара једном сату лета при брзини крстарења са једним мотором, у стандардним условима без ветра; и </p>
				<p>2) за авионе који имају три или више мотора, на растојању које није веће од растојања које одговара лету у трајању од два сата при брзини крстарења са једним неисправним мотором <span class="italik">(ОЕI)</span>, наведеној у приручнику за управљање ваздухопловом <span class="italik">(AFM)</span>, у стандардним условима без ветра. </p>
				<p>ц) За аеродром који је одабран као алтернативни аеродром за аеродром полетања, расположиви подаци треба да укажу да ће, у очекивано време коришћења, услови на њему бити на оперативном минимуму аеродрома за тај лет или изнад њега.</p>
				<p><span class="bold">SPO.OP.150 Алтернативни аеродром за одредишни аеродром – авиони</span> </p>
				<p>За летове који се обављају по правилима за инструментално летење <span class="italik">(IFR)</span>, пилот који управља авионом је дужан да за аеродром одредишта наведе у плану лета најмање један алтернативни аеродром на коме су одговарајући временски услови, изузев: </p>
				<p>а) ако доступне актуелне метеоролошке информације указују да је у периоду од једног сата пре до једног сата после предвиђеног времена доласка, или од стварног времена поласка до једног сата после предвиђеног времена доласка, у зависности који период је краћи, прилаз и слетање могуће обавити у визуелним метеоролошким условима <span class="italik">(VMC)</span>; или </p>
				<p>б) ако је место планираног слетања изоловано и: </p>
				<p>1) ако је за аеродром на коме се планира слетање прописана процедура инструменталног прилаза; и </p>
				<p>2) ако доступне актуелне метеоролошке информације указују да ће следећи предвиђени метеоролошки услови трајати у периоду два сата пре до два сата после предвиђеног времена доласка или од стварног времена поласка до два сата након предвиђеног времена доласка, у зависности који период је краћи: </p>
				<p>(i) да ће база облака бити најмање 300 <span class="italik">m</span> (1.000 <span class="italik">ft</span>) изнад минимума предвиђеног за процедуру инструменталног прилаза; и </p>
				<p>(ii) да ће видљивост бити најмање 5,5 <span class="italik">km</span> или да ће бити 4 <span class="italik">km</span> већа од минимума предвиђеног за ову процедуру. </p>
				<p><span class="bold">SPO.OP.151 Алтернативни аеродром за одредишни аеродром – хеликоптери</span></p>
				<p>За летове који се обављају по правилима за инструментално летење <span class="italik">(IFR)</span>, пилот који управља хеликоптером је дужан да у плану лета наведе за аеродром одредишта најмање један алтернативни аеродром на коме су одговарајући временски услови, изузев:</p>
				<p>a) ако је за аеродром на коме се планира слетање прописана процедура инструменталног прилаза и ако доступне актуелне метеоролошке информације указују да ће следећи предвиђени метеоролошки услови трајати у периоду од два сата пре до два сата после предвиђеног времена доласка или од стварног времена поласка до два сата после предвиђеног времена доласка, у зависности који је период краћи:</p>
				<p>1) да ће база облака бити најмање 120 <span class="italik">m</span> (400 <span class="italik">ft</span>) изнад минимума предвиђеног за процедуру инструменталног прилаза; и</p>
				<p>2) да ће видљивост бити најмање 1.500 <span class="italik">m</span> већа од минимума предвиђеног за ову процедуру; или</p>
				<p>б) ако је место планираног слетања изоловано и:</p>
				<p>1) ако је прописана процедура инструменталног прилаза за аеродром на који се планира слетање;</p>
				<p>2) ако доступне актуелне метеоролошке информације указују да ће следећи предвиђени метеоролошки услови трајати у периоду два сата пре до два сата после предвиђеног времена доласка:</p>
				<p>(i) да ће база облака бити најмање 120 <span class="italik">m</span> (400 <span class="italik">ft</span>) изнад минимума предвиђеног за процедуру инструменталног прилаза; и</p>
				<p>(ii) да ће видљивост бити најмање 1.500 <span class="italik">m</span> 
				већа од минимума предвиђеног за ову процедуру;<span class="v2-clan-left-2">
				</span></p>
				<p class="hide-change"><em>3) брисана је (види члан 25. 
				Правилника - 12/2019-73)</em></p>
				<p class="Basic-Paragraph"><span class="v2-bold-left-2">
				SPO.OP.152 Одредишни аеродроми – инструментални прилази</span></p>
				<p class="v2-clan-left-2">Пилот који управља ваздухопловом је 
				дужан да обезбеди да су на располагању средства довољна за 
				навигацију и слетање на аеродром одредишта или на било који 
				алтернативни аеродром у случају губитка способности за 
				предвиђени прилаз и слетање.</p>
				<p><span class="bold">SPO.OP.155 Допуна горива док се лица укрцавају, искрцавају или се налазе у ваздухоплову</span> </p>
				<p>а) Ваздухоплов не сме да се пуни „<span class="italik">Avgas</span>” или „<span class="italik">wide-cut</span>” горивима или њиховом мешавином док се лица укрцавају, искрцавају или се налазе у ваздухоплову. </p>
				<p>б) За остале врсте горива потребно је предузети мере предострожности, укључујући и присуство одговарајуће оспособљеног особља у ваздухоплову, које је спремно да започне и изведе евакуацију ваздухоплова на најпрактичнији и најбржи начин.</p>
				<p><span class="bold">SPO.OP.160 Употреба слушалица </span></p>
				<p>Изузев у случају балона, сваки члан летачке посаде који обавља дужност у пилотској кабини дужан је да носи слушалице са микрофоном или друго одговарајуће средство и да их користи као основно средство комуникације са <span class="italik">АТS</span>, другим члановима посаде и стручним лицима за обављање задатка. </p>
				<p><span class="bold">SPO.OP.165 Пушење</span></p>
				<p>Пилот који управља ваздухопловом не сме да дозволи пушење у ваздухоплову или у току допуне или истакања горива из ваздухоплова.</p>
				<p><span class="bold">SPO.OP.170 Метеоролошки услови </span></p>
				<p>а) Пилот који управља ваздухопловом може да започне или настави лет који се обавља по правилима за визуелно летење<span class="italik"> (VFR) </span>само ако последње доступне метеоролошке информације указују да ће метеоролошки услови на рути и намераваном одредишту у очекивано време њиховог коришћења бити на применљивом оперативном минимуму за летење по правилима за визуелно летење или изнад њега. </p>
				<p>б) Пилот који управља ваздухопловом може да започне или настави лет који се обавља по правилима за инструментално летење <span class="italik">(IFR)</span> ка планираном аеродрому одредишта само ако последње доступне метеоролошке информације указују да ће у очекивано време доласка временски услови на аеродрому одредишта или најмање једном алтернативном аеродрому за аеродром одредишта бити на применљивом аеродромском оперативном минимуму или изнад њега. </p>
				<p>ц) Ако се лет састоји из делова који се обављају по правилима за визуелно летење <span class="italik">(VFR) </span>и по правилима за инструментално летење <span class="italik">(IFR)</span>, метеоролошке информације наведене у ст. а) и б) примењују се у мери у којој је то одговарајуће.</p>
				<p><span class="bold">SPO.OP.175 Лед и друге наслаге – поступци на земљи</span> </p>
				<p>а) Пилот који управља ваздухопловом може да започне полетање само ако је ваздухоплов очишћен од свих наслага које могу неповољно да утичу на перформансе или могућност управљање ваздухопловом, осим у случајевима предвиђеним у приручнику за управљање ваздухопловом <span class="italik">(AFM).</span></p>
				<p>б) У случају летења сложеним моторним ваздухопловом, оператер је дужан да утврди поступке који се примењују на земљи за одлеђивање, спречавање залеђивања и преглед ваздухоплова, ако је то неопходно за безбедно коришћење ваздухоплова.</p>
				<p><span class="bold">SPO.OP.176 Лед и друге наслаге – поступци у току лета</span></p>
				<p> а) Пилот који управља ваздухопловом може да започне лет или да намерно лети у очекиваним или стварним условима залеђивања само ако је ваздухоплов сертификован и опремљен за такве летове, као што је наведено у тачки 2.а.5 Анекса IV Уредбе (ЕЗ) бр. 216/2008. </p>
				<p>б) Ако залеђивање превазилази онај интензитет залеђивања за који је ваздухоплов сертификован или ако се ваздухоплов, који није сертификован за летење у познатим условима залеђивања, нађе у таквим околностима, пилот који управља ваздухопловом мора, без одлагања, променом нивоа лета и/или руте да напусти област у којој постоје услови залеђивања и да прогласи ванредну ситуацију контроли летења <span class="italik">(АТС)</span>, ако је то потребно.</p>
				<p>ц) У случају летења сложеним моторним ваздухопловом, оператер је дужан да успостави процедуре за летење у очекиваним или стварним условима залеђивања.</p>
				<p><span class="bold">SPO.OP.180 Услови за полетање – авиони и хеликоптери</span></p>
				<p>Пре започињања полетања, пилот који управља ваздухопловом је дужан да се увери: </p>
				<p>a) да временски услови на аеродрому или оперативном месту и услови на полетно-слетној стази или <span class="italik">FATO</span> коју намерава да користи, према информацијама које су му доступне, неће спречити безбедно полетање и одлазак; и </p>
				<p>б) да ће бити испуњени утврђени аеродромски оперативни минимуми.</p>
				<p><span class="bold">SPO.OP.181 Услови за полетање – балони</span></p>
				<p>Пре започињања полетања, пилот који управља балоном је дужан да се увери да временски услови на оперативном месту или аеродрому неће спречити безбедно полетање и одлазак.</p>
				<p><span class="bold">SPO.OP.185 Симулирање ванредних ситуација у току лета</span> </p>
				<p>а) Ако се у ваздухоплову налази стручно лице за обављање задатка, осим у случају када се оно налази у ваздухоплову у сврху обуке, пилот који управља ваздухопловом је дужан да обезбеди да се не смеју симулирати:</p>
				<p>1) ситуације које захтевају примену поступака у случају ванредне ситуације и поступака у случају опасности; или </p>
				<p>2) летови који се обављају у метеоролошким условима за инструментално летење <span class="italik">(IMC).</span></p>
				<p><span class="bold">SPO.OP.190 Управљање горивом у току лета</span> </p>
				<p>а) Оператер сложеног моторног ваздухоплова је дужан да обезбеди проверу количине горива и управљање горивом током лета. </p>
				<p>б) Пилот који управља ваздухопловом је дужан да редовно проверава да количина преосталог искористивог горива током лета није мања од количине горива потребне за наставак лета до аеродрома или оперативног места на коме владају одговарајући временски услови, при чему планирана количина резервног горива мора да остане у складу са захтевима наведеним у SPO.OP.130 или SPO.OP.131.</p>
				<p><span class="bold">SPO.OP.195 Употреба додатног кисеоника</span></p>
				<p>а) Оператер је дужан да обезбеди да стручна лица за обављање задатка и чланови летачке посаде непрекидно користе додатни кисеоник ако висина кабине прелази 10.000 <span class="italik">ft</span> у периоду дужем од 30 минута и увек када висина кабине прелази 13.000 <span class="italik">ft</span>, осим ако је другачије одобрено од надлежне власти и у складу са стандардним оперативним процедурама <span class="italik">(SOP).</span></p>
				<p>б) Изузетно од става а) и осим у случају искакања падобраном, кратак боравак одређеног трајања изнад 13.000 <span class="italik">ft,</span> без коришћења додатног кисеоника на авионима и хеликоптерима који нису сложени моторни, могућ је уз претходно одобрење надлежне власти ако су анализирани следећи услови:</p>
				<p>1) трајање<span class="bold"> </span>боравка изнад 13.000 <span class="italik">ft</span> није дуже од десет минута или, ако је потребан дужи период, оно је строго ограничено на време потребно за извршавање специјализованог задатка; </p>
				<p>2) лет се не обавља изнад 16.000 <span class="italik">ft</span>;</p>
				<p>3) безбедносна припрема у складу са SPO.OP.135 садржи одговарајуће информације за чланове посаде и стручно лице за обављање задатка о последицама хипоксије;</p>
				<p>4) стандардне оперативне процедуре <span class="italik">(SOP)</span> за одговарајућу делатност одражавају наведено у тач. 1), 2) и 3);</p>
				<p>5) претходно искуство оператера у спровођењу летова изнад 13.000 <span class="italik">ft </span>без додатног кисеоника;</p>
				<p>6) појединачно искуство чланова посаде и стручних лица за обављање задатка и њихово физиолошко прилагођавање на велике висине; и</p>
				<p>7) висина базе на којој је седиште оператера или са које се летови обављају.</p>
				<p><span class="bold">SPO.OP.200 Опажање близине земље </span></p>
				<p>а) Ако члан летачке посаде или систем за упозорење о близини земље открију непримерену близину земље, пилот који управља ваздухопловом мора одмах да предузме потребне корективне мере за успостављање безбедних услова лета.</p>
				<p>б) Систем за упозорење о близини земље може да буде онеспособљен током оних специјализованих задатака који по својој природи захтевају да се ваздухопловом управља на мањој удаљености од земље од оне која би активирала систем за упозорење о близини земље.</p>
				<p><span class="bold">SPO.OP.205 Систем за избегавање судара </span><span class="italik">(ACAS)</span> </p>
				<p class="v2-clan-left-2">а) Оператер је дужан да утврди 
				оперативне процедуре и програме обуке ако је у ваздухоплову 
				инсталиран и функционалан <span class="italik">ACAS</span> 
				уређај, како би летачка посада била одговарајуће оспособљена за 
				избегавање судара у ваздуху и за употребу <span class="italik">
				ACAS</span> II опреме.</p>
				<p>б) <span class="italik">ACAS </span>II уређај може да буде онеспособљен током оних специјализованих задатака који по својој природи захтевају да се ваздухопловом управља на мањој удаљености од другог ваздухоплова од оне која би активирала систем <span class="italik">ACAS</span>.</p>
				<p><span class="bold">SPO.OP.210 Услови за прилаз и слетање – авиони и хеликоптери</span></p>
				<p>Пре започињања прилаза ради слетања, пилот који управља ваздухопловом је дужан да се на основу доступних информација увери да време на аеродрому и услови на полетно-слетној стази или <span class="italik">FATO</span> коју намерава да користи, неће спречити безбедан прилаз, слетање или поступак неуспелог прилаза.</p>
				<p><span class="bold">SPO.OP.215 Почетак и наставак прилаза – авиони и хеликоптери</span> </p>
				<p>а) Пилот који управља ваздухопловом може да започне инструментални прилаз без обзира на објављену видљивост дуж полетно-слетне стазе, односно видљивост <span class="italik">(RVR/VIS)</span>. </p>
				<p>б) Ако је објављена видљивост дуж полетно-слетне стазе, односно видљивост <span class="italik">(RVR/VIS)</span> мања од примењивог минимума, прилаз не сме да се настави:</p>
				<p>1) испод 1.000 <span class="italik">ft</span> изнад аеродрома; или </p>
				<p>2) у завршни део прилаза ако је висина одлуке <span class="italik">(DA/H)</span> или минимална висина снижавања <span class="italik">(MDA/H)</span> већа од 1.000 <span class="italik">ft</span> изнад аеродрома. </p>
				<p>ц) Ако податак о видљивости дуж полетно-слетне стазе <span class="italik">(RVR)</span> није доступан, вредност видљивости дуж полетно-слетне стазе <span class="italik">(RVR)</span> се добија прерачунавањем објављене видљивости. </p>
				<p>д) Ако након прелета 1.000<span class="italik"> ft</span> изнад аеродрома објављена видљивост дуж полетно-слетне стазе, односно видљивост <span class="italik">(RVR/VIS)</span> опадне испод применљивог минимума, прилаз може да буде настављен до висине одлуке <span class="italik">(DA/H)</span> или минималне висине снижавања <span class="italik">(MDA/H)</span>. </p>
				<p>е) Прилаз може да се настави испод висине одлуке <span class="italik">(DA/H)</span> или минималне висине снижавања <span class="italik">(MDA/H)</span> и слетање може да се заврши ако су на висини одлуке <span class="italik">(DA/H)</span> или минималној висини снижавања <span class="italik">(MDA/H)</span> уочени и стално видљиви визуелни оријентири који одговарају врсти прилаза и полетно-слетној стази планираној за коришћење. </p>
				<p>ф) У зони додира увек се проверава видљивост дуж полетно-слетне стазе <span class="italik">(RVR)</span>.</p>
				<p><span class="bold">SPO.OP.225 Оперативна ограничења – балони</span> <span class="bold">са топлим ваздухом</span></p>
				<p>a) Балонима са топлим ваздухом није дозвољено да слећу ноћу, осим у случају опасности. </p>
				<p>б) Балон са топлим ваздухом може да полети ноћу ако носи довољно горива за слетање које ће се обавити у току дана.</p>
				<p><span class="bold">SPO.OP.230</span> <span class="bold">Стандардне оперативне процедуре</span></p>
				<p>а) Пре него што започне са обављањем посебне делатности, оператер мора да изврши процену ризика, узимајући у обзир сложеност активности како би утврдио опасности и ризике повезане са делатношћу и успоставио мере за умањење ризика.</p>
				<p>б) На основу процене ризика, оператер је дужан да пропише стандардне оперативне процедуре <span class="italik">(SOP)</span> које одговарају посебној делатности и ваздухоплову који се користи, узимајући у обзир одредбе садржане у Глави Е. Стандардне оперативне процедуре <span class="italik">(SOP)</span> морају да буду саставни део оперативног приручника или да представљају посебан документ. Стандардне оперативне процедуре <span class="italik">(SOP)</span> се редовно прегледају и по потреби ажурирају.</p>
				<p>ц) Оператер је дужан да обезбеди да се посебне делатности обављају у складу са стандардним оперативним процедурама <span class="italik">(SOP)</span>.</p>
				<p class="hide-change">*Службени гласник РС, број 56/2018</p>
				<p class="hide-change">**Службени гласник РС, број 12/2019</p>
				<p class="clan">ГЛАВА Ц</p>
				<p class="bold"><span class="bold">ПЕРФОРМАНСЕ И ОПЕРАТИВНА ОГРАНИЧЕЊА <br>ВАЗДУХОПЛОВА </span></p>
				<p><span class="bold">SPO.POL.100 Оперативна ограничења – сви ваздухоплови</span></p>
				<p>а) У току сваке фазе коришћења ваздухоплова, утовар, маса и, изузев у случају балона, положај тежишта <span class="italik">(CG)</span> ваздухоплова морају да буду у складу са ограничењима наведеним у одговарајућем приручнику.</p>
				<p>б) Ознаке, листе, ознаке инструмената или њихова комбинација, које садрже оперативна ограничења прописана у приручнику за управљање ваздухопловом <span class="italik">(AFM)</span> за визуелну презентацију, морају да буду истакнуте у ваздухоплову.</p>
				<p><span class="bold">SPO.POL.105 Маса и положај тежишта</span></p>
				<p>а) Оператер је дужан да одреди масу и, изузев у случају балона, положај тежишта сваког ваздухоплова стварним мерењем масе пре прве употребе ваздухоплова. Укупни утицај модификација и поправки на масу и тежиште морају да буду узети у обзир и уредно документовани. Ове информације морају да буду доступни пилоту који управља ваздухопловом. Ваздухоплов се поново мери ако ефекат модификација на масу и положај тежишта није тачно познат.</p>
				<p>б) Мерење масе врши:</p>
				<p>1) ако је реч о авионима и хеликоптерима, произвођач ваздухоплова или одобрена организација за одржавање; и</p>
				<p>2) ако је реч о једрилицама и балонима, произвођач ваздухоплова или се мерење масе врши у складу са Уредбом (ЕЗ) бр. 2042/2003, у зависности шта је применљиво. </p>
				<p><span class="bold">SPO.POL.110 Систем за одређивање масе и положаја тежишта – посебне делатности које се обављају уз накнаду авионима и хеликоптерима и посебне делатности које се обављају без накнаде сложеним моторним ваздухопловима</span></p>
				<p>а) Оператер је дужан да успостави систем за одређивање масе и положаја тежишта за сваки лет или серију летова:</p>
				<p>1) суве оперативне масе ваздухоплова;</p>
				<p>2) масе терета који се превози;</p>
				<p>3) масе наточеног горива;</p>
				<p>4) терета ваздухоплова и његовог распореда;</p>
				<p>5) масе на полетању, масе на слетању и масе ваздухоплова без горива; и</p>
				<p>6) одговарајућег положаја тежишта ваздухоплова.</p>
				<p>б) Летачкој посади мора да се обезбеди средство које омогућава понављање поступка и проверу прорачуна масе и положаја тежишта који је обављен компјутерским путем.</p>
				<p>ц) Оператер је дужан да утврди процедуре којима се омогућава да пилот који управља ваздухопловом одреди масу утовареног горива користећи стварну густину горива или, ако она није позната, вредност густине израчунату у складу са методом наведеним у оперативном приручнику.</p>
				<p>д) Пилот који управља ваздухопловом дужан је да обезбеди:</p>
				<p>1) да утовар ваздухоплова буде обављен под надзором оспособљеног особља;</p>
				<p>2) да утовар терета који се превози буде у складу са подацима који су коришћени за израчунавање масе и положаја тежишта ваздухоплова.</p>
				<p>е) Оператер је дужан да у оперативном приручнику наведе принципе и методе у вези са утоваром и системом за одређивање масе и положаја тежишта, који су у складу са захтевима наведеним у ст. а)–д). Утврђени систем мора да обухвати све врсте намераваних летова. </p>
				<p><span class="bold">SPO.POL.115 Подаци и документација за одређивање масе и положаја тежишта – посебне делатности које се обављају уз накнаду авионима и хеликоптерима и посебне делатности које се обављају без накнаде сложеним моторним ваздухопловима</span></p>
				<p>а) Оператер је дужан да утврди податке о маси и положају тежишта и да изради документацију о маси и положају тежишта пре сваког лета или серије летова, наводећи терет и његов распоред у ваздухоплову на такав начин да се не прекораче ограничења која се односе на масу и тежиште ваздухоплова. Документација о маси и положају тежишта мора да садржи следеће податке:</p>
				<p>1) регистарску ознаку и тип ваздухоплова;</p>
				<p>2) ознаку, број и датум лета, по потреби;</p>
				<p>3) име пилота који управља ваздухопловом;</p>
				<p>4) име лица које је припремило документ;</p>
				<p>5) суву оперативну масу и одговарајући положај тежишта <span class="italik">(CG)</span> ваздухоплова;</p>
				<p>6) масу горива на полетању и масу путног горива;</p>
				<p>7) масу других потрошних средстава, осим горива, ако се она примењују;</p>
				<p>8) састав терета;</p>
				<p>9) масу на полетању, масу на слетању и масу ваздухоплова без горива;</p>
				<p>10) одговарајуће положаје тежишта <span class="italik">(CG);</span></p>
				<p>11) граничне вредности масе и положаја тежишта.</p>
				<p>б) Ако се подаци и документација о маси и положају тежишта израђују применом компјутерског система за израчунавање масе и положаја тежишта, оператер је дужан да провери целовитост излазних података.</p>
				<p><span class="bold">SPO.POL.116 Подаци и документација о маси и положају тежишта – олакшице</span></p>
				<p>Изузетно од одредби SPO.POL.110 став а) тачка 5), положај тежишта не мора да буде наведен у документацији о маси и положају тежишта ако је распоред терета у складу са претходно израчунатом табелом положаја тежишта или ако је могуће показати да је за планиране летове обезбеђен правилан положај тежишта, без обзира колики је стварни терет.</p>
				<p><span class="bold">SPO.POL.120 Перформансе – опште одредбе</span></p>
				<p>Пилот који управља ваздухопловом је дужан да њиме управља само ако су перформансе у складу са примењивим правилима летења и свим осталим ограничењима која се односе на лет, ваздушни простор, аеродроме или оперативна места који се користе, узимајући у обзир прецизност свих карата и мапа.</p>
				<p><span class="bold">SPO.POL.125 Ограничења масе на полетању – сложени моторни авиони</span></p>
				<p>Оператер је дужан да обезбеди да:</p>
				<p>а) маса авиона на почетку полетања не премашује ограничења масе:</p>
				<p>1) на полетању, како је наведено у SPO.POL.130;</p>
				<p>2) на рути са једним неисправним мотором <span class="italik">(OEI)</span>, како је наведено у SPO.POL.135; и</p>
				<p>3) при слетању, како је наведено у SPO.POL.140,</p>
				<p>дозвољавајући очекивана смањења масе током лета, као и услед избацивања горива;</p>
				<p>б) маса на почетку полетања никад не премашује максималну масу на полетању наведену у приручнику за управљање ваздухопловом <span class="italik">(AFM) </span>за висину по притиску која одговара надморској висини аеродрома или оперативног места и сваком другом атмосферском услову, ако се он користи као параметар за одређивање максималне масе на полетању; и</p>
				<p>ц) предвиђена маса у очекивано време слетања на аеродром или оперативно место на које се планира слетање и на сваки други алтернативни одредишни аеродром никада не премашује максималну масу на слетању наведену у приручнику за управљање ваздухопловом <span class="italik">(AFM) </span>за висину по притиску која одговара надморској висини аеродрома или оперативних места и сваком другом атмосферском услову, ако се он користи као параметар за одређивање максималне масе на слетању. </p>
				<p><span class="bold">SPO.POL.130 Полетање – сложени моторни авиони</span></p>
				<p>а) При одређивању максималне масе на полетању пилот који управља ваздухопловом је дужан да узме у обзир да:</p>
				<p>1) прорачуната дужина за полетање не сме да буде већа од расположиве дужине за полетање, при чему дужина претпоља не сме да прелази половину расположиве дужине залета у полетању;</p>
				<p>2) прорачуната дужина залета у полетању не сме да буде већа од расположиве дужине залета у полетању;</p>
				<p>3) за прекинуто полетање или наставак полетања мора да се користи јединствена вредност брзине <span class="italik">V</span><span class="subscript">1 </span>која је наведена у приручнику за управљање ваздухопловом (<span class="italik">AFM</span>); и</p>
				<p>4) на влажној или контаминираној полетно-слетној стази маса на полетању не сме да буде већа од дозвољене масе на полетању са суве полетно-слетне стазе, под истим условима.</p>
				<p>б) Изузев ако се ради о авионима са турбоелисним мотором и максималном масом на полетању од 5.700 <span class="italik">kg</span> или већом масом, у случају отказа мотора у току полетања, пилот који управља ваздухопловом је дужан да обезбеди да је авион у могућности:</p>
				<p>1) да прекине полетање и да се заустави у оквиру расположивe дужинe прекинутог полетања или расположиве полетно-слетне стазе; и</p>
				<p>2) да настави полетање и да на одговарајућем растојању надвиси све препреке дуж путање лета све док авион не буде у позицији да испуни захтеве наведене у SPO.POL.135.</p>
				<p><span class="bold">SPO.POL.135 Отказ једног мотора на рути – сложени моторни авиони</span></p>
				<p>Пилот који управља ваздухопловом је дужан да обезбеди да, у случају отказа једног мотора у било којој тачки на рути, вишемоторни авион може да настави лет до одговарајућег аеродрома или оперативног места тако да се лет ни у једној тачки не обавља испод минималне висине за надвишавање препрека.</p>
				<p><span class="bold">SPO.POL.140 Слетање – сложени моторни авиони</span></p>
				<p>Пилот који управља ваздухопловом је дужан да обезбеди да, након што на одговарајућем растојању надвиси све препреке у прилазној путањи ка аеродрому или оперативном месту, авион може да слети и да се заустави или, ако је реч о авиону намењеном за слетање на воду, да може да оствари задовољавајућу малу брзину у оквиру расположиве дужине за слетање. Дозвољена су одступања за очекиване разлике у техникама прилаза и слетања, ако нису узете у обзир приликом одређивања перформанси.</p>
				<p><span class="bold">SPO.POL.145 Перформансе и оперативни критеријуми – авиони</span></p>
				<p>За летове који се обављају на висини мањој од 150 <span class="italik">m</span> (500 <span class="italik">ft</span>) изнад слабо насељеног подручја, авионима код којих није могуће одржати хоризонтални лет у случају отказа критичног мотора, оператер је дужан:</p>
				<p>а) да утврди оперативне процедуре за умањење последица у случају отказа мотора;</p>
				<p>б) да утврди програме обуке за чланове посаде; и </p>
				<p>ц) да о процедурама које се примењују у случају принудног слетања информише све чланове посаде и стручна лице за обављање задатка који се налазе у ваздухоплову.</p>
				<p><span class="bold">SPO.POL.146 Перформансе и оперативни критеријуми – хеликоптери</span></p>
				<p>а) Пилот који управља ваздухопловом може да користи ваздухоплов изнад густо насељених места под условом:</p>
				<p>1) да је хеликоптер сертификован у категорији А или Б; и</p>
				<p>2) да су утврђене мере за спречавање непотребне опасности за лица или имовину на земљи, као и да су одобрени обављање делатности и пратеће стандарде оперативне процедуре.</p>
				<p>б) Оператер је дужан:</p>
				<p>1) да успостави оперативне процедуре за умањење последица у случају отказа мотора; </p>
				<p>2) да утврди програме обуке за чланове посаде; и</p>
				<p>3) да обезбеди да су сви чланови посаде и стручна лице за обављање задатка, који се налазе у ваздухоплову, упознати са процедурама које се примењују у случају принудног слетања.</p>
				<p>ц) Оператер је дужан да обезбеди да маса на полетању, слетању или током лебдења не прекорачи максималну масу предвиђену за:</p>
				<p>1) лебдење без утицаја близине земље <span class="italik">(HOGE)</span> док сви мотори раде одговарајућом снагом;</p>
				<p>2) у случају да преовлађују услови који онемогућавају лебдење без утицаја близине земље <span class="italik">(HOGE)</span>, маса хеликоптера не сме да премаши највећу масу одређену за лебдење са утицајем близине земље <span class="italik">(HIGE)</span>, са свим моторима који раде одговарајућом снагом, под условом да преовлађујући услови омогућавају лебдење са утицајем близине земље при највећој назначеној маси.</p>
				<p class="clan">ГЛАВА Д</p>
				<p class="bold"><span class="bold">ИНСТРУМЕНТИ, ПОДАЦИ, ОПРЕМА</span></p>
				<p class="clan">ОДЕЉАК 1<br><span class="bold">Авиони</span></p>
				<p><span class="bold">SPO.IDE.A.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са применљивим захтевима за пловидбеност: </p>
				<p>1) ако их користи летачка посада за контролу путање лета; </p>
				<p>2) ако се користе за испуњење захтева из SPO.IDE.A.215; </p>
				<p>3) ако се користе за испуњење захтева из SPO.IDE.A.220; или </p>
				<p>4) ако су уграђени у авион.</p>
				<p>б) Следеће предмете, ако се захтевају овом главом, није потребно одобрити као опрему: </p>
				<p>1) резервне осигураче; </p>
				<p>2) преносиве батеријске лампе; </p>
				<p>3) тачан мерач времена; </p>
				<p>4) држач карте; </p>
				<p>5) комплет прве помоћи; </p>
				<p>6) опрему за преживљавање и сигнализацију; </p>
				<p>7) сидра за море и опрему за привезивање.</p>
				<p>ц) Инструменти и опрема који се не захтевају у овој глави, као и свака друга опрема која се не захтева другим применљивим анексима, али се налази у авиону у току лета, морају да испуњавају следеће услове: </p>
				<p>1) информације које се добијају са ових инструмената, опреме или додатне опреме, летачка посада не сме да користи у циљу испуњења захтева из Анекса I Уредбе (ЕЗ) бр. 216/2008 или SPO.IDE.A.215 и SPO.IDE.A.220; и </p>
				<p>2) инструменти и опрема не смеју да имају утицаја на пловидбеност авиона, чак и у случају њиховог отказа или квара. </p>
				<p>д) Инструменти и опрема морају да буду лако употребљиви и доступни са места на коме седи члан посаде који треба да их користи. </p>
				<p>e) Инструменти које користи члан летачке посаде морају да буду постављени тако да дозвољавају члану летачке посаде да може са свог места лако да види њихове показатеље, уз најмање могуће скретање од положаја и правца гледања у односу на смер лета. </p>
				<p>ф) Захтевана опрема за случај опасности мора да буде лако доступна за тренутну употребу.</p>
				<p><span class="bold">SPO.IDE.A.105 Минимална опрема за лет</span></p>
				<p>Лет не сме да започне ако је неисправан или ако недостаје било који инструмент авиона, део опреме или нека њихова функција за планирани лет, изузев:</p>
				<p>а) ако се авион користи у складу са листом минималне опреме <span class="italik">(MEL)</span> оператера, ако је она утврђена;</p>
				<p>б) ако је реч о сложеним моторним авионима и сваком авиону који се користи у комерцијалне сврхе – да је оператер прибавио одобрење надлежне власти да користи авион у оквиру главне листе минималне опреме <span class="italik">(MMEL)</span>;</p>
				<p>ц) ако авион има дозволу за лет која је издата у складу са прихватљивим захтевима за пловидбеност.</p>
				<p><span class="bold">SPO.IDE.A.110 Резервни електрични осигурачи</span></p>
				<p>У авиону морају да се налазе резервни електрични осигурачи оне јачине која је потребна за затварање струјног кола, у циљу замене оних осигурача које је дозвољено заменити у току лета. </p>
				<p><span class="bold">SPO.IDE.A.115 Оперативна светла</span></p>
				<p>Авиони који се користе ноћу морају да буду опремљени са:</p>
				<p>а) системом светала за спречавање судара;</p>
				<p>б) навигационим/позиционим светлима;</p>
				<p>ц) светлом за слетање;</p>
				<p>д) расветом која се напаја из електричног система авиона како би се обезбедило одговарајуће осветљење свих инструмената и опреме потребне за безбедно коришћење авиона;</p>
				<p>е) расветом која се напаја из електричног система авиона како би се обезбедило осветљење у свим кабинама;</p>
				<p>ф) независном преносивом батеријском лампом за свако седиште предвиђено за члана посаде; и</p>
				<p>г) светлима која су у складу са међународним прописима за спречавање судара на мору, ако је у питању авион који је намењен за слетање на воду.</p>
				<p><span class="bold">SPO.IDE.A.120 Летови који се обављају по правилима за визуелно летење </span><span class="italik">(VFR)</span><span class="bold"> – летачки и навигациони инструменти и припадајућа опрема </span></p>
				<p>а) Авиони који се користе дању, по правилима за визуелно летење <span class="italik">(VFR)</span>,<span class="italik"> </span>морају<span class="italik"> </span>да буду опремљени следећим инструментима за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзинe;</p>
				<p>5) Маховог броја, ако се ограничења брзине изражавају Маховим бројем;</p>
				<p>6) клизања, за сложене моторне ваздухоплове.</p>
				<p>б) Авиони који се користе за летове ноћу, у метеоролошким условима за визуелно летење <span class="italik">(VМС)</span>, поред опреме наведене у ставу а), морају да буду опремљени и са:</p>
				<p>1) инструментима за мерење и приказ:</p>
				<p>(i) заокрета и клизања;</p>
				<p>(ii) уздужног положаја;</p>
				<p>(iii) вертикалне брзине;</p>
				<p>(iv) стабилизованог смера;</p>
				<p>2) уређајем који показује неадекватност електричног напајања жироскопских инструмената;</p>
				<p>ц) Сложени моторни авиони који се користе за летове у метеоролошким условима за визуелно летење <span class="italik">(VМС)</span> изнад воде и изван копна у видокругу, поред опреме наведене у ст. а) и б), морају да буду опремљени опремом за спречавање квара система за показивање брзине, услед кондензације или залеђивања.</p>
				<p>д) Авиони којима се управља у условима у којима авион није могуће одржавати на жељеној путањи лета без једног или више додатних инструмената, поред опреме наведене у ставу а) и б), морају да буду опремљени опремом за спречавање квара система за показивање брзине из става а) тачка 4), услед кондензације или залеђивања.</p>
				<p>е) Ако су за лет потребна два пилота, авиони морају да буду опремљени посебним додатним уређајима за приказ:</p>
				<p>1) висине по притиску;</p>
				<p>2) индициране брзине;</p>
				<p>3) клизања или заокрета и клизања, у зависности шта је применљиво;</p>
				<p>4) уздужног положаја, ако је применљиво;</p>
				<p>5) вертикалне брзине, ако је применљиво; </p>
				<p>6) стабилизованог смера, ако је применљиво; и</p>
				<p>7) Маховог броја, ако се ограничења брзине изражавају Маховим бројем, ако је применљиво.</p>
				<p><span class="bold">SPO.IDE.A.125 Летови који се обављају по правилима за инструментално летење </span><span class="italik">(IFR)</span><span class="bold"> – летачки и навигациони инструменти и припадајућа опрема </span></p>
				<p>Авиони који се користе по правилима за инструментално летење <span class="italik">(IFR)</span> морају да буду опремљени са: </p>
				<p>а) уређајем за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзине;</p>
				<p>5) вертикалне брзине;</p>
				<p>6) заокрета и клизања; </p>
				<p>7) уздужног положаја;</p>
				<p>8) стабилизованог смера;</p>
				<p>9) спољне температуре ваздуха; и</p>
				<p>10) Маховог броја, ако се ограничења брзине изражавају Маховим бројем;</p>
				<p>б) уређајем који показује неадекватност електричног напајања жироскопских инструмената;</p>
				<p>ц) ако су за лет потребна два пилота, тада другом пилоту морају да буду доступни посебни уређаји који приказују:</p>
				<p>1) висину по притиску;</p>
				<p>2) индицирану брзину;</p>
				<p>3) вертикалну брзину;</p>
				<p>4) заокрете и клизања;</p>
				<p>5) уздужни положај; </p>
				<p>6) стабилизовани смер;</p>
				<p>7) Махов број, ако се ограничења брзине изражавају Маховим бројем и ако је применљиво;</p>
				<p>д) средством за спречавање квара система за показивање брзине из става а) тачка 4) и става ц) тачка 2), услед кондензације и залеђивања;</p>
				<p>е) Сложени моторни авиони који се користе по правилима за инструментално летење (<span class="italik">IFR</span>), поред опреме наведене у ст.<span class="italik"> </span>а), б), ц) и д) морају да имају следећу опрему:</p>
				<p>1) алтернативни извор статичког притиска;</p>
				<p>2) држач карте, који се налази на месту које омогућава лако очитавање карте и на којем се она може осветлити у случају коришћења ноћу;</p>
				<p>3) други независни уређај за мерење и приказивање висине, изузев ако је већ инсталиран у складу са ставом е) тачка 1); и</p>
				<p>4) резервни извор напајања који је независан од главног електричног система, а који се користи за потребе рада и осветљавања система за приказ уздужног положаја у трајању од најмање 30 минута. Резервни извор напајања се мора аутоматски укључити након потпуног квара главног електричног система, при чему се мора јасно приказати да се индикатор уздужног положаја напаја из резервног извора напајања.</p>
				<p><span class="bold">SPO.IDE.A.126 Додатна опрема за летове са једним пилотом, који се обављају по правилима за инструментално летење </span><span class="italik">(IFR)</span></p>
				<p>Сложени моторни авиони са једним пилотом, који се користе по правилима за инструментално летење <span class="italik">(IFR)</span>, морају да буду опремљени аутопилотом којим се, као минимум, може одржавати висина и смер.</p>
				<p><span class="bold">SPO.IDE.A.130 Систем за упозоравање на опасно приближавање земљи </span><span class="italik">(TAWS)</span></p>
				<p>Авиони са турбинским погоном, са максималном сертификованом масом на полетању <span class="italik">(MCTOM) </span>већом од 5.700 <span class="italik">kg</span> или са максималним бројем расположивих путничких седишта <span class="italik">(MOPSC) </span>већим од девет, морају да имају систем за упозоравање на опасно приближавање земљи<span class="bold"> </span><span class="italik">(TAWS)</span> који испуњава услове за:</p>
				<p>а) класу А опреме, као што је наведено у прихваћеном стандарду, у случају авиона којима је прва појединачна потврда о пловидбености <span class="italik">(CofA)</span> издатa после 1. јануара 2011. године; или</p>
				<p>б) класу Б опреме, као што је наведено у прихваћеном стандарду, у случају авиона којима је прва појединачна потврда о пловидбености <span class="italik">(CofA)</span> издата 1. јануара 2011. године или пре тог датума.</p>
				<p><span class="bold">SPO.IDE.A.131 Систем за избегавање судара у ваздуху </span><span class="italik">(ACAS II)</span></p>
				<p>Изузев ако је другачије прописано Уредбом (ЕУ) бр. 1332/2011, авиони са турбинским погоном који имају максималну сертификовану масу на полетању <span class="italik">(MCTOM) </span>већу од 5.700 <span class="italik">kg</span>, морају да имају уграђен систем <span class="italik">ACAS </span>II.</p>
				<p><span class="bold">SPO.IDE.A.132 Опрема за уочавање временских услова - сложени моторни авиони</span></p>
				<p>Следећи авиони морају да имају опрему за уочавање временских услова ако лете ноћу или у метеоролошким условима за инструментално летење <span class="italik">(IMC)</span>, у подручјима у којима се на рути може очекивати појава олује са грмљавином или други потенцијално опасни временски услови који могу да се уоче помоћу ове опреме:</p>
				<p>а) авиони са кабином под притиском;</p>
				<p>б)<span class="bold"> </span>авиони са максималном сертификованом масом на полетању <span class="italik">(MCTOM)</span> већом од 5.700 <span class="italik">kg,</span> чија кабина није под притиском.</p>
				<p><span class="bold">SPO.IDE.A.133 Додатна опрема за летове који се обављају ноћу, у условима залеђивања – сложени моторни авиони</span></p>
				<p>а) Авиони који се користе ноћу, у очекиваним или стварним условима залеђивања, морају да имају опрему за осветљавање или откривање наслага леда.</p>
				<p>б) Опрема за осветљавање наслага леда не сме да изазива одсјај или рефлексију који могу да умање способност посаде за обављање њене дужности.</p>
				<p><span class="bold">SPO.IDE.A.135 Систем интерфона за чланове летачке посаде</span> </p>
				<p>Авиони са вишечланом летачком посадом морају да имају систем интерфона за чланове летачке посаде, који обухвата слушалице и микрофоне за сваког члана летачке посаде.</p>
				<p><span class="bold">SPO.IDE.A.140 Уређај за снимање звука</span> <span class="bold">у пилотској кабини</span></p>
				<p>а) Следећи авиони морају да имају уређај за снимање звука у пилотској кабини <span class="italik">(CVR)</span>:</p>
				<p>1) авиони са максималном сертификованом масом на полетању <span class="italik">(MCTOM) </span>већом од 27.000 <span class="italik">kg</span> којима је прва појединачна потврда о пловидбености <span class="italik">(CofA)</span> издата 1. јануара 2016. године или после тог датума; и</p>
				<p>2) авиони са максималном сертификованом масом на полетању <span class="italik">(MCTOM) </span>већом од 2.250 <span class="italik">kg</span>:</p>
				<p>(i) који су сертификовани за летове са минималном посадом која обухвата најмање два пилота;</p>
				<p>(ii) који су опремљени турбомлазним мотором или са више турбоелисних мотора; и</p>
				<p>(iii) за које је прва потврда о типу издата 1. јануара 2016. године или после тог датума.</p>
				<p class="v2-clan-left-1">б) Уређај за снимање звука у пилотској 
				кабини <span class="italik">(CVR)</span> мора да има могућност 
				да чува снимљени звук током најмање:</p>
				<p class="v2-clan-left-1">1) последњих 25 сати, за авионе са 
				максималном сертификованом масом на полетању
				<span class="italik">(MCTOM)</span> већом од 27.000
				<span class="italik">kg</span> и којима је прва појединачна 
				потврда о пловидбености <span class="italik">(CofA) </span>
				издата 1. јануара 2021. године или касније; или</p>
				<p class="v2-clan-left-1">2) последња два сата у свим осталим 
				случајевима.</p>
				<p>ц) Уређај за снимање звука у пилотској кабини <span class="italik">(CVR) </span>уз време снимања бележи и:</p>
				<p>1) гласовну комуникацију у пилотској кабини послату или примљену радио-везом;</p>
				<p>2) гласовну комуникацију чланова летачке посаде преко система интерфона и система за обавештавање осталих лица, ако је уграђен;</p>
				<p>3) звуке из пилотске кабине, непрекидно, укључујући звучне сигнале примљене из сваког микрофона у кабини или микрофона из маске; и</p>
				<p>4) глас или звучни сигнал идентификације навигационог или прилазног средства, који се добија посредством слушалица или звучника.</p>
				<p>д) Уређај за снимање звука у пилотској кабини <span class="italik">(CVR) </span>започиње снимање пре него што се авион покрене сопственим погоном и снима до краја лета, када авион престане да се креће сопственим погоном. </p>
				<p>е) Поред наведеног у ставу д), у зависности од могућности напајања електричном енергијом, уређај за снимање звука у пилотској кабини <span class="italik">(CVR) </span>започиње снимање што је пре могуће, већ у току провере пилотске кабине пре почетка рада мотора на почетку лета и снима све до завршне провере пилотске кабине на крају лета, по престанку рада мотора. </p>
				<p class="v2-clan-left-1">ф) Ако се уређај за снимање звука у 
				пилотској кабини <span class="italik">(CVR) </span>не може 
				одвојити, он мора садржати направу која помаже његовом 
				проналажењу у води. Најкасније до 1. јануара 2020. године, овај 
				уређај мора да има могућност подводног емитовања у трајању од 
				најмање 90 дана. Ако се уређај за снимање звука у пилотској 
				кабини <span class="italik">(CVR) </span>може одвојити, он мора 
				имати предајник за одређивање места несреће (ELT).</p>
				<p><span class="bold">SPO.IDE.A.145 Уређај за снимање података о лету </span></p>
				<p>а) Авиони са максималном сертификованом масом на полетању <span class="italik">(MCTOM)</span> већом од 5.700 <span class="italik">kg,</span> којима је прва појединачна потврда о пловидбености <span class="italik">(CofA)</span> издата 1. јануара 2016. године или касније, морају да буду опремљени уређајем за снимање података о лету <span class="italik">(FDR)</span> који користи дигитални метод снимања и за који постоји метод којим се ти подаци могу брзо преузети из меморије уређаја.</p>
				<p>б) Уређај за снимање података о лету <span class="italik">(FDR)</span> снима параметре потребне за прецизно одређивање путање лета авиона, брзине, уздужног положаја, снаге мотора, конфигурације и рада авиона и мора да има могућност да чува снимљене податке најмање последњих 25 сати.</p>
				<p>ц) Подаци се добијају из извора у авиону који омогућавају прецизну повезаност са информацијама које су приказане летачкој посади.</p>
				<p>д) Уређај за снимање података о лету <span class="italik">(FDR) </span>започиње снимање података пре него што се авион покрене сопственим погоном и престаје са снимањем када авион престане да се креће сопственим погоном.</p>
				<p class="v2-clan-left-1">е) Ако се уређај за снимање података о 
				лету <span class="italik">(FDR)</span> не може одвојити, он мора 
				да садржи направу која помаже његовом проналажењу у води. 
				Најкасније до 1. jануара 2020. године, овај уређај мора да има 
				могућност подводног емитовања у трајању од најмање 90 дана. Ако 
				се уређај за снимање података о лету <span class="italik">(FDR)</span> 
				авиона може одвојити, он мора имати предајник за одређивање 
				места несреће <span class="italik">(ELT)</span>.</p>
				<p><span class="bold">SPO.IDE.A.150 Снимање података са везе за пренос података</span></p>
				<p>а) Авиони којима је прва појединачна потврда о пловидбености издата 1. јануара 2016. године или касније, који имају могућност комуникације преко везе за пренос података и који морају да буду опремљени уређајем за снимање звука у пилотској кабини <span class="italik">(CVR)</span> морају да, када је то могуће, на том уређају снимају:</p>
				<p>1) примљене и предате поруке размењене преко везе за пренос података између пружаоца услуга у ваздушном саобраћају и авиона, укључујући поруке које се односе на:</p>
				<p>(i) успостављање везе преко везе за пренос података;</p>
				<p>(ii) комуникацију између контролора и пилота;</p>
				<p>(iii) циљано праћење;</p>
				<p>(iv) податке о лету;</p>
				<p>(v) праћење преноса података из авиона, колико је то могуће с обзиром на структуру система;</p>
				<p>(vi) оперативне контролне податке авиона, колико је то могуће с обзиром на структуру система; и</p>
				<p>(vii) графички приказ, кoлико је то могуће с обзиром на структуру система;</p>
				<p>2) податке који омогућавају везу са било којим другим евиденцијама које су повезане са комуникацијом оствареном преко везе за пренос података и које се чувају ван авиона; и</p>
				<p>3) податке о времену и приоритету порука послатих и примљених преко везе за пренос података, узимајући у обзир структуру система.</p>
				<p>б) Уређај за снимање мора да користи дигитални метод снимања и чувања података и информација, као и метод претраживања тих података. Метод снимања мора да омогућава упоређивање података са подацима који су снимљени на земљи.</p>
				<p>ц) Уређај за снимање мора да има могућност чувања снимљених података најмање онолико времена колико је прописано у SPO.IDE.A.140 за уређај за снимање звука у пилотској кабини <span class="italik">(CVR). </span></p>
				<p class="v2-clan-left-1">д) Ако се уређај не може одвојити, он 
				мора да садржи направу која помаже његовом проналажењу у води. 
				Најкасније до 1. јануара 2020. године, овај уређај мора да има 
				могућност подводног емитовања у трајању од најмање 90 дана. Ако 
				се уређај може одвојити, он мора имати предајник за одређивање 
				места несреће <span class="italik">(ELT)</span>.д) Уређај за снимање мора да садржи направу која помаже његовом проналажењу у води.</p>
				<p>е) Захтеви који се примењују на почетак и престанак рада уређаја за снимање су идентични захтевима који се примењују на почетак и престанак рада уређаја за снимање звука у пилотској кабини <span class="italik">(CVR), </span>који су наведени у SPO.IDE.A.140 ст. д) и e).</p>
				<p><span class="bold">SPO.IDE.A.155 Комбиновани уређај за снимање података о лету и звука у пилотској кабини</span></p>
				<p>Испуњеност захтева о уређајима за снимање звука у пилотској кабини <span class="italik">(CVR) </span>и за снимање података о лету авиона <span class="italik">(FDR) </span>може да се постигне са:</p>
				<p>а) једним комбинованим уређајем за снимање звука у пилотској кабини и снимање података о лету, ако се ради о авионима за које се захтева да буду опремљени уређајем за снимање звука у пилотској кабини <span class="italik">(CVR) </span>или уређајем за снимање података о лету <span class="italik">(FDR);</span> или</p>
				<p>б) два комбинована уређаја за снимање звука у пилотској кабини и снимање података о лету, ако се ради о авионима који морају да буду опремљени уређајем за снимање звука у пилотској кабини <span class="italik">(CVR) </span>и уређајем за снимање података о лету <span class="italik">(FDR).</span></p>
				<p><span class="bold">SPO.IDE.A.160 Седишта, сигурносни појасеви на седиштима и системи</span> <span class="bold">за</span> <span class="bold">везивање </span></p>
				<p>Авиони морају да буду опремљени:</p>
				<p>а) седиштем или местом за сваког члана посаде или стручно лице за обављање задатка; </p>
				<p>б) сигурносним појасом на сваком седишту и системом за везивање за свако место;</p>
				<p class="v2-clan-left-1">ц) ако је реч о авионима који не 
				спадају у сложене моторне, сигурносним појасом са системом за 
				везивање горњег дела тела, на сваком седишту за члана летачке 
				посаде, који има једну тачку отпуштања, за авионе којима је прва 
				појединачна потврда о пловидбености <span class="italik">CofA</span> 
				издата 25. августа 2016. године или после тог датума; </p>
				<p class="v2-clan-left-1">д) за сложене моторне авионе, 
				сигурносним појасом са системом за везивање горњег дела тела, 
				који има једну тачку отпуштања и садржи уређај који при наглом 
				кочењу аутоматски задржава горњи део тела особе која седи на том 
				седишту:</p>
				<p class="v2-clan-left-1">1) на сваком седишту летачке посаде и 
				на било ком седишту које се налази поред пилотског седишта;</p>
				<p class="v2-clan-left-1">2) на сваком седишту у пилотској 
				кабини предвиђеном за посматрача.</p>
				<p class="v2-clan-left-1">е) Сигурносни појас са системом за 
				везивање горњег дела тела који се захтева у тачки д) мора да 
				има:</p>
				<p class="v2-clan-left-1">1) само једну тачку отпуштања;</p>
				<p class="v2-clan-left-1">2) на седиштима која су предвиђена за 
				седење минималног броја чланова кабинске посаде, два рамена 
				појаса и сигурносни појас, који се могу користити засебно; и</p>
				<p class="v2-clan-left-1">3) на седиштима која су предвиђена за 
				летачку посаду и на сваком седишту које се налази поред 
				пилотског седишта:</p>
				<p class="Basic-Paragraph">(<span class="v2-clan-left-1">i) два 
				рамена појаса и сигурносни појас, који се могу користити 
				засебно; или</span></p>
				<p class="v2-clan-left-1">(ii) коси рамени појас и сигурносни 
				појас, који се могу користити засебно, за следеће авионе:</p>
				<p class="v2-clan-left-1">(A) авионе са максималном 
				сертификованом масом на полетању (<span class="italik">МСТОМ</span>) 
				мањом од 5.700 <span class="italik">kg</span> и са максималним 
				бројем расположивих путничких седишта (<span class="italik">MOPSC</span>) 
				мањим од девет, који задовољавају динамичке услове принудног 
				слетања утврђене у примењивим сертификационим захтевима;</p>
				<p class="v2-clan-left-1">(Б) авионе са максималном 
				сертификованом масом на полетању (<span class="italik">МСТОМ</span>) 
				мањом од 5.700 <span class="italik">kg</span> и са максималним 
				бројем расположивих путничких седишта (<span class="italik">MOPSC</span>) 
				мањим од девет, који не задовољавају динамичке услове принудног 
				слетања утврђене у примењивим сертификационим захтевима и којима 
				је прва појединачна потврда о пловидбености (<span class="italik">СofA)
				</span>издата пре 25. августа 2016. године.</p>
				<p><span class="bold">SPO.IDE.A.165 Комплет прве помоћи</span></p>
				<p>а) У авиону се мора налазити комплет прве помоћи;</p>
				<p>б) Комплети прве помоћи морају да буду:</p>
				<p>1) лако доступни за употребу; и</p>
				<p>2) редовно допуњавани.</p>
				<p><span class="bold">SPO.IDE.A.170 Додатни кисеоник за авионе чија је кабина под притиском</span></p>
				<p>а) Авиони који имају кабину под притиском, а који су предвиђени за лет на висинама на којима се захтева коришћење кисеоника у складу са ставом б), морају да имају уређај за складиштење и расподелу захтеване количине кисеоника. </p>
				<p>б) Авиони који имају кабину под притиском, а који су предвиђени за лет на висинама изнад 10.000 <span class="italik">ft</span> морају да имају довољну количину кисеоника за снабдевање свих чланова летачке посаде и стручних лица за обављање задатка, најмање:</p>
				<p>(i) у сваком тренутку када притисак у путничкој кабини одговара притиску изнад 15.000 <span class="italik">ft</span>, али не за мање од десет минута снабдевања;</p>
				<p>(ii) у сваком тренутку када, у случају пада притиска и узимајући у обзир околности лета, притисак у пилотској и путничкој кабини одговара притиску између 14.000 <span class="italik">ft</span> и 15.000 <span class="italik">ft</span>;</p>
				<p>(iii) за сваки период дужи од 30 минута када је висина по притиску у пилотској и путничкој кабини између 10.000 <span class="italik">ft</span> и 14.000 <span class="italik">ft</span>; и</p>
				<p>(iv) за најмање десет минута, ако је реч о авионима који се користе на висинама по притиску изнад 25.000 <span class="italik">ft</span> или на нижим висинама под условима који им не дозвољавају да се за четири минута безбедно спусте на висину по притиску од 13.000 <span class="italik">ft</span>.</p>
				<p>ц) Авиони који имају кабину под притиском, а који су предвиђени за лет на висинама изнад 25.000 <span class="italik">ft,</span> морају да буду додатно опремљени:</p>
				<p>1) уређајем који упозорава летачку посаду о паду притиска; и</p>
				<p>2) у случају сложених моторних авиона, маскама за кисеоник за чланове летачке посаде, које је могуће брзо употребити.</p>
				<p><span class="bold">SPO.IDE.A.175 Додатни кисеоник</span> <span class="bold">за авионе са кабином која није под притиском</span></p>
				<p>а) Авиони чија кабина није под притиском, а који лете на висинама на којима се захтева коришћење кисеоника у складу са ставом б), морају да имају уређај за складиштење и расподелу захтеване количине кисеоника. </p>
				<p>б) Авиони чија кабина није под притиском, а који лете на висинама код којих је висина по притиску у одељцима кабине изнад 10.000 <span class="italik">ft,</span> морају да буду снабдевени довољном количином кисеоника за снабдевање:</p>
				<p>1) свих чланова посаде за сваки период дужи од 30 минута, ако је висина по притиску у одељку кабине између 10.000 <span class="italik">ft</span> и 13.000 <span class="italik">ft</span>; и</p>
				<p>2) свих лица у авиону у сваком периоду када је висина по притиску у одељку кабине изнад 13.000 <span class="italik">ft</span>.</p>
				<p>ц) Без обзира на став б), излети одређеног трајања између између 13.000 <span class="italik">ft</span> и 16.000 <span class="italik">ft</span> могу се обављати без залиха кисеоника, у складу са SPO.OP.195 став б).</p>
				<p><span class="bold">SPO.IDE.A.180 Ручни апарати за гашење пожара</span></p>
				<p>a) Авиони, изузев моторних једрилица <span class="italik">– TMG </span>и<span class="italik"> ELA</span>1 авиона, морају да имају најмање један ручни апарат за гашење пожара:</p>
				<p>1) у пилотској кабини; и</p>
				<p>2) у сваком делу кабине који је издвојен од пилотске кабине, осим ако је тај одељак лако доступан летачкој посади.</p>
				<p>б) Врста и количина средстава за гашење пожара за неопходне апарате за гашење пожара мора да буде примерена врсти ватре која се може појавити у одељку у којем се предвиђа коришћење апарата за гашење и мора, у највећој мери, да умањи опасност од концентрације отровних гасова у одељцима у којима се налазе лица.</p>
				<p><span class="bold">SPO.IDE.A.181 Секира и гвоздена полуга</span></p>
				<p>Авиони са максималном сертификованом масом на полетању <span class="italik">(MCTOM) </span>већом од 5.700 <span class="italik">kg</span> морају да имају најмање једну секиру или гвоздену полугу у пилотској кабини.</p>
				<p><span class="bold">SPO.IDE.A.185 Означавање места за продор</span></p>
				<p>Ако су на трупу авиона означена места погодна за продор спасилачких екипа у авион у случају опасности, она се морају обележити на начин приказан на слици 1.</p>
				<p class="clan"><span class="bold">Слика 1<br>Означавање места за продор</span></p>
				<p><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-s_opt15.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_16.tiff"></p>
				<p><span class="bold">SPO.IDE.A.190 Предајник за одређивање места несреће </span><span class="italik">(ELT)</span></p>
				<p class="v2-clan-left-1">а) Авиони морају да буду опремљени са:</p>
				<p class="v2-clan-left-1">1) предајником за одређивање места 
				несреће <span class="italik">(ELT) </span>било ког типа или 
				једним уређајем за лоцирање ваздухоплова који испуњава захтев из 
				CAT.GEN.MPA.210 Анекса IV ове уредбе (Део-<span class="italik">CAT</span>), 
				ако им је прва појединачна потврда о пловидбености издата 1. 
				јула 2008. године или пре тог датума;</p>
				<p class="v2-clan-left-1">2) аутоматским предајником за 
				одређивање места несреће <span class="italik">(ELT) </span>или 
				једним уређајем за лоцирање ваздухоплова<span class="italik">
				</span>који испуњава захтев из CAT.GEN.MPA.210 Анекса IV ове 
				уредбе (Део-<span class="italik">CAT</span>), ако им је прва 
				појединачна потврда о пловидбености издата после 1. јула 2008. 
				године; или</p>
				<p class="v2-clan-left-1">3) предајником за одређивање места 
				несреће <span class="italik">(ELT(S))</span> или личним 
				предајником <span class="italik">(PLB)</span> кога носи члан 
				посаде или стручно лице за обављање задатка, ако максимални број 
				расположивих путничких седишта<span class="italik"> </span>
				износи шест или мање.</p>
				<p>б) Сваки тип предајника за одређивање места несреће <span class="italik">(ELT)</span> мора да има могућност да непрекидно шаље сигнал на фреквенцији 121.5 <span class="italik">MHz </span>и 406 <span class="italik">MHz.</span></p>
				<p><span class="bold">SPO.IDE.A.195 Лет изнад воде</span></p>
				<p>а) Следећи авиони морају да имају прслуке за спасавање за свако лице у авиону, који су смештени тако да буду лако доступни са седишта или места лица за које су намењени:</p>
				<p>1) једномоторни авиони намењени за слетање на копно:</p>
				<p>(i) ако лете изнад воде на удаљености од копна која је већа од удаљености у случају једрења; или</p>
				<p>(ii) који полећу или слећу на аеродром или оперативно место чија се прилазна или одлазна путања, по оцени пилота који управља ваздухопловом, налази изнад воде тако да постоји могућност слетања на воду; </p>
				<p>2) хидроавиони који лете изнад воде; и </p>
				<p>3) авиони који лете на већем растојању од копна на које се може принудно слетети од растојања које авион прелети за 30 минута при нормалној брзини крстарења или 50 <span class="italik">NM</span>, у зависности од тога која од ове две удаљености је мања. </p>
				<p>б) Сваки прслук за спасавање мора да има електрично осветљење, ради лакшег уочавања лица.</p>
				<p>ц) Хидроавиони који лете изнад воде морају да имају:</p>
				<p>1) сидро и осталу опрему неопходну да би се олакшало привезивање, сидрење или маневрисање хидроавиона на води, која одговара величини, тежини и карактеристикама авиона; и</p>
				<p>2) опрему за произвођење звучних сигнала, као што је прописано међународним прописима за спречавање судара на мору, ако је то применљиво.</p>
				<p>д) Пилот који управља авионом који лети на удаљености од копна које је погодно за принудно слетање, а која је већа од растојања које авион прелети за 30 минута лета при нормалној брзини крстарења или 50 <span class="italik">NM</span>, у зависности од тога шта је мање, треба да одреди ризике за преживљавање лица у авиону у случају принудног слетања, на основу којих одређује потребу да се у авиону налази:</p>
				<p>1) опрема која емитује сигнал у случају опасности;</p>
				<p>2) довољно чамаца за спасавање за сва лица у авиону, који су смештени тако да се могу лако користити у случају опасности; и</p>
				<p>3) опрема за спасавање са средством за одржавање у животу, примерена врсти лета.</p>
				<p><span class="bold">SPO.IDE.A.200 Опрема за преживљавање</span></p>
				<p>а) Авиони који лете изнад подручја у којима је трагање и спасавање изузетно отежано морају да имају:</p>
				<p>1) опрему која емитује сигнал у случају опасности;</p>
				<p>2) најмање један предајник за одређивање места несреће <span class="italik">(ELT(S))</span>; и</p>
				<p>3) додатну опрему за преживљавање за руту на којој се лети, узимајући у обзир број лица у авиону.</p>
				<p>б) Додатна опрема за преживљавање која је наведена у ставу a) тачка 3) није неопходна ако авион:</p>
				<p>1) остаје на растојању од подручја у коме трагање и спасавање није изузетно отежано, а које одговара:</p>
				<p>(i) растојању које авион прелети за 120 минута, при брзини крстарења са отказом једног мотора <span class="italik">(OEI) –</span> за авионе који могу дa наставe лет до аеродрома са отказом критичног мотора, са било које тачке на рути или планираног скретања са руте; или</p>
				<p>(ii) растојању које авион прелети за 30 минута при брзини крстарења, за све остале авионе; или</p>
				<p>2) остаје на растојању од подручја на коме се може обавити принудно слетање, које није веће од растојања које одговара лету од 90 минута при брзини крстарења, за авионе који су сертификовани у складу са применљивим стандардима пловидбености.</p>
				<p><span class="bold">SPO.IDE.A.205 Индивидуална опрема за заштиту</span></p>
				<p>Свако лице у авиону мора да носи индивидуалну опрему за заштиту која одговара врсти делатности која се обавља. </p>
				<p><span class="bold">SPO.IDE.A.210 Слушалице</span></p>
				<p>а) Авиони морају да имају слушалице са уграђеним микрофоном или друго одговарајуће средство за сваког члана летачке посаде на њиховом месту у пилотској кабини.</p>
				<p>б) Авиони који лете по правилима за инструментално летење <span class="italik">(IFR)</span> или ноћу мораjу да на панелу за мануелну контролу висине и нагиба авиона имају тастер за активирање предајника, за сваког члана летачке посаде.</p>
				<p><span class="bold">SPO.IDE.A.215 Радио-комуникациона опрема</span></p>
				<p>а) Авиони који лете по правилима за инструментално летење <span class="italik">(IFR)</span> или ноћу или када је то у складу са примењивим захтевима ваздушног простора, морају да буду опремљени радио-комуникационом опремом која, у уобичајеним условима простирања радио-сигнала, мора да омогућава:</p>
				<p>1) двосмерну комуникацију у сврху аеродромске контроле;</p>
				<p>2) пријем метеоролошких информација у сваком тренутку током лета;</p>
				<p>3) двосмерну комуникацију у сваком тренутку током лета са оним ваздухопловним станицама и на оним фреквенцијама које је прописао одговарајући надлежни орган; и</p>
				<p>4) комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p>б) Ако се захтева више од једног комплета комуникационе опреме, свака таква опрема мора да ради независно од других у мери у којој квар једне опреме неће изазвати квар других.</p>
				<p><span class="bold">SPO.IDE.A.220 Навигациона опрема</span></p>
				<p>а) Авиони морају да буду опремљени навигационом опремом која омогућава лет у складу са:</p>
				<p>1)<span class="italik"> ATS</span> планом лета, ако је применљиво; и</p>
				<p>2) примењивим захтевима ваздушног простора.</p>
				<p>б) Авиони морају да имају довољну навигациону опрему како би се обезбедило да у случају отказа једног дела опреме у било којој фази лета, преостали део опреме омогућава безбедну навигацију у складу са ставом а) или безбедно обављање одговарајућих радњи за непредвиђене ситуације.</p>
				<p>ц) Авиони који се користе на летовима код којих се очекује слетање у метеоролошким условима за инструментално летење <span class="italik">(IMC)</span> морају дa имају одговарајућу опрему која омогућава навођење до одређене тачке од које се може обавити визуелно слетање. Ова опрема мора да омогућава навођење ка сваком аеродрому на који се очекује слетање у метеоролошким условима за инструментално летење <span class="italik">(IMC)</span> и ка сваком одређеном алтернативном аеродрому.</p>
				<p class="v2-clan-left-1">д) За <span class="italik">PBN</span> 
				летове, ваздухоплов мора да испуњава сертификационе захтеве у 
				погледу пловидбености за одговарајућу навигациону спецификацију.</p>
				<p><span class="bold">SPO.IDE.A.225 Транспондер</span></p>
				<p>Авиони морају да имају транспондер секундарног надзорног радара <span class="italik">(SSR)</span> за извештавање о висини по притиску и другој карактеристици секундарног надзорног радара <span class="italik">(SSR)</span> која је неопходна за руту на којој се лети.</p>
				<p class="Basic-Paragraph"><span class="v2-bold-left-1">
				SPO.IDE.A.230 Управљање базама ваздухопловних података</span>
				</p>
				<p class="v2-clan-left-1">а) Базе ваздухопловних података које 
				се користе на сертификованим системима ваздухоплова морају да 
				испуњавају захтеве у погледу квалитета података који одговарају 
				намераваној употреби података. </p>
				<p class="v2-clan-left-1">б) Оператер је дужан да обезбеди 
				правовремену дистрибуцију и уношење актуелних и неизмењених база 
				ваздухопловних података у све ваздухоплове за које то потребно.</p>
				<p class="v2-clan-left-1">ц) Без обзира на све друге захтеве 
				који се односе на пријављивање догађаја, као што је дефинисано у 
				Уредби (EУ) број 376/2014, оператер је дужан да добављачу базе 
				података пријави случајеве погрешних, недоследних или 
				недостајућих података за које је разумно очекивати да би могли 
				да представљају опасност по безбедност лета.</p>
				<p class="v2-clan-left-1">У таквим случајевима, оператер је 
				дужан да обавести летачку посаду и остало заинтересовано особље 
				и да обезбеди да се такви подаци не употребљавају.</p>
				<p class="hide-change">*Службени гласник РС, број 12/2019</p>
				<p class="clan">ОДЕЉАК 2 <br><span class="bold">Хеликоптери</span></p>
				<p><span class="bold">SPO.IDE.Н.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са применљивим захтевима за пловидбеност:</p>
				<p>1) ако их користи летачка посада за контролу путање лета;</p>
				<p>2) ако се користе у циљу испуњења захтева наведених у SPO.IDE.H.215; </p>
				<p>3) ако се користе у циљу испуњења захтева наведених у SPO.IDE.H.220; или</p>
				<p>4) ако су уграђени у хеликоптер.</p>
				<p>б) Следеће предмете, ако се захтевају овом главом, није потребно одобрити као опрему:</p>
				<p>1) преносиве батеријске лампе;</p>
				<p>2) прецизни мерач времена;</p>
				<p>3) држач карте;</p>
				<p>4) комплет прве помоћи;</p>
				<p>5) опрему за преживљавање и сигнализацију; и</p>
				<p>6) сидра за море и опрему за привезивање.</p>
				<p>ц) Инструменти и опрема који се не захтевају у овој глави, као и друга опрема која није захтевана другим применљивим анексима, али се налази у хеликоптеру, морају да испуњавају следеће услове:</p>
				<p>1) летачка посада не сме да користи податке који се очитавају са ових инструмената, опреме или њихових додатака у циљу испуњавања захтева из Анекса I Уредбе (ЕЗ) бр. 216/2008 или захтева садржаних у SPO.IDE.Н.215 и SPO.IDE.Н.220; и</p>
				<p>2) инструменти и опрема не смеју да утичу на пловидбеност хеликоптера, чак и у случају њиховог отказа или квара.</p>
				<p>д) Инструменти и опрема морају да буду лако употребљиви и приступачни са места на коме седи члан посаде који треба да их користи.</p>
				<p>е) Инструменти које може да користи сваки члан летачке посаде морају да буду постављени тако да дозвољавају члану летачке посаде да може са свог места лако да види њихове показатеље, уз најмање могуће скретање од положаја и правца гледања у односу на смер лета.</p>
				<p>ф) Сва захтевана опрема за случај опасности мора да буде лако доступна за тренутну употребу.</p>
				<p><span class="bold">SPO.IDE.Н.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент хеликоптера, део опреме или нека њихова функција за планирани лет, изузев:</p>
				<p>а) ако се хеликоптер користи у складу са листом минималне опреме <span class="italik">(MEL)</span> оператера, ако је иста утврђена; </p>
				<p>б) за сложене моторне хеликоптере и за сваки хеликоптер који се користи у комерцијалне сврхе – ако је оператер прибавио одобрење надлежне власти да користи хеликоптер у оквиру главне листе минималне опреме <span class="italik">(MMEL);</span></p>
				<p>ц) ако хеликоптер има дозволу за лет која је издата у складу са применљивим захтевима за пловидбеност.</p>
				<p><span class="bold">SPO.IDE.Н.115 Оперативна светла</span></p>
				<p>Хеликоптери који се користе ноћу морају да буду опремљени са:</p>
				<p>а) системом светала за спречавање судара;</p>
				<p>б) навигационим/позиционим светлима;</p>
				<p>ц) светлом за слетање;</p>
				<p>д) расветом која се напаја из електричног система хеликоптера како би се обезбедило одговарајуће осветљење свих инструмената и опреме потребне за безбедно коришћење хеликоптера;</p>
				<p>е) расветом која се напаја из електричног система хеликоптера како би се обезбедило осветљење свих делова кабине;</p>
				<p>ф) независном преносивом батеријском лампом за свако седиште предвиђено за члана посаде; и</p>
				<p>г) светлима која су у складу са међународним прописима за спречавање судара на мору, ако је хеликоптер амфибија.</p>
				<p><span class="bold">SPO.IDE.Н.120 Летови који се обављају по правилима за визуелно летење </span><span class="italik">(VFR)</span><span class="bold"> – летачки и навигациони инструменти и припадајућа опрема </span></p>
				<p>а) Хеликоптери који се користе дању, по правилима за визуелно летење <span class="italik">(VFR), </span>морају<span class="italik"> </span>да буду опремљени следећим инструментима за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзинe; и</p>
				<p>5) клизања.</p>
				<p>б) Хеликоптери који се користе за летове у метеоролошким условима за визуелно летење <span class="italik">(VМС)</span> изнад воде и изван копна у видокругу или који се користе за летове ноћу, у метеоролошким условима за визуелно летење <span class="italik">(VМС),</span> поред опреме наведене у ставу а), морају да буду опремљени и са:</p>
				<p>1) инструментима за мерење и приказ:</p>
				<p>(i) уздужног положаја;</p>
				<p>(ii) вертикалне брзине;</p>
				<p>(iii) стабилизованог смера;</p>
				<p>2) уређајем који показује неадекватност електричног напајања жироскопских инструмената; и</p>
				<p>3) за сложене моторне хеликоптере, средством за спречавање квара система за показивање брзине наведене у ставу а) тачка 4), услед кондензације и залеђивања; </p>
				<p>ц) Хеликоптери који се користе за летове при којима је видљивост мања од 1.500 <span class="italik">m, </span>или у условима када их није могуће задржати на жељеној путањи лета без једног или више додатних инструмената, поред опреме наведене у ст. а) и б), морају да буду опремљени опремом за спречавање квара система за показивање брзине наведене у ставу а) тачка 4), услед кондензације или залеђивања.</p>
				<p>д) Ако су за лет потребна два пилота, хеликоптери морају да буду опремљени посебним додатним уређајима за приказ:</p>
				<p>1) висине по притиску;</p>
				<p>2) индициране брзине;</p>
				<p>3) клизања;</p>
				<p>4) уздужног положаја, ако је примењиво;</p>
				<p>5) вертикалне брзине, ако је примењиво; и</p>
				<p>6) стабилизованог смера, ако је примењиво.</p>
				<p><span class="bold">SPO.IDE.Н.125 Летови који се обављају по правилима за инструментално летење </span><span class="italik">(IFR)</span><span class="bold"> – летачки и навигациони инструменти и припадајућа опрема </span></p>
				<p>Хеликоптери који се користе по правилима за инструментално летење <span class="italik">(IFR)</span> морају да буду опремљени: </p>
				<p>а) уређајем за мерење и приказ:</p>
				<p>1) магнетног правца;</p>
				<p>2) времена у сатима, минутима и секундама;</p>
				<p>3) висине по притиску;</p>
				<p>4) индициране брзине;</p>
				<p>5) вертикалне брзине;</p>
				<p>6) клизања; </p>
				<p>7) уздужног положаја;</p>
				<p>8) стабилизованог смера; и</p>
				<p>9) спољне температуре ваздуха;</p>
				<p>б) уређајем који показује неадекватност електричног напајања жироскопских инструмената;</p>
				<p>ц) ако су за лет потребна два пилота, тада другом пилоту морају да буду доступни посебни уређаји који приказују:</p>
				<p>1) висину по притиску;</p>
				<p>2) индицирану брзину;</p>
				<p>3) вертикалну брзину;</p>
				<p>4) клизање;</p>
				<p>5) уздужни положај; и</p>
				<p>6) стабилизовани смер;</p>
				<p>д) средством за спречавање квара система за показивање брзине услед кондензације и залеђивања, који се захтева у ставу а) тачка 4) и ставу ц) тачка 2).</p>
				<p>е) додатним средством за мерење и приказ уздужног положаја као резервним инструментом; и</p>
				<p>ф) за сложене моторне хеликоптере:</p>
				<p>1) додатним извором статичког притиска;</p>
				<p>2) држачем карте, који се налази на месту које омогућава лако очитавање карте и на којем се она може осветлити у случају коришћења ноћу.</p>
				<p><span class="bold">SPO.IDE.Н.126 Додатна опрема за летове са једним пилотом, који се обављају по правилима за инструментално летење </span><span class="italik">(IFR)</span></p>
				<p>Хеликоптери са једним пилотом, који се користе по правилима за инструментално летење <span class="italik">(IFR)</span>, морају да буду опремљени аутопилотом којим се, као минимум, може одржавати висина и смер.</p>
				<p><span class="bold">SPO.IDE.Н.132 Опрема за уочавање временских услова – сложени моторни хеликоптери</span></p>
				<p>Хеликоптери који се користе по правилима за инструментално летење (<span class="italik">IFR</span>) или ноћу, морају да имају опрему за уочавање временских услова ако актуелни метеоролошки извештаји указују да се на рути којом се лети може очекивати појава олује са грмљавином или други потенцијално опасни временски услови који могу да се уоче помоћу ове опреме.</p>
				<p><span class="bold">SPO.IDE.Н.133 Додатна опрема за летове који се обављају ноћу, у условима залеђивања – сложени моторни хеликоптери</span></p>
				<p>а) Хеликоптери који се користе ноћу, у очекиваним или стварним условима залеђивања, морају да имају опрему за осветљавање или откривање наслага леда.</p>
				<p>б) Опрема за осветљавање наслага леда не сме да изазива одсјај или рефлексију који могу да умање способност посаде за обављање њихових дужности.</p>
				<p><span class="bold">SPO.IDE.Н.135 Систем интерфона за чланове летачке посаде</span></p>
				<p>Хеликоптери са вишечланом летачком посадом морају да имају систем интерфона за летачку посаду, укључујући слушалице и микрофоне за сваког члана летачке посаде.</p>
				<p><span class="bold">SPO.IDE.Н.140 Уређај за снимање звука</span> <span class="bold">у пилотској кабини</span></p>
				<p>а) Хеликоптери са максималном сертификованом масом на полетању <span class="italik">(MCTOM) </span>већом од 7.000 <span class="italik">kg</span> и којима је прва појединачна потврда о пловидбености <span class="italik">(CofA)</span> издата 1. јануара 2016. године или после тог датума, морају да буду опремљени уређајем за снимање звука у пилотској кабини <span class="italik">(CVR).</span></p>
				<p>б) Уређај за снимање звука у пилотској кабини <span class="italik">(CVR) </span>мора да има могућност да чува снимљени звук најмање у току последња два сата лета.</p>
				<p>ц) Уређај за снимање звука у пилотској кабини <span class="italik">(CVR) </span>уз време снимања бележи и:</p>
				<p>1) гласовну комуникацију у пилотској кабини послату или примљену радио-везом;</p>
				<p>2) гласовну комуникацију чланова летачке посаде преко система интерфона и система за обавештавање путника, ако је уграђен;</p>
				<p>3) звуке из пилотске кабине, непрекидно, укључујући звучне сигнале примљене из сваког микрофона у кабини или микрофона из маске; и</p>
				<p>4) глас или звучни сигнал идентификације навигационог или прилазног средства, који је добијен посредством слушалица или звучника.</p>
				<p>д) Уређај за снимање звука у пилотској кабини <span class="italik">(CVR)</span> мора да аутоматски започиње снимање пре него што се хеликоптер покрене сопственим погоном и снима до краја лета, када хеликоптер престане да се креће сопственим погоном. </p>
				<p>е) Поред наведеног у ставу д), у зависности од могућности напајања електричном енергијом, уређај за снимање звука у пилотској кабини <span class="italik">(CVR) </span>започиње снимање што је пре могуће, већ у току провере пилотске кабине пре почетка рада мотора на почетку лета и снима све до завршне провере пилотске кабине на крају лета, по престанку рада мотора. </p>
				<p class="v2-clan-left-2">ф) Ако се уређај за снимање звука у 
				пилотској кабини <span class="italik">(CVR)</span> не може 
				одвојити, он мора да садржи направу која помаже његовом 
				проналажењу у води. Најкасније до 1. јануара 2020. године, овај 
				уређај мора да има могућност подводног емитовања у трајању од 
				најмање 90 дана. Ако се уређај за снимање звука у пилотској 
				кабини <span class="italik">(CVR)</span> може одвојити, он мора 
				имати предајник за одређивање места несреће <span class="italik">
				(ELT)</span>.</p>
				<p><span class="bold">SPO.IDE.Н.145 Уређај за снимање података о лету </span></p>
				<p>а) Хеликоптери са максималном сертификованом масом на полетању <span class="italik">(MCTOM)</span> већом од 3.175 <span class="italik">kg,</span> којима је прва појединачна потврда о пловидбености <span class="italik">(CofA)</span> издата 1. јануара 2016. године или касније, морају да буду опремљени уређајем за снимање података о лету <span class="italik">(FDR)</span> који користи дигитални метод снимања и за који постоји метод којим се ти подаци могу брзо преузети из меморије уређаја.</p>
				<p>б) Уређај за снимање података о лету <span class="italik">(FDR)</span> снима параметре неопходне за прецизно одређивање путање лета хеликоптера, брзине, уздужног положаја, снаге мотора, конфигурације и рада хеликоптера и мора да има могућност да чува снимљене податке најмање последњих десет сати.</p>
				<p>ц) Подаци се добијају из извора у хеликоптеру који омогућавају прецизну повезаност са информацијама које су приказане летачкој посади.</p>
				<p>д) Уређај за снимање података о лету <span class="italik">(FDR)</span> мора да аутоматски започиње снимање података пре него што се хеликоптер покрене сопственим погоном и аутоматски престаје са снимањем када хеликоптер престане да се креће сопственим погоном.</p>
				<p class="v2-clan-left-2">е) Ако се уређај за снимање података о 
				лету <span class="italik">(FDR) </span>не може одвојити, он мора 
				да садржи направу која помаже његовом проналажењу у води. 
				Најкасније до 1. jануара 2020. године, овај уређај мора да има 
				могућност подводног емитовања у трајању од најмање 90 дана. Ако 
				се уређај за снимање података о лету <span class="italik">(FDR)
				</span>авиона може одвојити, он мора имати предајник за 
				одређивање места несреће (<span class="italik">ELT</span>).</p>
				<p><span class="bold">SPO.IDE.Н.150 Снимање података са везе за пренос података</span></p>
				<p>а) Хеликоптери којима је прва појединачна потврда о пловидбености издата 1. јануара 2016. године или касније, који имају могућност комуникације преко везе за пренос података и који морају да имају уређај за снимање звука у пилотској кабини <span class="italik">(CVR)</span> морају да, када је то могуће, на том уређају снимају:</p>
				<p>1) примљене и предате поруке размењене преко везе за пренос података између пружаоца услуга у ваздушном саобраћају и хеликоптера, укључујући поруке које се односе на:</p>
				<p>(i) успостављање везе преко везе за пренос података;</p>
				<p>(ii) комуникацију између контролора и пилота;</p>
				<p>(iii) циљано праћење;</p>
				<p>(iv) податке о лету;</p>
				<p>(v) праћење преноса података из ваздухоплова, колико је то могуће с обзиром на структуру система;</p>
				<p>(vi) оперативне контролне податке ваздухоплова, колико је то могуће с обзиром на структуру система; и</p>
				<p>(vii) графички приказ, кoлико је то могуће с обзиром на структуру система;</p>
				<p>2) податке који омогућавају везу са било којим другим евиденцијама које су повезане са комуникацијом оствареном преко везе за пренос података и које се чувају ван хеликоптера; и</p>
				<p>3) податке о времену и приоритету порука послатих и примљених преко везе за пренос података, узимајући у обзир структуру система.</p>
				<p>б) Уређај за снимање мора да користи дигитални метод снимања и чувања података и информација, као и метод претраживања тих података. Метод снимања мора да омогућава упоређивање података са подацима који су снимљени на земљи.</p>
				<p>ц) Уређај за снимање мора да има могућност чувања снимљених података најмање онолико времена колико је прописано у SPO.IDE.Н.140 за уређај за снимање звука у пилотској кабини <span class="italik">(CVR). </span></p>
				<p class="v2-clan-left-2">д) Ако се уређај не може одвојити, он 
				мора да садржи направу која помаже његовом проналажењу у води. 
				Најкасније до 1. јануара 2020. године, овај уређај мора да има 
				могућност подводног емитовања у трајању од најмање 90 дана. Ако 
				се уређај може одвојити, он мора имати предајник за одређивање 
				места несреће (<span class="italik">ELT</span>).</p>
				<p>е) Захтеви који се примењују на почетак и престанак рада уређаја за снимање су идентични захтевима који се примењују на почетак и престанак рада уређаја за снимање звука у пилотској кабини <span class="italik">(CVR)</span>,<span class="italik"> </span>који су наведени у SPO.IDE.H.140 ст. д) и e).</p>
				<p><span class="bold">SPO.IDE.Н.155 Комбиновани уређај за снимање података о лету и звука у пилотској кабини</span></p>
				<p>Испуњење захтева о уређајима за снимање звука у пилотској кабини <span class="italik">(CVR) </span>и снимање података о лету <span class="italik">(FDR) </span>може да се постигне једним комбинованим уређајем за снимање звука у пилотској кабини и снимање података о лету.</p>
				<p><span class="bold">SPO.IDE.Н.160 Седишта, сигурносни појасеви на седиштима и системи</span> <span class="bold">за</span> <span class="bold">везивање </span></p>
				<p>а) Хеликоптери морају да имају:</p>
				<p>1) седиште или место за сваког члана летачке посаде или стручно лице за обављање задатка; </p>
				<p>2) сигурносни појас на сваком седишту и појасеве за свако место;</p>
				<p>3) за хеликоптере којима је прва појединачна потврда о пловидбености издата након 31. децембра 2012. године, сигурносни појас са системом за везивање горњег дела тела, за свако седиште;</p>
				<p>4) сигурносни појас са системом за везивање горњег дела тела који садржи направу која аутоматски задржава горњи део тела у случају наглог кочења, за свако седиште намењено члановима летачке посаде; </p>
				<p>б) Сигурносни појас са системом за везивање горњег дела тела мора да има само једну тачку отпуштања.</p>
				<p><span class="bold">SPO.IDE.Н.165 Комплет прве помоћи</span></p>
				<p>а) Хеликоптери морају да имају најмање један комплет прве помоћи.</p>
				<p>б) Комплети прве помоћи морају да буду:</p>
				<p>1) лако доступни за употребу; и</p>
				<p>2) редовно допуњавани.</p>
				<p><span class="bold">SPO.IDE.Н.175 Додатни кисеоник за хеликоптере чија кабина није под притиском</span></p>
				<p>а) Хеликоптери чија кабина није под притиском, а који лете на висинама на којима се захтева коришћење кисеоника у складу са ставом б), морају да имају уређај за складиштење и расподелу који може да складишти и расподељује захтевану количину кисеоника.</p>
				<p>б) Хеликоптери чија кабина није под притиском, а који лете на висинама код којих је висина по притиску у путничкој кабини изнад 10.000 <span class="italik">ft</span>, морају да имају довољну количину кисеоника за снабдевање:</p>
				<p>1) свих чланова посаде, за период дужи од 30 минута, ако је висина по притиску у путничкој кабини између 10.000 <span class="italik">ft</span> и 13.000 <span class="italik">ft</span>; и</p>
				<p>2) свих чланова посаде и стручних лица за обављање задатка у сваком периоду када је висина по притиску у путничкој кабини изнад 13.000 <span class="italik">ft</span>.</p>
				<p>ц) Без обзира на став б), излети одређеног трајања између између 13.000 <span class="italik">ft</span> и 16.000 <span class="italik">ft</span> могу се обављати без залиха кисеоника у складу са SPO.OP.195 став б).</p>
				<p><span class="bold">SPO.IDE.Н.180 Ручни апарати за гашење пожара</span></p>
				<p>а) Хеликоптери, изузев <span class="italik">ELA</span> 2 хеликоптера, морају да имају најмање један ручни апарат за гашење пожара:</p>
				<p>1) у пилотској кабини; и</p>
				<p>2) у сваком одељку кабине који је издвојен од пилотске кабине, осим ако је тај одељак лако доступан летачкој посади.</p>
				<p>б) Врста и количина средстава за гашење пожара у неопходним апаратима за гашење пожара мора да буде примерена врсти ватре која се може појавити у одељку у којем се предвиђа коришћење апарата за гашење и мора, у највећој мери, да умањи опасност од концентрације отровних гасова у одељцима у којима се налазе лица.</p>
				<p><span class="bold">SPO.IDE.Н.185 Означавање места за продор</span></p>
				<p>Ако су на трупу хеликоптера означена места погодна за продор спасилачких екипа у хеликоптер у случају опасности, она се морају обележити на начин приказан на слици 1.</p>
				<p class="clan"><span class="bold">Слика 1<br>Означавање места за продор</span></p>
				<p><img src="http://www.pravno-informacioni-sistem.rs/SlGlasnikPortal/slike/pravilnik-vazdusni-s_opt16.jpeg&amp;doctype=reg&amp;abc=cba&amp;eli=true&amp;eliActId=427892&amp;regactid=427892" alt="pravilnik-vazdusni-saobracaj_Page_17.tiff"></p>
				<p><span class="bold">SPO.IDE.Н.190 Предајник за одређивање места несреће </span><span class="italik">(ELT)</span></p>
				<p>а) Хеликоптери који су сертификовани за максимални број расположивих путничких седишта<span class="italik"> </span>који износи више од шест, морају да буду опремљени:</p>
				<p>1) аутоматским предајником за одређивање места несреће <span class="italik">(ELT)</span>; и</p>
				<p>2) једним предајником за одређивање места несреће за преживљавање <span class="italik">(ELT(S))</span> смештеним у чамац или прслук за спасавање, ако се хеликоптер користи на удаљености од копна која одговара лету дужем од три минута, при нормалној брзини крстарења; </p>
				<p>б) Хеликоптери који су сертификовани за максимални број расположивих путничких седишта<span class="italik"> </span>који износи шест или мање, морају да буду опремљени предајником за одређивање места несреће <span class="italik">(ELT(S))</span> или личним предајником <span class="italik">(PLB)</span> кога носи члан посаде или стручно лице за обављање задатка. </p>
				<p>ц) Сваки тип предајника за одређивање места несреће <span class="italik">(ELT)</span> и лични предајник <span class="italik">(PLB)</span> мора да има могућност да непрекидно шаље сигнал на фреквенцији 121.5 <span class="italik">MHz </span>и 406 <span class="italik">MHz.</span></p>
				<p><span class="bold">SPO.IDE.Н.195 Летови изнад воде – хеликоптери који не спадају у сложене моторне хеликоптере </span></p>
				<p>а) Хеликоптери морају да имају прслук за спасавање за свако лице у хеликоптеру који се морају оденути или морају да буду смештени тако да буду лако доступни са седишта или места лица за које су намењени у случају:</p>
				<p>1) летова изнад воде на растојању од копна које је веће од растојања које хеликоптер прелети услед ауторотације ако у случају отказа критичног мотора хеликоптер није у могућности да настави хоризонтални лет; или</p>
				<p>2) летова изнад воде на удаљености од копна која одговара лету дужем од десет минута, при нормалној брзини крстарења, ако у случају отказа критичног мотора хеликоптер може да настави хоризонтални лет; или</p>
				<p>3) који полећу или слећу на аеродром или оперативно место на коме је путања при полетању, односно прилазу, изнад воде. </p>
				<p>б) Сваки прслук за спасавање мора да има електрично осветљење, ради лакшег уочавања лица.</p>
				<p>ц) Пилот који управља хеликоптером који лети изнад воде, на удаљености од копна које одговара лету дужем од 30 минута при нормалној брзини крстарења или 50 <span class="italik">NM</span>, у зависности од тога која је удаљеност мања, дужан је да одреди ризике за преживљавање лица у хеликоптеру у случају принудног слетања на воду, на основу којих одређује потребу да се у хеликоптеру налази:</p>
				<p>1) опрема која емитује сигнал у случају опасности;</p>
				<p>2) довољно чамаца за спасавање за сва лица у хеликоптеру, који су смештени тако да се могу лако користити у случају опасности; и</p>
				<p>3) опрема за спасавање са средством за одржавање у животу, примерена врсти лета.</p>
				<p>д) При доношењу одлуке о потреби да сва лица у хеликоптеру одену прслук за спасавање из става а), пилот који управља хеликоптером утврђује ризике за преживљавање лица у хеликоптеру у случају принудног слетања на воду. </p>
				<p><span class="bold">SPO.IDE.Н.197 Прслуци за спасавање – сложени моторни хеликоптери</span></p>
				<p>а) Хеликоптери морају да имају прслук за спасавање за свако лице у хеликоптеру, који су смештени на месту које је лако доступно са седишта или места лица коме су намењени:</p>
				<p>1) ако се користе изнад воде, на растојању од копна које одговара лету у трајању дужем од десет минута, при нормалној брзини крстарења, при чему хеликоптер у случају отказа критичног мотора може да настави хоризонтални лет;</p>
				<p>2) ако се користе изнад воде, на растојању од копна које је веће од растојања које хеликоптер прелети услед ауторотације, при чему у случају отказа критичног мотора хеликоптер није у могућности да настави хоризонтални лет;</p>
				<p>3) ако је путања лета при полетању или слетању на аеродром или оперативно место изнад воде таква да у случају несреће постоји могућност принудног слетања на воду. </p>
				<p>б) Сваки прслук за спасавање или слична индивидуална опрема за плутање мора да има електрично осветљење, ради лакшег уочавања лица.</p>
				<p class="Basic-Paragraph"><span class="v2-bold-left-2">
				SPO.IDE.Н.198 Одела за преживљавање – сложени моторни 
				хеликоптери</span></p>
				<p class="v2-clan-left-2">Свако лица у хеликоптеру мора да носи 
				одело за преживљавање када тако одреди пилот који управља 
				ваздухопловом на основу процене ризика, узимајући у обзир 
				следеће услове:</p>
				<p class="v2-clan-left-2">а) да се летови обављају изнад воде, 
				на растојању које је веће од ауторотационог растојања или 
				удаљености од копна на које се може безбедно принудно слетети, 
				када у случају отказа критичног мотора хеликоптер није у 
				могућности да настави хоризонтални лет; и</p>
				<p class="v2-clan-left-2">2) временске извештаје или прогнозе 
				који су на располагању пилоту који управља ваздухопловом, а који 
				указују да ће температура мора бити мања од 10 °<span class="italik">C</span> 
				у току лета.</p>
				<p><span class="bold">SPO.IDE.Н.199 Чамци за спасавање, предајници за одређивање места несреће </span><span class="italik">(ELT) </span><span class="bold">за преживљавање и опрема за преживљавање на продуженим летовима изнад воде – сложени моторни хеликоптери</span></p>
				<p>Хеликоптери који се користе:</p>
				<p>а) на летовима изнад воде, на удаљености од копна која одговара лету дужем од десет минута при нормалној брзини крстарења, ако у случају отказа критичног мотора хеликоптер може да настави хоризонтални лет; или </p>
				<p>б) на летовима изнад воде, на удаљености од копна која одговара лету дужем од три минута при нормалној брзини крстарења, ако у случају отказа критичног мотора хеликоптер не може да настави хоризонтални лет и ако тако одреди пилот који управља ваздухопловом на основу процене ризика, морају да имају:</p>
				<p>1) најмање један чамац за спасавање одговарајућег капацитета, који није мањи од максималног броја лица у хеликоптеру, а који је смештен тако да буде спреман за употребу у случају опасности; </p>
				<p>2) најмање један предајник за одређивање места несреће <span class="italik">(ELT) </span>за преживљавање <span class="italik">(ELT(S))</span>, за сваки захтевани чамац за спасавање; и</p>
				<p>3) опрему за спасавање, укључујући средства за одржавање у животу, која одговара намераваном лету.</p>
				<p><span class="bold">SPO.IDE.Н.200 Опрема за преживљавање</span></p>
				<p>Хеликоптери који лете изнад подручја у којима је трагање и спасавање изузетно отежано морају да имају:</p>
				<p>а) опрему која емитује сигнал у случају опасности; </p>
				<p>б) најмање један предајник за одређивање места несреће <span class="italik">(ELT(S))</span>; и </p>
				<p>ц) додатну опрему за преживљавање за руту на којој се лети, узимајући у обзир број лица у хеликоптеру. </p>
				<p class="hide-change"><em>Брисана је тачка SPO.IDE.Н.201 Додатни захтеви за хеликоптере који лете удаљени од копна, у неповољним поморским областима – сложени моторни хеликоптери 
				(види члан 26. Правилник - 12/2019-73)</em></p>
				<p><span class="bold">SPO.IDE.Н.202 Хеликоптери који су сертификовани за коришћење на води – допунска опрема </span></p>
				<p>Хеликоптери који су сертификовани за коришћење на води морају да имају:</p>
				<p>а) сидро или другу опрему која је потребна да би се олакшало привезивање, сидрење или маневрисање хеликоптера на води, а који одговарају величини, тежини и управљачким карактеристикама тог хеликоптера; и</p>
				<p>б) опрему која производи звучне сигнале прописане међународним прописима за спречавање судара на мору, ако су применљиви. </p>
				<p><span class="bold">SPO.IDE.Н.203 Сви хеликоптери на летовима изнад воде – принудно слетање на воду</span></p>
				<p>Сложени моторни хеликоптери који лете изнад воде, у непогодној средини, на удаљености од копна која одговара лету дужем од десет минута при нормалној брзини крстарења и хеликоптери који не спадају у сложене моторне хеликоптере, који лете изнад воде, у непогодној средини, на удаљености од копна већој од 50 <span class="italik">NM,</span> морају да буду:</p>
				<p>a) пројектовани за слетање на воду у складу са применљивим захтевима за пловидбеност; </p>
				<p>б) сертификовани за принудно слетање на воду у складу са применљивим захтевима за пловидбеност; или</p>
				<p>ц) опремљени опремом за плутање која се користи у случају опасности.</p>
				<p><span class="bold">SPO.IDE.Н.205 Индивидуална опрема за заштиту</span></p>
				<p>Свако лице у хеликоптеру мора да носи индивидуалну опрему за заштиту која одговара врсти делатности која се обавља. </p>
				<p><span class="bold">SPO.IDE.Н.210 Слушалице</span></p>
				<p>Ако је потребан систем за радио-комуникацију и/или радио-навигациони систем, хеликоптери морају да имају слушалице са микрофоном или други одговарајући уређај, као и тастер за активирање предајника на летачким командама за сваког захтеваног пилота и/или члана посаде на радном месту. </p>
				<p><span class="bold">SPO.IDE.Н.215 Радио-комуникациона опрема</span></p>
				<p>а) Хеликоптери који лете по правилима за инструментално летење <span class="italik">(IFR)</span> или ноћу или када је то у складу са примењивим захтевима ваздушног простора, морају да буду опремљени радио-комуникационом опремом која, у уобичајеним условима простирања радио-сигнала, мора да омогућава:</p>
				<p>1) двосмерну комуникацију у сврху аеродромске контроле;</p>
				<p>2) пријем метеоролошких информација;</p>
				<p>3) двосмерну комуникацију у сваком тренутку током лета са оним ваздухопловним станицама и на оним фреквенцијама које је прописао одговарајући надлежни орган; и</p>
				<p>4) комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p>б) Ако се захтева више од једног комплета комуникационе опреме, свака таква опрема мора да ради независно од других у мери у којој квар једне опреме неће изазвати квар других.</p>
				<p>ц) Ако се захтева систем радио-комуникације и као додатак систему интерфона за чланове летачке посаде који је прописан у SPO.IDE.Н.135, хеликоптери морају да буду опремљени тастером за пренос за командама лета за сваког захтеваног пилота и члана посаде на месту које му је додељено.</p>
				<p><span class="bold">SPO.IDE.Н.220 Навигациона опрема</span></p>
				<p>а) Хеликоптери морају да буду опремљени навигационом опремом која омогућава лет у складу са:</p>
				<p>1)<span class="italik"> ATS</span> планом лета, ако је примењиво; и</p>
				<p>2) примењивим захтевима ваздушног простора.</p>
				<p>б) Хеликоптери морају да имају довољну навигациону опрему како би се обезбедило да у случају отказа једног дела опреме у било којој фази лета, преостали део опреме омогућава безбедну навигацију у складу са ставом а) или безбедно обављање одговарајућих радњи за непредвиђене ситуације.</p>
				<p>ц) Хеликоптери који се користе на летовима код којих се очекује слетање у метеоролошким условима за инструментално летење <span class="italik">(IMC)</span> морају дa имају одговарајућу опрему која омогућава навођење до одређене тачке од које се може обавити визуелно слетање. Ова опрема мора да омогућава навођење ка сваком аеродрому на који се очекује слетање у метеоролошким условима за инструментално летење <span class="italik">(IMC)</span> и ка сваком одређеном алтернативном аеродрому.</p>
				<p class="v2-clan-left-2">д) За <span class="italik">PBN</span> 
				летове, ваздухоплов мора да испуњава сертификационе захтеве у 
				погледу пловидбености за одговарајућу навигациону спецификацију.</p>
				<p><span class="v2-bold-left-1">SPO.IDE.Н.225 Транспондер</span></p>
				<p>Хеликоптери морају да имају транспондер секундарног надзорног радара <span class="italik">(SSR)</span> за извештавање о висини по притиску и другој карактеристици секундарног надзорног радара <span class="italik">(SSR)</span> која је неопходна за руту на којој се лети.</p>
				<p class="v2-bold-left-2">SPO.IDE.Н.230 Управљање базама ваздухопловних података</p>
				<p class="v2-clan-left-2">а) Базе ваздухопловних података које 
				се користе на сертификованим системима ваздухоплова морају да 
				испуњавају захтеве у погледу квалитета података који одговарају 
				намераваној употреби података. </p>
				<p class="v2-clan-left-2">б) Оператер је дужан да обезбеди 
				правовремену дистрибуцију и уношење актуелних и неизмењених база 
				ваздухопловних података у све ваздухоплове за које то потребно.</p>
				<p class="v2-clan-left-2">ц) Без обзира на све друге захтеве 
				који се односе на пријављивање догађаја, као што је дефинисано у 
				Уредби (EУ) број 376/2014, оператер је дужан да пријави 
				добављачу базе података случајеве погрешних, недоследних или 
				недостајућих података за које је разумно очекивати да би могли 
				да представљају опасност по безбедност лета.</p>
				<p class="v2-clan-left-2">У таквим случајевима, оператер је 
				дужан да обавести летачку посаду и остало заинтересовано особље 
				и да обезбеди да се такви подаци не употребљавају.</p>
				<p><span class="hide-change">*Службени гласник РС, број 56/2018</span></p>
				<p><span class="hide-change">**Службени гласник РС, број 12/2019</span></p>
				<p class="clan">ОДЕЉАК 3<br><span class="bold">Једрилице</span></p>
				<p><span class="bold">SPO.IDE.S.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са применљивим захтевима за пловидбеност: </p>
				<p>1) ако их користи летачка посада за контролу путање лета; </p>
				<p>2) ако се користе за испуњење захтева из SPO.IDE.S.145; </p>
				<p>3) ако се користе за испуњење захтева из SPO.IDE.S.150; или </p>
				<p>4) ако су уграђени у једрилицу.</p>
				<p>б) Следеће предмете, ако се захтевају овом главом, није потребно одобрити као опрему: </p>
				<p>1) преносиве батеријске лампе; </p>
				<p>2) тачан мерач времена; </p>
				<p>3) опрему за преживљавање и сигнализацију. </p>
				<p>ц) Инструменти и опрема који се не захтевају у овој глави, као и свака друга опрема која се не захтева другим применљивим анексима, али се налази у једрилици у току лета, морају да испуњавају следеће услове: </p>
				<p>1) информације које се добијају са ових инструмената или опреме летачка посада не сме да користи у циљу испуњења захтева из Анекса I Уредбе (ЕЗ) бр. 216/2008; и </p>
				<p>2) инструменти и опрема не смеју да имају утицаја на пловидбеност једрилице, чак и у случају њиховог отказа или квара. </p>
				<p>д) Инструменти и опрема морају да буду лако употребљиви и приступачни са места на коме седи члан посаде који треба да их користи. </p>
				<p>е) Захтевана опрема за случај опасности мора да буде лако доступна за тренутну употребу. </p>
				<p><span class="bold">SPO.IDE.S.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент једрилице, део опреме или нека њихова функција за планирани лет, изузев:</p>
				<p>а) ако се једрилица користи у складу са листом минималне опреме <span class="italik">(MEL)</span>,<span class="italik"> </span>ако<span class="italik"> </span>је она утврђена; или</p>
				<p>б) ако једрилица има дозволу за лет која је издата у складу са прихватљивим захтевима за пловидбеност.</p>
				<p><span class="bold">SPO.IDE.S.115 Летење по правилима за визуелно летење </span><span class="italik">(VFR) –</span><span class="bold"> летачки и навигациони инструменти </span></p>
				<p>а) Једрилице које се користе дању, по правилима за визуелно летење <span class="italik">(VFR)</span>,<span class="italik"> </span>морају<span class="italik"> </span>да буду опремљене следећим инструментима за мерење и приказ:</p>
				<p>1) магнетног правца, ако се ради о моторним једрилицама;</p>
				<p>2) времена у сатима, минутима и секундама;</p>
				<p>3) висине по притиску; и</p>
				<p>4) индициране брзинe; </p>
				<p>б) Једрилице које се користе у условима у којима једрилицу није могуће одржавати на жељеној путањи лета без једног или више додатних инструмената, поред опреме наведене у ставу а), морају да буду опремљене инструментима за мерење и приказ:</p>
				<p>1) вертикалне брзине;</p>
				<p>2) уздужног положаја или заокрета и клизања; и</p>
				<p>3) магнетног правца.</p>
				<p><span class="bold">SPO.IDE.S.120 Летење у облацима – летачки и навигациони инструменти </span></p>
				<p>Једрилице којима се лети у облацима морају да буду опремљене инструментима за мерење и приказ:</p>
				<p>а) магнетног правца;</p>
				<p>б) времена у сатима, минутима и секундама;</p>
				<p>ц) висине по притиску;</p>
				<p>д) индициране брзинe; </p>
				<p>е) вертикалне брзине; </p>
				<p>ф) уздужног положаја или заокрета и клизања.</p>
				<p><span class="bold">SPO.IDE.S.125 Седишта и системи</span> <span class="bold">за</span> <span class="bold">везивање </span></p>
				<p>а) Једрилице морају да буду опремљене:</p>
				<p>1) седиштем за свако лице у једрилици; и</p>
				<p>2) сигурносним појасом са системом за везивање горњег дела тела, за свако седиште, у складу са приручником за управљање ваздухопловом <span class="italik">(AFM)</span>.</p>
				<p>б) Сигурносни појас са системом везивања горњег дела тела мора да има једну тачку отпуштања.</p>
				<p><span class="bold">SPO.IDE.S.130 Додатни кисеоник </span></p>
				<p>Једрилице које се користе на висинама по притиску изнад 10.000 <span class="italik">ft</span> морају да имају уређај за складиштење и расподелу довољне количине кисеоника за снабдевање:</p>
				<p>1) чланова посаде, за период дужи од 30 минута, ако је висина по притиску између 10.000 <span class="italik">ft</span> и 13.000 <span class="italik">ft</span>; и</p>
				<p>2) свих чланова посаде и стручних лица за обављање задатка у сваком периоду када је висина по притиску изнад 13.000 <span class="italik">ft</span>.</p>
				<p><span class="bold">SPO.IDE.S.135 Лет изнад воде</span></p>
				<p>Пилот који управља једрилицом која лети изнад воде мора да установи ризике за преживљавање свих лица у једрилици у случају принудног слетања на воду и да на основу тога одреди обавезу ношења:</p>
				<p>а) прслука за спасавање или другог индивидуалног средства за плутање, за свако лице у једрилици, који се морају оденути или који су смештени на месту које је лако доступно са седишта лица које треба да их користи;</p>
				<p>б) предајника за одређивање места несреће <span class="italik">(ELT)</span> или личног предајника <span class="italik">(PLB)</span>, кога носи члан посаде или стручно лице, а који имају могућност да истовремено емитују сигнале на 121.5 <span class="italik">MHz</span> и 406 <span class="italik">MHz</span>;</p>
				<p>ц) опреме која емитује сигнале о стању нужде, ако се лет обавља:</p>
				<p>1) изнад воде, на удаљености од копна која је већа од удаљености у случају једрења; или</p>
				<p>2) тамо где је прилазна или одлазна путања изнад воде тако да, у случају несреће, постоји могућност принудног слетања на воду.</p>
				<p><span class="bold">SPO.IDE.S.140 Опрема за преживљавање </span></p>
				<p>Једрилице које лете изнад подручја у којима је трагање и спасавање изузетно отежано, морају да имају опрему која емитује сигнал у случају опасности и опрему за преживљавање која је примерена подручју које се прелеће.</p>
				<p><span class="bold">SPO.IDE.S.145 Радио-комуникациона опрема</span></p>
				<p>а) Ако је захтевано за ваздушни простор у коме се лети, једрилице морају да буду опремљене радио-комуникационом опремом која омогућава двосмерну комуникацију са оним ваздухопловним станицама и на оним фреквенцијама које се користе у том ваздушном простору.</p>
				<p>б) Радио-комуникациона опрема, ако је неопходна у складу са ставом а), мора да омогућава комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p><span class="bold">SPO.IDE.S.150 Навигациона опрема</span></p>
				<p>Једрилице морају да буду опремљене било којом навигационом опремом која омогућава лет у складу са:</p>
				<p>а)<span class="italik"> ATS</span> планом лета, ако је примењиво; и</p>
				<p>б) примењивим захтевима ваздушног простора.</p>
				<p><span class="bold">SPO.IDE.S.155 Транспондер</span></p>
				<p>У случају када то захтева ваздушни простор у коме се лети, једрилице морају да имају транспондер секундарног надзорног радара <span class="italik">(SSR)</span> са свим захтеваним могућностима. </p>
				<p class="clan">ОДЕЉАК 4<br><span class="bold">Балони</span></p>
				<p><span class="bold">SPO.IDE.B.100 Инструменти и опрема – опште одредбе</span></p>
				<p>а) Инструменти и опрема који се захтевају у овој глави морају да буду одобрени у складу са применљивим захтевима за пловидбеност: </p>
				<p>1) ако их користи летачка посада за контролу путање лета; </p>
				<p>2) ако се користе за испуњење захтева из SPO.IDE.B.145; или</p>
				<p>3) ако су уграђени у балон.</p>
				<p>б) Следеће предмете, ако се захтевају овом главом, није потребно одобрити као опрему: </p>
				<p>1) преносиве батеријске лампе; </p>
				<p>2) тачан мерач времена; </p>
				<p>3) комплет прве помоћи;</p>
				<p>4) опрему за преживљавање и сигнализацију. </p>
				<p>ц) Инструменти и опрема који се не захтевају у овој глави, као и свака друга опрема која се не захтева другим применљивим анексима, али се налази у балону у току лета, морају да испуњавају следеће услове: </p>
				<p>1) информације које се добијају са ових инструмената или опреме летачка посада не сме да користи у циљу испуњења захтева из Анекса I Уредбе (ЕЗ) бр. 216/2008; и </p>
				<p>2) инструменти и опрема не смеју да имају утицаја на пловидбеност балона, чак и у случају њиховог отказа или квара. </p>
				<p>д) Инструменти и опрема морају да буду лако употребљиви и приступачни са места на коме седи члан летачке посаде који треба да их користи. </p>
				<p>е) Захтевана опрема за случај опасности мора да буде лако доступна за тренутну употребу. </p>
				<p><span class="bold">SPO.IDE.B.105 Минимална опрема за лет</span></p>
				<p>Лет не сме да започне ако недостаје или ако је неисправан било који инструмент балона, део опреме или нека њихова функција за планирани лет, изузев:</p>
				<p>а) ако се балон користи у складу са листом минималне опреме <span class="italik">(MEL), </span>ако<span class="italik"> </span>је она утврђена; или</p>
				<p>б) ако балон има дозволу за лет која је издата у складу са применљивим захтевима за пловидбеност.</p>
				<p><span class="bold">SPO.IDE.B.110 Оперативна светла </span></p>
				<p>Балони који се користе ноћу морају да буду опремљени са: </p>
				<p>a) светлима за избегавање судара;</p>
				<p>б) расветом која обезбеђује одговарајуће осветљење свих инструмената и опреме неопходне за безбедно коришћење балона; </p>
				<p>ц) независном преносивом батеријском лампом.</p>
				<p><span class="bold">SPO.IDE.B.115 Летење по правилима за визуелно летење </span><span class="italik">(VFR) –</span><span class="bold"> летачки и навигациони инструменти и припадајућа опрема </span></p>
				<p>Балони који се користе дању, по правилима за визуелно летење <span class="italik">(VFR)</span>,<span class="italik"> </span>морају<span class="italik"> </span>да буду опремљени: </p>
				<p>a) уређајем за показивање смера заноса; и</p>
				<p>б) инструментима за мерење и приказ:</p>
				<p>1) времена у сатима, минутима и секундама; </p>
				<p>2) вертикалне брзине, ако се захтева приручником за управљање ваздухопловом <span class="italik">(AFM)</span>; и</p>
				<p>3) висине по притиску, ако се захтева приручником за управљање ваздухопловом <span class="italik">(AFM)</span> и захтевима који се односе на ваздушни простор у коме се лети или ако је потребно надзирати висину ради употребе кисеоника.</p>
				<p><span class="bold">SPO.IDE.B.120 Комплет за прву помоћ</span></p>
				<p>а) Балони морају да имају комплет прве помоћи.</p>
				<p>б) Комплет прве помоћи мора да буде:</p>
				<p>1) лако доступан за употребу; и</p>
				<p>2) редовно допуњаван.</p>
				<p><span class="bold">SPO.IDE.B.121 Додатна количина кисеоника</span></p>
				<p>Балони који се користе на висинама по притиску изнад 10.000 <span class="italik">ft</span> морају да имају уређај за складиштење и расподелу довољне количине кисеоника за снабдевање:</p>
				<p>1) чланова посаде, за период дужи од 30 минута, ако је висина по притиску између 10.000 <span class="italik">ft</span> и 13.000 <span class="italik">ft</span>; и</p>
				<p>2) свих чланова посаде и стручних лица за обављање задатка у сваком периоду када је висина по притиску изнад 13.000 <span class="italik">ft</span>.</p>
				<p><span class="bold">SPO.IDE.B.125 Ручни апарати за гашење пожара</span></p>
				<p> Балони који лете помоћу топлог ваздуха морају да имају најмање један ручни апарат за гашење пожара ако је то предвиђено применљивим сертификационим захтевима.</p>
				<p><span class="bold">SPO.IDE.B.130 Лет изнад воде</span></p>
				<p>Пилот који управља балоном који лети изнад воде мора да установи ризике за преживљавање свих лица у балону у случају принудног слетања на воду и да на основу тога одреди обавезу ношења:</p>
				<p>а) прслука за спасавање, који се мора оденути или који је смештен на месту које је лако доступно са седишта лица које треба да га користи;</p>
				<p>б) предајника за одређивање места несреће <span class="italik">(ELT)</span> или личног предајника <span class="italik">(PLB)</span> кога носи члан посаде или стручно лице, а који имају могућност да истовремено емитују сигнале на 121.5 <span class="italik">MHz</span> и 406 <span class="italik">MHz</span>;</p>
				<p>ц) опреме која емитује сигнале о стању нужде.</p>
				<p><span class="bold">SPO.IDE.B.135 Опрема за преживљавање </span></p>
				<p>Балони који лете изнад подручја у којима је трагање и спасавање изузетно отежано, морају да имају опрему која емитује сигнал у случају опасности и опрему за преживљавање која је примерена подручју које се прелеће.</p>
				<p><span class="bold">SPO.IDE.B.140 Остала опрема</span></p>
				<p>а) У балону се морају налазити заштитне рукавице за сваког члана посаде. </p>
				<p>б) Балони који лете помоћу топлог ваздуха морају да буду опремљени са:</p>
				<p>1) резервним извором паљења;</p>
				<p>2) средством за мерење и приказ количине горива;</p>
				<p>3) ватрогасним ћебетом и ватроотпорним покривачем;</p>
				<p>4) ужетом чија је дужина најмање 25 <span class="italik">m.</span></p>
				<p>ц) Гасни балони морају да буду опремљени са:</p>
				<p>1) ножем;</p>
				<p>2) ужетом чија је дужина најмање 20 <span class="italik">m, </span>а које је направљено од природних влакана или елоктростатички проводљивог материјала.</p>
				<p><span class="bold">SPO.IDE.B.145 Радио-комуникациона опрема</span></p>
				<p>а) Ако је захтевано за ваздушни простор у коме се лети, балони морају да буду опремљени радио-комуникационом опремом која омогућава двосмерну комуникацију са оним ваздухопловним станицама и на оним фреквенцијама које се користе у том ваздушном простору.</p>
				<p>б) Радио-комуникациона опрема, ако је неопходна у складу са ставом а), мора да омогућава комуникацију на ваздухопловној фреквенцији за случај опасности од 121.5 <span class="italik">MHz</span>.</p>
				<p><span class="bold">SPO.IDE.B.150 Транспондер</span></p>
				<p>У случају када то захтева ваздушни простор у коме се лети, балони морају да имају транспондер секундарног надзорног радара <span class="italik">(SSR)</span> са свим захтеваним могућностима. </p>
				<p class="clan">ГЛАВА E</p>
				<p class="bold"><span class="bold">ПОСЕБНИ ЗАХТЕВИ</span></p>
				<p class="clan">ОДЕЉАК 1<br><span class="bold">Летови хеликоптера са спољашњим подвезним теретом <br></span><span class="italik">(HESLO)</span></p>
				<p><span class="bold">SPO.SPEC.HESLO.100 Стандардне оперативне процедуре</span></p>
				<p>У стандардним оперативним процедурама за летове хеликоптера са спољашњим подвезним теретом наводи се:</p>
				<p>а) опрема која се носи, укључујући и њена оперативна ограничења, као и одговарајући уноси у листу минималне опреме <span class="italik">(MEL)</span>,<span class="italik"> </span>ако<span class="italik"> </span>је примењиво;</p>
				<p>б) састав летачке посаде и захтеви у погледу искуства летачке посаде и стручних лица за обављање задатка:</p>
				<p>ц) дужности и одговорности чланова летачке посаде и стручних лица за обављање задатка;</p>
				<p>д) критеријуми у погледу перформанси који су неопходни да би се могли обављати летови хеликоптера са спољашњим подвезним теретом <span class="italik">(HESLO)</span>;</p>
				<p>е) уобичајени поступци, ванредни поступци и поступци у случају опасности.</p>
				<p><span class="bold">SPO.SPEC.HESLO.105 Посебна опрема за летове хеликоптера са спољашњим подвезним теретом </span><span class="italik">(HESLO)</span></p>
				<p>Хеликоптери морају да буду опремљени најмање са:</p>
				<p>a) једним сигурносним огледалом за терет или другим средством којим се може видети кука/терет;</p>
				<p>б) једним мерачем оптерећења, изузев ако не постоји друга метода одређивања тежине терета.</p>
				<p><span class="bold">SPO.SPEC.HESLO.110 Транспорт опасног терета</span></p>
				<p>Оператер који транспортује опасан терет са места на којима нема људи или са удаљених локација или на таква места или локације, у случају да не намерава да се усклади са захтевима Техничких инструкција, дужан је да надлежној власти поднесе захтев за издавање изузећа од одредаба Техничких инструкција.</p>
				<p class="clan">ОДЕЉАК 2<br><span class="bold">Летови са лицима као спољашњим теретом </span><span class="italik">(HEС)</span></p>
				<p><span class="bold">SPO.SPEC.HEС.100 Стандардне оперативне процедуре</span></p>
				<p>У стандардним оперативним процедурама за летове са лицима као спољашњим теретом наводи се:</p>
				<p>а) опрема која се носи, укључујући и њена оперативна ограничења, као и одговарајући уноси у листу минималне опреме <span class="italik">(MEL)</span>,<span class="italik"> </span>ако<span class="italik"> </span>је примењиво;</p>
				<p>б) састав летачке посаде и захтеви у погледу искуства летачке посаде и стручних лица за обављање задатка;</p>
				<p>ц) одговарајуће обуке за чланове летачке посаде и стручна лица за обављање задатка, неопходне за извршавање њихових задатака и квалификације и именовање лица која спроводе обуке за чланове летачке посаде и стручна лица за обављање задатка;</p>
				<p>д) дужности и одговорности чланова летачке посаде и стручних лица за обављање задатка;</p>
				<p>е) критеријуми у погледу перформанси који су неопходни да би се могли обављати летови са лицима као спољашњим теретом <span class="italik">(HEС);</span></p>
				<p>ф) уобичајени поступци, ванредни поступци и поступци у случају опасности.</p>
				<p><span class="bold">SPO.SPEC.HEС.105 Посебна опрема за летове са лицима као спољашњим теретом</span></p>
				<p>а) Хеликоптери морају да буду опремљени:</p>
				<p>1) oпремом за летове са дизалицом или куком за терет;</p>
				<p>2) једним сигурносним огледалом за терет или другим средством којим се може видети кука;</p>
				<p>3) једним мерачем оптерећења, изузев ако постоји друга метода одређивања тежине терета.</p>
				<p>б) Инсталација сваке опреме за летове са дизалицом или куком, као и све накнадне измене опреме, морају да имају одобрење пловидбености које одговара предвиђеној намени. </p>
				<p class="clan">ОДЕЉАК 3<br><span class="bold">Летови за искакање падобраном </span><span class="italik">(PAR)</span></p>
				<p><span class="bold">SPO.SPEC.PAR.100 Стандардне оперативне процедуре</span></p>
				<p>У стандардним оперативним процедурама за летове за искакање падобраном <span class="italik">(PAR)</span><span class="bold"> </span>наводи се:</p>
				<p>а) опрема која се носи, укључујући и њена оперативна ограничења, као и одговарајући уноси у листу минималне опреме <span class="italik">(MEL)</span>,<span class="italik"> </span>ако<span class="italik"> </span>је примењиво;</p>
				<p>б) састав летачке посаде и захтеви у погледу искуства летачке посаде и стручних лица за обављање задатка;</p>
				<p>ц) одговарајуће обуке за чланове летачке посаде и стручна лица за обављање задатка неопходне за извршавање њихових задатака и квалификације и именовање лица која спроводе обуке за чланове летачке посаде и стручна лица за обављање задатка;</p>
				<p>д) дужности и одговорности чланова летачке посаде и стручних лица за обављање задатка;</p>
				<p>е) критеријуми у погледу перформанси који су неопходни да би се могли изводити летови за искакање падобраном <span class="italik">(PAR)</span>;</p>
				<p>ф) уобичајени поступци, ванредни поступци и поступци у случају опасности.</p>
				<p><span class="bold">SPO.SPEC.PAR.105 Превоз чланова посаде и стручних лица за обављање задатка</span></p>
				<p>Захтев у погледу одговорности стручног лица за обављање задатка који је садржан у SPO.GEN.106 став ц) се не примењује на стручно лице за обављање задатка које искаче падобраном. </p>
				<p><span class="bold">SPO.SPEC.PAR.110 Седишта</span></p>
				<p>Изузетно од SPO.IDE.A.160 став a) и SPO.IDE.H.160 став а) тачка 1), као седиште се може користити под ваздухоплова, под условом да постоје средства која служе за придржавање или везивање стручног лице за обављање задатка.</p>
				<p><span class="bold">SPO.SPEC.PAR.115 Додатни кисеоник</span></p>
				<p>Изузетно од SPO.ОР.195 став a), захтев у погледу додатног кисеоника се не примењује на чланове посаде, изузев пилота који управља ваздухопловом, као ни на стручна лица за обављање задатка који обављају дужности неопходне за специјални задатак, увек када висина кабине:</p>
				<p>а) премашује 13.000 <span class="italik">ft</span> за период који није дужи од шест минута; или</p>
				<p>б) премашује 15.000 <span class="italik">ft</span> за период који није дужи од три минута. </p>
				<p><span class="bold">SPO.SPEC.PAR.120 Лет изнад воде </span></p>
				<p>Ако превози више од шест лица, пилот који управља балоном на летовима изнад воде дужан је да одреди ризике за преживљавање свих лица у балону у случају принудног слетања на воду и да на основу тога одреди обавезу ношења предајника за одређивање места несреће (<span class="italik">ELT</span>), који имају могућност да истовремено емитују сигнале на 121.5 <span class="italik">MHz</span> и 406 <span class="italik">MHz</span>.</p>
				<p><span class="bold">SPO.SPEC.PAR.125 Избацивање опасног терета</span></p>
				<p>Изузетно од SPO.GEN.155, падобранци могу да изађу из ваздухоплова током падобранске манифестације над густо насељеним градовима, местима или насељима или изнад скупа људи на отвореном простору уз ношење средстава која испуштају дим, под условом да су та средства произведена за ту сврху.</p>
				<p class="clan">ОДЕЉАК 4<br><span class="bold">Акробатски летови </span><span class="italik">(ABF)</span></p>
				<p><span class="bold">SPO.SPEC.ABF.100 Стандардне оперативне процедуре</span></p>
				<p>У стандардним оперативним процедурама за акробатске летове <span class="italik">(ABF)</span><span class="bold"> </span>наводи се:</p>
				<p>а) опрема која се носи, укључујући и њена оперативна ограничења, као и одговарајући уноси у листу минималне опреме <span class="italik">(MEL)</span>,<span class="italik"> </span>ако<span class="italik"> </span>је примењиво;</p>
				<p>б) састав летачке посаде и захтеви у погледу искуства летачке посаде и стручних лица за обављање задатка;</p>
				<p>ц) одговарајуће обуке за чланове летачке посаде и стручна лица за обављање задатка неопходне за извршавање њихових задатака и квалификације и именовање лица која спроводе обуке за чланове летачке посаде и стручна лица за обављање задатка;</p>
				<p>д) дужности и одговорности чланова летачке посаде и техничког особља;</p>
				<p>е) критеријуми у погледу перформанси који су неопходни да би се могли изводити акробатски летови;</p>
				<p>ф) уобичајени поступци, ванредни поступци и поступци у случају опасности.</p>
				<p><span class="bold">SPO.SPEC.ABF.105 Документи, приручници и информације које је потребно имати у ваздухоплову</span></p>
				<p>Током акробатских летова није потребно носити следећа документа наведена у SPO.GEN.140 став a):</p>
				<p>а) податке из попуњеног <span class="italik">АТS </span>плана лета, ако је то примењиво;</p>
				<p>б) важеће и одговарајуће ваздухопловне карте за планирану руту и све пратеће руте на које је могуће да лет буде преусмерен;</p>
				<p>ц) информације о поступцима и визуелним сигналима које користе ваздухоплов-пресретач и пресретнути ваздухоплов; и</p>
				<p>д) информације о службама трагања и спасавања за подручје намераваног лета.</p>
				<p><span class="bold">SPO.SPEC.ABF.115 Опрема</span></p>
				<p>На акробатске летове не морају да се примене следећи захтеви у погледу опреме:</p>
				<p>а) комплет прве помоћи, како је прописано у SPO.IDE.A.165 и SPO.IDE.H.165;</p>
				<p>б) ручни апарат за гашење пожара, како је прописано у SPO.IDE.A.180 и SPO.IDE.H.180; и</p>
				<p>ц) предајник за одређивање места несреће (<span class="italik">ELT</span>)<span class="italik"> </span>или лични предајник (<span class="italik">PLB</span>), како је прописано у SPO.IDE.A.190 и SPO.IDE.H.190.</p>
				<p>&nbsp;</p>
				<p><em>НАПОМЕНА ИЗДАВАЧА: Правилником о изменама и допунама 
				Правилника о условима за обављање ваздушног саобраћаја 
				("Службени гласник РС", број 12/2019) додат је Прилог 2. (види 
				члан 27. Правилника - 12/2019-73).</em></p>
				<p class="potpis"><span class="bold">Прилог 2.</span></p>
				<p class="bold"><span class="bold">Допунски услови за примену 
				Уредбе (EУ) број 965/2012 у Републици Србији</span></p>
				<p class="Basic-Paragraph"><span class="bold">1. Допунски услови 
				за примену Анекса III (Део-</span><span class="italik">ORO</span><span class="bold">), 
				Главa </span><span class="italik">GEN</span><span class="bold">,</span>
				<span class="bold">тачкa ORO.GEN.110 (Одговорности оператера) 
				став ц) и Главa </span><span class="italik">AOC</span><span class="bold">, 
				тачкa ORO.AOC.135 (Захтеви који се односе на особље) став б)
				</span></p>
				<p class="Basic-Paragraph">За вршење оперативне контроле својих 
				делатности оператер који обавља јавни авио-превоз одређује лице 
				које поседује важећу дозволу ваздухопловног диспечера. </p>
				<p class="Basic-Paragraph">Пре него што му оператер додели 
				обављање дужности, ваздухопловни диспечер мора да: </p>
				<p class="Basic-Paragraph">1) заврши интерну обуку и проверу 
				коју организује оператер; и </p>
				<p class="Basic-Paragraph">2) обави најмање један лет у циљу 
				упознавања са поступцима летачке посаде. </p>
				<p class="Basic-Paragraph">Програм интерне обуке оператера мора 
				по свом садржају да одговара програму обуке наведеном у
				<span class="italik">ICAO Doc</span> 7192 D-3, с тим да се исти 
				мора прилагодити делатностима оператера и искуству лица која 
				похађају обуку. </p>
				<p class="Basic-Paragraph">Провера коју спроводи оператер након 
				завршене интерне обуке обухвата: </p>
				<p class="Basic-Paragraph">1) познавање садржаја оперативног 
				приручника; </p>
				<p class="Basic-Paragraph">2) комуникациону и навигациону опрему 
				која се користи у ваздухоплову; </p>
				<p class="Basic-Paragraph">3) сезонске метеоролошке услове 
				подручја за која врши оперативну контролу, као и изворе 
				метеоролошких информација; </p>
				<p class="Basic-Paragraph">4) утицај метеоролошких услова на 
				пријем комуникационог сигнала у ваздухоплову; </p>
				<p class="Basic-Paragraph">5) специфичности и ограничења сваког 
				навигационог система који оператер користи; </p>
				<p class="Basic-Paragraph">6) упутства за утовар ваздухоплова;
				</p>
				<p class="Basic-Paragraph">7) људске могућности релевантне за 
				обављање дужности ваздухопловног диспечера; </p>
				<p class="Basic-Paragraph">8) способност за извршавање дужности 
				ваздухопловног диспечера (припрема лета уз надзор). </p>
				<p class="Basic-Paragraph">Интерну обуку и проверу, коју врши 
				оператер, спроводи лице које је инструктор практичне обуке за 
				стицање дозволе ваздухопловног диспечера, сходно пропису који 
				регулише стицање дозволе ваздухопловног диспечера, или лице које 
				има важећу дозволу ваздухопловног диспечера и најмање три године 
				рада на пословима ваздухопловног диспечера код тог оператера.
				</p>
				<p class="Basic-Paragraph">Лет у циљу упознавања са поступцима 
				летачке посаде се обавља тако што се ваздухопловни диспечер 
				налази у пилотској кабини седишту за посматрача или, ако то није 
				могуће, на седишту које је најближе пилотској кабини, тако да са 
				њега може да прати радио-комуникацију и поступке чланова летачке 
				посаде. Лет у циљу упознавања се врши на ваздухоплову на најмање 
				једном сектору у подручју летења за које је оператер овлашћен и 
				за чију је оперативну контролу ваздухопловни диспечер задужен. 
				Лет у циљу упознавања са поступцима летачке посаде ваздухопловни 
				диспечер обавља на сваких 12 месеци. </p>
				<p class="Basic-Paragraph"><span class="bold">2. Допунски услови 
				за примену Анекса III (Део-</span><span class="italik">ORO</span><span class="bold">), 
				Глава </span><span class="italik">СС </span><span class="bold">
				(Кабинска посада), тачка ORO.СC.115 (Спровођење обука и провера) 
				ст. ц) и д) </span></p>
				<p class="Basic-Paragraph">Оператер је дужан да овласти лица 
				која ће спроводити обуке и провере кабинског особља, наведене у 
				тач. ОRO.CC.125, ORO.CC.130, ORO.CC.135, ORO.CC.140, ORO.CC.145 
				и ORO.CC.200.</p>
				<p class="Basic-Paragraph">Оператер је дужан да утврди поступак 
				избора лица која ће овластити за спровођење обуке и провере 
				кабинског особља, узимајући у обзир њихово знање, искуство и 
				стручност. </p>
				<p class="Basic-Paragraph">Лице које оператер овласти за 
				спровођење обуке кабинског особља мора да испуњава следеће 
				услове:</p>
				<p class="Basic-Paragraph">1) да има важећу дозволу кабинског 
				особља;</p>
				<p class="Basic-Paragraph">2) да је најмање три године обављало 
				послове кабинског особља, од чега најмање годину дана у својству 
				старијег члана кабинске посаде;</p>
				<p class="Basic-Paragraph">3) да је завршило интерну обуку коју 
				организује оператер за спровођење обуке кабинског особља.</p>
				<p class="Basic-Paragraph">Лице које оператер овласти за 
				спровођење провере кабинског особља мора да испуњава следеће 
				услове:</p>
				<p class="Basic-Paragraph">1) да је овлашћено да спроводи обуке 
				кабинског особља;</p>
				<p class="Basic-Paragraph">2) да је завршило интерну обуку коју 
				организује оператер за спровођење провере кабинског особља.</p>
				<p class="Basic-Paragraph">Интерна обука за спровођење обуке 
				кабинског особља обухвата најмање следеће елементе:</p>
				<p class="Basic-Paragraph">1) старање о безбедности током 
				спровођења обуке;</p>
				<p class="Basic-Paragraph">2) припрему простора, опреме и 
				документације за спровођење обуке;</p>
				<p class="Basic-Paragraph">3) усмеравање и давање подршке 
				кандидатима током обуке;</p>
				<p class="Basic-Paragraph">4) технике спровођења обуке;</p>
				<p class="Basic-Paragraph">5) процену способности кандидата;</p>
				<p class="Basic-Paragraph">6) поступке за процену обуке;</p>
				<p class="Basic-Paragraph">7) поступке за унапређење обуке;</p>
				<p class="Basic-Paragraph">8) практично извођење обуке.</p>
				<p class="Basic-Paragraph">Током практичног извођења обуке 
				оператер процењује да ли ће овластити кандидата за спровођење 
				обука кабинског особља.</p>
				<p class="Basic-Paragraph">Интерна обука за спровођење провере 
				кабинског особља обухвата најмање следеће елементе:</p>
				<p class="Basic-Paragraph">1) коришћење методологије процене;</p>
				<p class="Basic-Paragraph">2) праћење понашања и реакција 
				кандидата;</p>
				<p class="Basic-Paragraph">3) спровођење објективне процене;</p>
				<p class="Basic-Paragraph">4) способност давања прецизних и 
				недвосмислених анализа;</p>
				<p class="Basic-Paragraph">5) израду документације у вези са 
				процесом обуке и провере, као и извештавање о понашању и 
				реакцијама кандидата;</p>
				<p class="Basic-Paragraph">6) практично спровођење провере.</p>
				<p class="Basic-Paragraph">Током практичног спровођења провере 
				оператер процењује да ли ће овластити кандидата за спровођење 
				провера кабинског особља.</p>
				<p class="Basic-Paragraph">Оператер је дужан да води евиденцију 
				свих лица која је овластио за спровођење обуке и провере 
				кабинског особља. Евиденција мора да обухвати оне области за 
				које је дато овлашћење, као и права која су дата (право да 
				спроводи обуку и/или право да спроводи проверу).</p>
				<p class="Basic-Paragraph">Лице које је овлашћено да спроводи 
				обуке и/или провере кабинског особља је дужно да на сваких пет 
				година поново похађа интерну обуку за спровођење обуке кабинског 
				особља, односно интерну обуку за спровођење провере кабинског 
				особља.</p>
				<p class="Basic-Paragraph"><span class="bold">3. Допунски услови 
				за примену Анекса IV (Део-</span><span class="italik">CAT</span><span class="bold">), 
				Глава А (Општи захтеви), Одељак 1 (Ваздухоплови на моторни 
				погон), тачка CAT.GEN.МРА.180 (Документи, приручници и 
				информације који се налазе у ваздухоплову)</span></p>
				<p class="Basic-Paragraph">Поред документације наведене у тачки 
				CAT.GEN.МРА.180, у току лета у ваздухоплову се мора налазити:</p>
				<p class="Basic-Paragraph">а) листа провере за преглед 
				ваздухоплова у случају најаве бомбе;</p>
				<p class="Basic-Paragraph">б) листа провере за преглед 
				ваздухоплова ради откривања сакривеног оружја, експлозива и 
				других опасних предмета.</p>
				<p>&nbsp;</p>
	</div>


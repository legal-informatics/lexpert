

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 124. став 9. Закона о ветеринарству („Службени гласник РС”, бр. 91/05, 30/10 и 93/12),</p>
			<p class="Basic-Paragraph">Министар пољопривреде, шумарства и водопривреде доноси</p>
			<p class="odluka-zakon">ПРАВИЛНИК</p>
			<p class="odluka-zakon">о условима за некомерцијално кретање кућних љубимаца за које није потребно решење за увоз и транзит, као и о изгледу и садржини обрасца уверења (сертификата) за те пошиљке</p>
			<p class="centar">"Службени гласник РС", број 20 од 22. марта 2019.</p>
			<p class="bold">1. Уводне одредбе</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују услови за некомерцијално кретање кућних љубимаца за које није потребно решење за увоз и транзит, као и изглед и садржина обрасца уверења (сертификата) за те пошиљке.</p>
			<p class="clan">Члан 2.</p>
			<p class="Basic-Paragraph">Одредбе овог правилника односе се на следеће врсте кућних љубимаца, и то на:</p>
			<p class="Basic-Paragraph">1) псе (canis lupus familiaris), мачке (felis silvestris catus) и крзнашице (mustela putorius furo);</p>
			<p class="Basic-Paragraph">2) бескичмењаке (изузев пчела и бумбара и ракова), украсне тропске рибице, водоземце, гмизавце, птице (све врсте птица, изузев живине) и сисаре (глодари и домаћи кунићи изузев оних намењених за производњу хране (лагоморфи)).</p>
			<p class="Basic-Paragraph">Oдредбе овог правилника не односе се на кућне љубимце из става 1. овог члана који су уносе са подручја земаља које нису наведене у Листи земаља која је дата у Прилогу 1, који је одштампан уз овај правилник и чини његов саставни део (у даљем тексту: Прилог 1) и Листи земаља која је дата у Прилогу 2, који је одштампан уз овај правилник и чини његов саставни део (у даљем тексту: Прилог 2) и који:</p>
			<p class="Basic-Paragraph">1) имају мање од 12 недеља и нису вакцинисани против беснила; или</p>
			<p class="Basic-Paragraph">2) имају између 12 и 16 недеља и вакцинисани су против беснила, али не испуњавају услове о исправности вакцинације против беснила који су дати у Прилогу 3 – Услови у погледу вакцинације против беснила, који је одштампан уз овај правилник и чини његов саставни део (у даљем тексту Прилог 3).</p>
			<p class="clan">Члан 3.</p>
			<p class="Basic-Paragraph">Поједини изрази употребљени у овом правилнику имају следеће значење:</p>
			<p class="Basic-Paragraph">1) <span class="italik">некомерцијално кретање</span> јесте свако премештање кућних љубимаца које нема за циљ продају или промену власништва кућног љубимца;</p>
			<p class="Basic-Paragraph">2) <span class="italik">овлашћено лице </span>јесте било које физичко лице које је власник писмено овластио за некомерцијално кретање кућних љубимаца у име власника;</p>
			<p class="Basic-Paragraph">3) <span class="italik">пасош</span> је идентификациони документ који прати пса или мачку од рођења до угинућа;</p>
			<p class="Basic-Paragraph">4) <span class="italik">документациони преглед</span> јесте провера докумената који прате кућног љубимца;</p>
			<p class="Basic-Paragraph">5) <span class="italik">идентификациони преглед</span> јесте провера доследности између пасоша и кућног љубимца и ако је могуће провера да ли је животиња обележена у складу са прописом;</p>
			<p class="Basic-Paragraph">6) <span class="italik">улазна тачка за путнике</span> јесте гранични прелаз утврђен у складу са прописима којима се уређују гранични прелази;</p>
			<p class="Basic-Paragraph">7) <span class="italik">надлежни орган</span> јесте министарство надлежно за послове ветеринарства (у даљем тексту: министарство).</p>
			<p class="bold">2. Услови за некомерцијално кретање кућних љубимаца за које није потребно решење за увоз и транзит</p>
			<p class="clan">Члан 4.</p>
			<p class="Basic-Paragraph">Некомерцијално кретање кућних љубимаца за које није потребно решење за увоз и транзит врши се у складу са прописима којима се уређује ветеринарство и ако су испуњени услови прописани овим правилником.</p>
			<p class="clan">Члан 5.</p>
			<p class="Basic-Paragraph">Највећи број кућних љубимаца из члана 2. став 1. тачка 1) овог правилника који могу бити у пратњи власника или овлашћеног лица током појединачног некомерцијалног кретања не сме прелазити пет.</p>
			<p class="Basic-Paragraph">Изузетно од става 1. овог члана, број кућних љубимаца може прелазити пет ако су испуњени следећи услови, и то ако:</p>
			<p class="Basic-Paragraph">1) се некомерцијално кретање кућних љубимаца врши за потребе учешћа на такмичењима, изложбама или спортским догађајима или за тренинг у сврху таквих догађаја;</p>
			<p class="Basic-Paragraph">2) је власник или овлашћено лице доставио писани доказ да су кућни љубимци пријављени за учешћа у догађајима из става 2. тачка 1) овог члана или пријављени при организацији која организује такав догађај;</p>
			<p class="Basic-Paragraph">3) кућни љубимци имају више од шест месеци.</p>
			<p class="Basic-Paragraph">Када је број кућних љубимаца већи од броја кућних љубимаца прописаног у ставу 1. овог члана, а нису испуњени услови из става 2. овог члана, поступа се у складу са прописима којима се уређује ветеринарство.</p>
			<p class="clan">Члан 6.</p>
			<p class="Basic-Paragraph">Унос кућних љубимаца врши се на улазним тачкама за путнике у складу са прописима којима се уређује ветеринарство. </p>
			<p class="bold">3. Услови за некомерцијално кретање кућних љубимаца који се уносе из појединих земаља</p>
			<p class="clan">Члан 7.</p>
			<p class="Basic-Paragraph">Кућни љубимци из члана 2. став 1. тачка 1) овог правилника могу да се уносе са подручја:</p>
			<p class="Basic-Paragraph">1) земаља наведених у Прилогу 1 овог правилника;</p>
			<p class="Basic-Paragraph">2) земаља наведених у Прилог 2 овог правилника;</p>
			<p class="Basic-Paragraph">3) земаља које нису наведене у Прилогу 1 овог правилника и Прилогу 2 овог правилника.</p>
			<p class="italik">а) Услови за некомерцијално кретање кућних љубимаца који се уносе са подручја земаља из Прилога 1 </p>
			<p class="clan">Члан 8.</p>
			<p class="Basic-Paragraph">За некомерцијално кретање кућних љубимаца из члана 2. став 1. тачка 1) овог правилника која се уносе са подручја земаља из Прилога 1 овог правилника, треба да буду испуњени следећи услови:</p>
			<p class="Basic-Paragraph">1) да су кућни љубимци обележени на прописан начин;</p>
			<p class="Basic-Paragraph">2) да су кућни љубимци вакцинисани против беснила у складу са условима у погледу вакцинације против беснила који су дати у Прилогу 3 овог правилника;</p>
			<p class="Basic-Paragraph">3) да кућни љубимци задовољавају све превентивне мере потребне за заштиту јавног здравља и здравља кућних љубимаца ради контроле болести или инфекција које нису беснило, а које би се могле раширити због премештања тих истих кућних љубимаца, у складу са прописима којима се уређује ветеринарство;</p>
			<p class="Basic-Paragraph">4) да кућне љубимце прати исправно попуњен пасош издат од овлашћеног ветеринара одређене земље.</p>
			<p class="clan">Члан 9.</p>
			<p class="Basic-Paragraph">Изузетно од члана 8. тачка 2) овог правилника, може се одобрити некомерцијално кретање кућних љубимаца из члана 2. став 1. тачка 1) овог правилника, који:</p>
			<p class="Basic-Paragraph">1) имају мање од 12 недеља и нису вакцинисани против беснила; или</p>
			<p class="Basic-Paragraph">2) имају између 12 и 16 недеља и вакцинисани су против беснила, али не испуњавају услове о исправности вакцинације из Прилога 3 овог правилника.</p>
			<p class="Basic-Paragraph">Некомерцијално кретање из става 1. oвог члана може се одобрити само ако:</p>
			<p class="Basic-Paragraph">1) власник или овлашћено лице доставе потписану изјаву да кућни љубимци од рођења до тренутка некомерцијалног кретања нису имали никакав контакт са дивљим животињама пријемчивим на беснило; или</p>
			<p class="Basic-Paragraph">2) су кућни љубимци у пратњи своје мајке од које су још увек зависни, а из пасоша који прати мајку може се утврдити да је пре њиховог рођења мајка вакцинисaнa против беснила у складу са условима у погледу вакцинације из Прилога 3 овог правилника.</p>
			<p class="Basic-Paragraph">Изјава из става 2. тачка 1) овог члана дата је у Прилогу 5 – Изјава, који је одштампан уз овај правилник и чини његов саставни део (у даљем тексту: Прилог 5). </p>
			<p class="italik">б) Услови за некомерцијално кретање кућних љубимаца који се уносе са подручја земаља из Прилога 2 </p>
			<p class="clan">Члан 10.</p>
			<p class="Basic-Paragraph">За некомерцијално кретање кућних љубимаца из члана 2. став 1. тачка 1) овог правилника који се уносе са подручја земаља из Прилога 2 овог правилника, треба да буду испуњени следећи услови:</p>
			<p class="Basic-Paragraph">1) да су кућни љубимци обележени на прописан начин;</p>
			<p class="Basic-Paragraph">2) да су кућни љубимци вакцинисани против беснила у складу са условима у погледу вакцинације против беснила из Прилога 3 овог правилника;</p>
			<p class="Basic-Paragraph">3) да задовољавају све превентивне мере потребне за заштиту јавног здравља и здравља кућних љубимаца ради контроле болести или инфекција које нису беснило, а које би се могле раширити због премештања тих истих кућних љубимаца у складу са прописима којима се уређује ветеринарство;</p>
			<p class="Basic-Paragraph">4) да су праћени исправно попуњеним обрасцем уверења (сертификат) из члана 15. став 1. тачка 1) овог правилника, који је издат од стране овлашћеног ветеринара и оверен од надлежног органа одређене земље.</p>
			<p class="clan">Члан 11.</p>
			<p class="Basic-Paragraph">Изузетно од члана 10. тачка 2) овог правилника, може се одобрити некомерцијално кретање кућних љубимаца из члана 2. став 1. тачка 1) овог правилника са подручја земаља наведених у Прилогу 2 овог правилника, који:</p>
			<p class="Basic-Paragraph">1) имају мање од 12 недеља и нису вакцинисани против беснила; или</p>
			<p class="Basic-Paragraph">2) имају између 12 и 16 недеља и вакцинисани су против беснила, али не испуњавају услове о исправности вакцинације из Прилога 3 овог правилника.</p>
			<p class="Basic-Paragraph">Некомерцијално кретање из става 1. oвог члана може се одобрити само ако:</p>
			<p class="Basic-Paragraph">1) власник или овлашћенo лице доставе потписану изјаву да кућни љубимци од рођења до тренутка некомерцијалног кретања нису имали никакав контакт са дивљим животињама пријемчивим на беснило; или</p>
			<p class="Basic-Paragraph">2) су кућни љубимци у пратњи своје мајке од које су још увек зависни, а из пасоша који прати мајку може се утврдити да је пре њиховог рођења мајка примила вакцину против беснила која је у складу са условима о исправности вакцине из Прилога 3. овог правилника.</p>
			<p class="Basic-Paragraph">Изјава из става 2. тачка 1) овог члана дата је у Прилогу 5 овог правилника. </p>
			<p class="italik">в) Услови за некомерцијално кретање кућних љубимаца који се уносе са подручја земаља које нису наведене у Прилогу 1 и Прилогу 2 </p>
			<p class="clan">Члан 12.</p>
			<p class="Basic-Paragraph">За некомерцијално кретање кућних љубимаца из члана 2. став 1. тачка 1) овог правилника који се уносе са подручја земаља које нису наведене у Прилогу 1 овог правилника и Прилогу 2 овог правилника, треба да буду испуњени следећи услови:</p>
			<p class="Basic-Paragraph">1) да су кућни љубимци обележени на прописан начин;</p>
			<p class="Basic-Paragraph">2) да су кућни љубимци вакцинисани против беснила у складу са условима у погледу вакцинације против беснила из Прилога 3 овог правилника;</p>
			<p class="Basic-Paragraph">3) да задовољавају све превентивне мере потребне за заштиту јавног здравља и здравља кућних љубимаца ради контроле болести или инфекција које нису беснило, а које би се могле раширити због премештања тих истих кућних љубимаца у складу са прописима којим се уређује ветеринарство;</p>
			<p class="Basic-Paragraph">4) да су праћени исправно попуњеним обрасцем уверења (сертификат) из члана 15. став 1. тачка 1) овог правилника, који је издат од стране овлашћеног ветеринара и оверен од надлежног органа одређене земље;</p>
			<p class="Basic-Paragraph">5) да су кућни љубимци били подвргнути тесту титрације антитела против беснила у складу са условима у погледу обављања теста титрације који су дати у Прилогу 4 – Услови у погледу обављања теста титрације антитела на беснило, који је одштампан уз овај правилник и чини његов саставни део.</p>
			<p class="clan">Члан 13.</p>
			<p class="Basic-Paragraph">Уколико кућни љубимци из члана 2. став 1. тачка 1) овог правилника долазе са подручја земаља из Прилога 1 овог правилника и Прилога 2 овог правилника и за које у складу са овим правилником није неопходан тест титрације антитела, а у провозу су кроз земљу која није наведена у Прилогу 1 овог правилника и Прилогу 2 овог правилника, власник или овлашћено лице треба да достави потписану изјаву да током таквог провоза кућни љубимци нису били у контакту са животињама пријемчивим на беснило и да су били затворени унутар превозног средства или унутар подручја међународног аеродрома.</p>
			<p class="Basic-Paragraph">Изјава из става 1. овог члана дата је у Прилогу 6 – Изјава, који је одштампан уз овај правилник и чини његов саставни део (у даљем тексту: Прилог 6). </p>
			<p class="italik">г) Услови за некомерцијално кретање осталих кућних љубимаца </p>
			<p class="clan">Члан 14.</p>
			<p class="Basic-Paragraph">За некомерцијално кретање кућних љубимаца из члана 2. став 1. тачка 2) овог правилника треба да буду испуњени следећи услови:</p>
			<p class="Basic-Paragraph">1) да су обележени или описани на прописан начин;</p>
			<p class="Basic-Paragraph">2) да кућни љубимци задовољавају све превентивне мере потребне за заштиту јавног здравља и здравља кућних љубимаца ради контроле болести или инфекција које нису беснило, а које би се могле раширити због премештања тих истих кућних љубимаца у складу са прописима којима се уређује ветеринарство;</p>
			<p class="Basic-Paragraph">3) да су праћени исправно попуњеним обрасцем уверења (сертификат) из члана 15. став 2. овог правилника, који је издат од стране овлашћеног ветеринара и оверен од надлежног органа одређене земље.</p>
			<p class="bold">4. Изглед и садржина обрасца уверења (сертификата) за кућне љубимце</p>
			<p class="clan">Члан 15.</p>
			<p class="Basic-Paragraph">Изглед и садржина обрасца уверења (сертификата) за кућне љубимце из члана 2. став 1. тачка 1) овог правилника прописани су у зависности од услова за некомерцијално кретање тих кућних љубимаца прописаних овим правилником, то јест од земље порекла, односно да ли се земља налази у Прилогу 1 овог правилника или у Прилогу 2 овог правилника, врсте и броја кућних љубимаца и врсте некомерцијалног кретања кућних љубимаца и дати су у:</p>
			<p class="Basic-Paragraph">1) Прилогу 7 – Сертификат о здрављу животиња за некомерцијално кретање паса, мачака или крзнашица у Републику Србију, који је одштампан уз овај правилник и чини његов саставни део;</p>
			<p class="Basic-Paragraph">2) Прилогу 8 – Здравствени сертификат за увоз паса, мачака и крзнашица, који је одштампан уз овај правилник и чини његов саставни део.</p>
			<p class="Basic-Paragraph">Изглед и садржина обрасца уверења (сертификата) за кућне љубимце из члана 2. став 1. тачка 2) овог правилника прописани су у зависности од услова за некомерцијално кретање тих кућних љубимаца прописаних овим правилником, од врсте и броја кућних љубимаца и дати су у:</p>
			<p class="Basic-Paragraph">1) Прилогу 9 – Ветеринарски сертификат за некомерцијално кретање кућних љубимаца – птица, који је одштампан уз овај правилник и чини његов саставни део;</p>
			<p class="Basic-Paragraph">2) Прилогу 10 – Ветеринарски сертификат за некомерцијално кретање кућних љубимаца: бескичмењака (изузев пчела и бумбара и ракова), украсних тропских рибица, водоземаца, гмизаваца и сисара (глодара и домаћих кунића), који је одштампан уз овај правилник и чини његов саставни део.</p>
			<p class="bold">5. Завршне одредбе</p>
			<p class="clan">Члан 16.</p>
			<p class="Basic-Paragraph">Даном ступања на снагу овог правилника престаје да важи Правилник o условима за некомерцијално кретање кућних љубимаца за које није потребно решење за увоз и транзит, као и о изгледу и садржини обрасца уверења (сертификата) за те пошиљке („Службени гласник РС”, бр. 11/11, 60/14 и 65/14 – исправка).</p>
			<p class="clan">Члан 17.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-133/2018-09</p>
			<p class="potpis">У Београду, 7. марта 2019. године</p>
			<p class="potpis">Министар,</p>
			<p class="potpis"><span class="bold">Бранислав Недимовић,</span> с.р.</p>
			<p class="clan" style="text-align: right">Прилози</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=428045&amp;regactid=428045" target="_blank">Прилог 1 
			- Листа земаља</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=428045&amp;regactid=428045" target="_blank">Прилог 2 
			- Листа земаља</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=428045&amp;regactid=428045" target="_blank">Прилог 3 
			- Услови у погледу вакцинације против беснила</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=428045&amp;regactid=428045" target="_blank">Прилог 4 
			- Услови у погледу обављања теста титрације антитела на беснило</a></p>
			<p><span lang="x-none">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=428045&amp;regactid=428045" target="_blank">Прилог 
			5 - Изјава</a></span></p>
			<p><span lang="x-none">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=428045&amp;regactid=428045" target="_blank">Прилог 
			6 - Изјава</a></span></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/7.html&amp;doctype=reg&amp;abc=cba&amp;eli=true&amp;eliActId=428045&amp;regactid=428045" target="_blank">Прилог 
			7 – Сертификат о здрављу животиња за некомерцијално кретање паса, 
			мачака или крзнашица у Републику Србију</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/8.html&amp;doctype=reg&amp;abc=cba&amp;eli=true&amp;eliActId=428045&amp;regactid=428045" target="_blank">Прилог 8 – Здравствени сертификат за увоз паса, мачака и крзнашица</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/9.html&amp;doctype=reg&amp;abc=cba&amp;eli=true&amp;eliActId=428045&amp;regactid=428045" target="_blank">Прилог 
			9 – Ветеринарски сертификат за некомерцијално кретање кућних 
			љубимаца – птица</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/10.html&amp;doctype=reg&amp;abc=cba&amp;eli=true&amp;eliActId=428045&amp;regactid=428045" target="_blank">Прилог 10 – Ветеринарски сертификат за некомерцијално кретање кућних љубимаца: бескичмењака (изузев пчела и бумбара и ракова), украсних тропских рибица, водоземаца, гмизаваца и сисара (глодара и домаћих кунића)</a></p>
	</div>


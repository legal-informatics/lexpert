


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
		text-indent: 2.4rem;
		margin-left: 0cm;
		margin-right: 0cm;
	}
	a {
	color: #008000;
}
	</style>


	<div class="story">
				<p>На основу члана 41. Закона о ефикасном коришћењу енергије („Службени гласник РС”, број 25/13),</p>
				<p>Министар рударства и енергетике доноси</p>
				<p class="odluka-zakon">ПРАВИЛНИК </p>
				<p class="naslov">о означавању енергетске ефикасности пећница и напа за домаћинство</p>
				<p class="auto-style1">"Службени гласник РС", број 19 од 8. 
				марта 2017.</p>
				<p class="bold">Предмет</p>
				<p class="clan">Члан 1. </p>
				<p>Овим правилником прописују се захтеви у погледу означавања енергетске ефикасности електричних и гасних пећница (рерни) за домаћинство и електричних напа за домаћинство, као и други подаци о тим производима.</p>
				<p class="bold">Изузеци од примене </p>
				<p class="clan">Члан 2. </p>
				<p>Овај правилник се не примењује на:</p>
				<p>1) пећнице које не користе електричну енергију и гас;</p>
				<p>2) пећнице са микроталасним загревањем;</p>
				<p>3) мале пећнице;</p>
				<p>4) преносиве пећнице;</p>
				<p>5) пећнице за складиштење топлоте;</p>
				<p>6) пећнице које се загревају воденом паром, као превасходним начином загревања;</p>
				<p>7) пећнице пројектоване за коришћење само гасовитих горива треће групе (пропан и бутан).</p>
				<p class="bold">Значење израза</p>
				<p class="clan">Члан 3.</p>
				<p>Поједини изрази употребљени у овом правилнику имају следеће значење:</p>
				<p>1) <span class="italik">пећница</span> је уређај или део уређаја са једним или више простора за печење, који користи електричну енергију и/или гас и у којем се храна припрема на класичан начин или начин рада са вентилатором, укључујући и пећнице које су уграђене у штедњаке;</p>
				<p>2) <span class="italik">простор за печење</span> је затворени простор у којем се температура за припрему хране може регулисати;</p>
				<p>3) <span class="italik">пећница са више простора за печење</span> је пећница са два или више простора за печење, од којих се сваки одвојено загрева;</p>
				<p>4) <span class="italik">мала пећница</span> је пећница код које сви простори за печење имају ширину и дубину мању од 250 mm или висину мању од 120 mm;</p>
				<p>5) <span class="italik">преносива пећница </span>је пећница чија је маса мања од 18 kg, под условом да није намењена за уградњу;</p>
				<p>6) <span class="italik">микроталасно загревање</span> је загревање хране коришћењем електромагнетне енергије;</p>
				<p>7) <span class="italik">класични начин рада</span> је начин рада пећнице код кога природна конвекција омогућава кружење загрејаног ваздуха унутар простора за печење пећнице;</p>
				<p>8) <span class="italik">начин рада са вентилатором</span> је начин рада пећнице код кога уграђени вентилатор обезбеђује кружење загрејаног ваздуха унутар простора за печење;</p>
				<p>9) <span class="italik">циклус</span> је период загревања стандардно оптерећеног простора за печење према дефинисаним условима;</p>
				<p>10) <span class="italik">штедњак</span> (шпорет) је уређај који се састоји од пећнице и плоче за кување и који користи гас или електричну енергију;</p>
				<p>11) <span class="italik">начин рада</span> је стање пећнице током употребе;</p>
				<p>12) <span class="italik">извор топлоте</span> је главна врста енергије за загревање пећнице;</p>
				<p>13) <span class="italik">напа</span> је уређај са регулисаним моторним погоном, намењен за сакупљање запрљаног ваздуха изнад плоче за кување или који садржи систем за проветравање намењен за уградњу поред штедњака, плоча за кување или сличних производа за кување, који увлачи пару у одводни канал;</p>
				<p>14) <span class="italik">аутоматски начин рада за време периода кувања</span> је стање у којем се проток ваздуха у напи током периода кувања аутоматски регулише преко једног или више сензора, укључујући и сензоре за влажност, температуру, итд.;</p>
				<p>15) <span class="italik">потпуно аутоматска напа</span> је напа код које се проток ваздуха и/или друге функције аутоматски регулишу преко једног или више сензора, током 24 сата, укључујући и период кувања;</p>
				<p>16) <span class="italik">тачка највеће ефикасности</span> (BEP) је радна тачка напе са највећим степеном корисности напе (FDE<span class="subscript">hood</span>); </p>
				<p>17) <span class="italik">ефикасност осветљења</span> (LE<span class="subscript">hood</span>) је однос између просечне осветљености коју даје систем осветљења напе за домаћинство и снаге система осветљења у lx/W;</p>
				<p>18) <span class="italik">ефикасност филтрирања масноће</span> (GFE<span class="subscript">hood</span>) је релативни удео масноће која се задржава унутар филтера за масноћу у напи;</p>
				<p>19) <span class="italik">искључено стање</span> је стање у којем је уређај прикључен на извор напајања али не обавља никакву функцију, или само показује да је у искљученом стању, или само обавља функције које обезбеђују електромагнетну компатибилност, у складу са прописом којим се уређује електромагнетна компатибилност;</p>
				<p>20) <span class="italik">стање мировања</span> је стање у којем је уређај прикључен на извор напајања и које може да траје неограничено дуго, а правилно функционисање зависи од довода енергије из извора напајања и омогућава само функцију поновног активирања, или функцију поновног активирања само уз показивање да је та функција омогућена и/или приказ информације или статуса;</p>
				<p>21) <span class="italik">функција поновног активирања</span> је функција која омогућава активирање осталих начина рада, укључујући и активни начин рада, помоћу даљинског прекидача који обухвата и даљински управљач, унутрашњи сензор или сат за пребацивање у стање које омогућава додатне функције, укључујући и главну функцију;</p>
				<p>22) <span class="italik">приказ информације или статуса</span> је непрекидна функција којом се на екрану дају информације или означава статус опреме, укључујући и часовнике;</p>
				<p>23) <span class="italik">продајно место</span> је место на коме су уређаји изложени и/или на коме се нуде на продају, продају на лизинг или у закуп; </p>
				<p>24) <span class="italik">истоветни модел</span> је модел који је стављен на тржиште и има исте техничке карактеристике као и неки други модел којег је исти произвођач или увозник ставио на тржиште под другом тржишном ознаком;</p>
				<p>25) <span class="italik">приказни уређај</span> је сваки екран, укључујући екран на додир, или друга визуелна технологија која се користи за приказивање корисницима садржаја са интернета; </p>
				<p>26) <span class="italik">уметнути дисплеј</span> је визуелни интерфејс, код кога се скупу слика или података приступа кликом миша, кретањем миша или ширењем екрана на додир на други скуп слика или података;</p>
				<p>27) <span class="italik">екран на додир</span> је екран који реагује на додир, попут екрана таблет рачунара, или паметног телефона;</p>
				<p>28) <span class="italik">алтернативни текст</span> је текст дат као алтернатива графичком приказу, који омогућава приказивање података у неграфичком облику у случају када приказни уређаји не омогућавају графички приказ, или као друга унапређења, као што је унос у апликације за синтезу говора.</p>
				<p>Други изрази који су употребљени у овом правилнику, а нису дефинисани у ставу 1. овог члана, имају значење дефинисано прописом којим се уређују врсте производа који утичу на потрошњу енергије, за које је неопходно означавање потрошње енергије и других ресурса.</p>
				<p class="bold">Захтеви које обезбеђује испоручилац </p>
				<p class="clan">Члан 4.</p>
				<p>Испоручилац у погледу ознаке енергетске ефикасности (у даљем тексту: ознака), листе са подацима и техничке документације пећнице за домаћинство обезбеђује:</p>
				<p>1) да свака пећница за сваки простор за печење има једну или више штампаних ознака чија је садржина прописана у члану 6. став 1. овог правилника, a чији су изглед и дизајн дати у тачки 1. Прилога 3, који је одштампан уз овај правилник и чини његов саставни део (у даљем тексту: Прилог 3);</p>
				<p>2) доступност листе са подацима о пећници, у складу са чланом 7. став 1. овог правилника;</p>
				<p>3) да техничка документација, прописана у члану 8. став 1. овог правилника, буде доступна на захтев надлежним органима Републике Србије;</p>
				<p>4) да свако оглашавање продаје, продаје на лизинг или давања у закуп одређеног модела пећнице за домаћинство садржи и класу енергетске ефикасности, ако се приликом оглашавања наводе подаци који се односе на потрошњу енергије или на цену;</p>
				<p>5) да сви технички промотивни материјали који се односе на одређени модел пећнице и описују његове специфичне техничке карактеристике, садрже и класу енергетске ефикасности тог модела;</p>
				<p>6) да ознака у електронском облику, чија је садржина прописана у члану 6. став 1. овог правилника, a чији су изглед и дизајн дати у тачки 1. Прилога 3, буде доступна продавцима за сваки простор за печење сваког модела пећнице;</p>
				<p>7) да листа са подацима у електронском облику, у складу са чланом 7. став 1. овог правилника, буде доступна продавцима за сваки модел пећнице.</p>
				<p>Испоручилац у погледу ознаке, листе са подацима и техничке документације напе за домаћинство обезбеђује:</p>
				<p>1) да свака напа за домаћинство има штампану ознаку чија је садржина прописана у члану 6. став 4, a изглед дат у тачки 2. Прилога 3;</p>
				<p>2) доступност листе са подацима о напама, у складу са чланом 7. став 2. овог правилника;</p>
				<p>3) да техничка документација, прописана у члану 8. став 2. овог правилника, буде доступна на захтев надлежним органима Републике Србије;</p>
				<p>4) да свако оглашавање продаје, продаје на лизинг или давања у закуп одређеног модела напе садржи и класу енергетске ефикасности, ако се приликом оглашавања наводе подаци који се односе на потрошњу енергије или на цену;</p>
				<p>5) да сви технички промотивни материјали материјали који се односе на одређени модел напе и описују његове специфичне техничке карактеристике, садрже и класу енергетске ефикасности тог модела;</p>
				<p>6) да ознака у електронском облику, чија је садржина прописана у члану 6. став 4, a изглед и дизајн дати у тачки 2. Прилога 3, буде доступна продавцима за сваки модел напе;</p>
				<p>7) да листа са подацима у електронском облику, у складу са чланом 7. став 2. овог правилника, буде доступна продавцима за сваки модел напе.</p>
				<p>Испоручилац у погледу класе енергетске ефикасности пећнице за домаћинство обезбеђује да се класа енергетске ефикасности простора за печење одређује у складу са тачком 1. Прилога 1, који је одштампан уз овај правилник и чини његов саставни део (у даљем тексту: Прилог 1) и тачком 1. Прилога 2, који је одштампан уз овај правилник и чини његов саставни део (у даљем тексту: Прилог 2). </p>
				<p>Испоручилац у погледу класе енергетске ефикасности напе за домаћинство обезбеђује да се:</p>
				<p>1) класе енергетске ефикасности напе одређују у складу са тачком 2.1. Прилога 1. и тачком 2.1. Прилога 2;</p>
				<p>2) класе ефикасности струјања ваздуха у напама одређују у складу са тачком 2.2. Прилога 1. и тачком 2.2. Прилога 2;</p>
				<p>3) класе ефикасности осветљења напе одређују у складу са тачком 2.3. Прилога 1. и тачком 2.3. Прилога 2;</p>
				<p>4) класе ефикасности филтрирања масноће одређују у складу са тачком 2.4. Прилога 1. и тачком 2.4. Прилога 2. </p>
				<p class="bold">Захтеви које обезбеђује продавац</p>
				<p class="clan">Члан 5.</p>
				<p>Продавац обезбеђује за пећнице за домаћинство:</p>
				<p>1) да се на свакој пећници која се налази на продајном месту, посебно за сваки отвор за печење, на предњој или горњој страни уређаја постави јасна и видљива ознака коју обезбеђује испоручилац у складу са чланом 4. став 1. тачка 1) овог правилника, или да се ознака постави у непосредној близини уређаја тако да буде видљива и да се одмах може повезати са уређајем, без потребе за читањем робне марке и идентификационе ознаке модела на ознаци;</p>
				<p>2) да се уз пећнице које се продају, продају на лизинг или дају у закуп, ако се од потрошача не може очекивати да види изложени производ, приложе подаци које обезбеђује испоручилац у складу са чланом 9. став 1. овог правилника, осим у случају када се нуде преко интернета, када се примењују одредбе члана 10. овог правилника;</p>
				<p>3) да свако оглашавање продаје, продаје на лизинг или давања у закуп одређеног модела пећнице, садржи и класу енергетске ефикасности, ако се приликом оглашавања наводе подаци који се односе на потрошњу енергије или на цену;</p>
				<p>4) да сви технички промотивни материјали који се односе на одређени модел пећнице за домаћинство и описују његове специфичне техничке карактеристике<span class="italik">,</span> садрже и класу енергетске ефикасности тог модела.</p>
				<p>Продавац обезбеђује за напе за домаћинство:</p>
				<p>1) да се на свакој напи за домаћинство која се налази на продајном месту, на предњој или горњој страни уређаја постави јасна и видљива ознака коју обезбеђује испоручилац у складу са чланом 4. став 1. тачка 1) овог правилника или да се ознака постави у непосредној близини уређаја тако да буде видљива и да се одмах може повезати са уређајем без потребе за читањем робне марке и идентификационе ознаке модела на ознаци;</p>
				<p>2) да се уз напе за домаћинство које се продају, продају на лизинг или дају у закуп, ако се од потрошача не може очекивати да види изложени производ, приложе подаци које обезбеђује испоручилац у складу са чланом 9. став 2. овог правилника, осим у случају када се нуде преко интернета, када се примењују одредбе члана 10. овог правилника;</p>
				<p>3) да свако оглашавање продаје, продаје на лизинг или давања у закуп одређеног модела напе за домаћинство, садржи и класу енергетске ефикасности, ако се приликом оглашавања наводе подаци који се односе на потрошњу енергије или на цену;</p>
				<p>4) да сви технички промотивни материјали који се односе на одређени модел напе за домаћинство и описују његове специфичне техничке карактеристике, садрже и класу енергетске ефикасности тог модела.</p>
				<p class="bold">Ознака</p>
				<p class="clan">Члан 6.</p>
				<p>На ознаци за електричне пећнице за домаћинство, односно за гасне пећнице за домаћинство наводе се следећи подаци:</p>
				<p>1) назив испоручиоца или робна марка;</p>
				<p>2) идентификациона ознака модела испоручиоца, односно кôд, најчешће словнонумерички, по коме се одређени модел пећнице за домаћинство, разликује од других модела исте робне марке или истог испоручиоца;</p>
				<p>3) извор енергије за пећницу за домаћинство;</p>
				<p>4) класа енергетске ефикасности, одређена у складу са тачком 1. Прилога 1, тако да врх стрелице са означеном класом енергетске ефикасности електричне пећнице за домаћинство, односно гасне пећнице за домаћинство, буде у истој висини са врхом стрелице одговарајуће класе енергетске ефикасности;</p>
				<p>5) корисна запремина простора за печење у литрима, заокружена на најближи цео број;</p>
				<p>6) потрошња електричне енергије по циклусу (EC<span class="subscript">electric cavity</span>) за електричне пећнице за домаћинство, изражена у kWh/cycle, односно потрошња енергије по циклусу (EC<span class="subscript">gas cavity</span>) за гасне пећнице за домаћинство, изражена у MJ/cycle и у kWh/cycle, за загревање простора за печење (применом класичног начина рада, као и начина рада са вентилатором, ако је податак доступан), при стандардно оптерећеном простору за печење према дефинисаним условима, заокружена на друго децимално место.</p>
				<p>Подаци из става 1. овог члана означени су римским бројевима од I–VI, на слици број 1. и на слици број 3. у Прилогу 3.</p>
				<p>Изглед и дизајн ознаке електричне пећнице за домаћинство дати су у тачки 1.1. Прилога 3, а изглед и дизајн ознаке гасне пећнице за домаћинство у тачки 1.2. Прилога 3.</p>
				<p>На ознаци за напе за домаћинство наводе се следећи подаци:</p>
				<p>1) назив испоручиоца или робна марка;</p>
				<p>2) идентификациона ознака модела испоручиоца, односно кôд, најчешће словнонумерички, по коме се одређени модел напе за домаћинство, разликује од других модела исте робне марке или истог назива испоручиоца;</p>
				<p>3) класа енергетске ефикасности, одређена у складу са тачком 2.1. Прилога 1. и тачком 2.1. Прилога 2, тако да врх стрелице са означеном класом енергетске ефикасности напе за домаћинство буде у истој висини са врхом стрелице одговарајуће класе енергетске ефикасности;</p>
				<p>4) годишња потрошња енергије (AEC<span class="subscript">hood</span>), изражена у kWh/a, израчуната у складу са тачком 2.1. Прилога 2. и заокружена на најближи цео број;</p>
				<p>5) класа ефикасности струјања ваздуха, израчуната у складу са тачком 2.2. Прилога 1. и тачком 2.2. Прилога 2. и заокружена на најближи цео број;</p>
				<p>6) класа ефикасности осветљења, израчуната у складу са тачком 2.3. Прилога 1. и тачком 2.3. Прилога 2. и заокружена на најближи цео број;</p>
				<p>7) класа ефикасности филтрирања масноће, израчуната у складу са тачком 2.4. Прилога 1. и тачком 2.4. Прилога 2. и заокружена на најближи цео број;</p>
				<p>8) ниво буке, израчунат у складу са тачком 2.5. Прилога 2. и заокружен на најближи цео број.</p>
				<p>Подаци из става 4. овог члана означени су римским бројевима од I–VIII, на слици број 5 у Прилогу 3. </p>
				<p>Изглед и дизајн ознаке напе за домаћинство дати су у тачки 2. Прилога 3. </p>
				<p>Ако је неком моделу додељена еко-ознака у складу са прописима Европске уније, може се додати и копија те ознаке. </p>
				<p class="bold">Листа са подацима</p>
				<p class="clan">Члан 7.</p>
				<p>Листа са подацима о пећницама за домаћинство се укључује у брошуру или други штампани материјал који се прилаже уз пећнице за домаћинство, а подаци у њој се наводе на српском језику, следећим редоследом:</p>
				<p>1) назив испоручиоца или робна марка;</p>
				<p>2) идентификациона ознака модела испоручиоца, односно кôд, најчешће словнонумерички, по коме се одређени модел пећнице за домаћинство, разликује од других модела исте робне марке или истог испоручиоца и има различите пријављене вредности за параметре уврштене у ознаку за пећнице из члана 6. став 1. овог правилника;</p>
				<p>3) индекс енергетске ефикасности (EEI<span class="subscript">cavity</span>) за сваки простор за печење у датом моделу, израчунат у складу са тачком 1. Прилога 2. и заокружен на једно децимално место. Декларисани индекс енергетске ефикасности не прелази индекс назначен у техничкој документацији из члана 8. став 1. овог правилника;</p>
				<p>4) класа енергетске ефикасности модела за сваки простор за печење, одређена на основу табеле 1. Прилога 1. Декларисана класа није повољнија од класе назначене у техничкој документацији из члана 8. став 1. овог правилника;</p>
				<p>5) потрошња енергије по циклусу за сваки простор за печење, при класичном начину рада, као и при начину рада са вентилатором, ако је податак доступан, (измерена потрошња електричне енергије за електричне пећнице изражава се у kWh, а измерена потрошња енергије за гасне пећнице изражава се и у МЈ), заокружена на два децимална места. Декларисана вредност није нижа од вредности назначене у техничкој документацији из члана 8. став 1. овог правилника; </p>
				<p>6) број простора за печење, извор топлоте по простору за печење и запремина сваког простора за печење.</p>
				<p>Листа са подацима о напама за домаћинство се укључује у брошуру или други штампани материјал који се прилаже уз напе за домаћинство, а подаци у њој се наводе на српском језику, следећим редоследом:</p>
				<p>1) назив испоручиоца или робна марка;</p>
				<p>2) идентификациона ознака модела испоручиоца, односно кôд, најчешће словнонумерички, по коме се одређени модел напе за домаћинство, разликује од других модела исте робне марке или истог испоручиоца и има различите пријављене вредности за параметре уврштене у ознаку за напе из члана 6. став 4. овог правилника;</p>
				<p>3) годишња потрошња енергије, (AEC<span class="subscript">hood</span>) израчуната у складу са тачком 2.1. Прилога 2, изражена у kWh/a и заокружена на једно децимално место. Декларисана вредност није нижа од вредности назначене у техничкој документацији из члана 8. став 2. овог правилника; </p>
				<p>4) класа енергетске ефикасности, одређена на основу табеле 2. Прилога 1. Декларисана класа није повољнија од класе назначене у техничкој документацији из члана 8. став 2. овог правилника;</p>
				<p>5) степен корисности напе (FDE<span class="subscript">hood</span>) израчунат у складу са тачком 2.2. Прилога 2, заокружен на једно децимално место. Декларисана вредност није виша од вредности назначене у техничкој документацији из члана 8. став 2. овог правилника;</p>
				<p>6) класа ефикасности струјања ваздуха, одређена на основу табеле 3. Прилога 1. Декларисана класа није повољнија од класе назначене у техничкој документацији из члана 8. став 2. овог правилника; </p>
				<p>7) ефикасност осветљења (LE<span class="subscript">hood</span>) израчуната у складу са тачком 2.3. Прилога 2, изражена у lx/W и заокружена на једно децимално место. Декларисана вредност није виша од вредности назначене у техничкој документацији из члана 8. став 2. овог правилника;</p>
				<p>8) класа ефикасности осветљења, одређена на основу табеле 4. Прилога 1. Декларисана класа није повољнија од класе назначене у техничкој документацији из члана 8. став 2. овог правилника; </p>
				<p>9) ефикасност филтрирања масноће (GFE<span class="subscript">hood</span>) израчуната у процентима у складу са тачком 2.4. Прилога 2. и заокружена на једно децимално место. Декларисана вредност није виша од вредности назначене у техничкој документацији из члана 8. став 2. овог правилника;</p>
				<p>10) класа ефикасности филтрирања масноће, одређена на основу табеле 5. Прилога 1. Декларисана класа није боља од класе назначене у техничкој документацији из члана 8. став 2. овог правилника;</p>
				<p>11) проток ваздуха изражен у m<span class="superscript">3</span>/h и заокружен на најближи цео број, на најмањој и највећој брзини при нормалној употреби, искључујући интензивну или појачану употребу. Декларисане вредности нису више од вредности назначених у техничкој документацији из члана 8. став 2. овог правилника;</p>
				<p>12) проток ваздуха изражен у m<span class="superscript">3</span>/h и заокружен на најближи цео број, на подешеној вредности за интензивну или појачану употребу, ако је применљиво за уређај. Декларисана вредност није виша од вредности назначених у техничкој документацији из члана 8. став 2. овог правилника;</p>
				<p>13) А-пондерисан ниво буке која се преноси ваздухом изражен у dB и заокружен на најближи цео број, на најмањој и највећој брзини расположивој при нормалној употреби. Декларисана вредност није нижа од вредности назначене у техничкој документацији из члана 8. став 2. овог правилника;</p>
				<p>14) А-пондерисан ниво буке изражен у dB и заокружен на најближи цео број, на подешеној вредности за интензивну или појачану употребу, ако је применљиво за уређај. Декларисана вредност није нижа од вредности назначене у техничкој документацији из члана 8. став 2. овог правилника;</p>
				<p>15) снага потрошње у искљученом стању (Р<span class="subscript">0</span>), ако постоји, изражена у W и заокружена на друго децимално место. Декларисане вредности нису ниже од вредности назначених у техничкој документацији из члана 8. став 2. овог правилника;</p>
				<p>16) снага потрошње у стању мировања (Р<span class="subscript">S</span>), ако постоји, изражена у W и заокружена на друго децимално место. Декларисане вредности нису ниже од вредности назначених у техничкој документацији из члана 8. став 2. овог правилника.</p>
				<p>Ако је неком моделу додељена еко-ознака у складу са прописима Европске уније, може се додати и копија те ознаке. </p>
				<p>Једна листа са подацима може се односити на већи број модела пећница за домаћинство, односно напа за домаћинство истог произвођача.</p>
				<p>Подаци о пећницама за домаћинство, односно напама за домаћинство се могу дати у облику копије ознаке, која може бити у боји или у црно-белој техници, уз навођење података из става 1. или става 2. овог члана који нису приказани на ознаци.</p>
				<p class="bold">Техничка документација</p>
				<p class="clan">Члан 8.</p>
				<p>Техничка документација за пећнице за домаћинство садржи нарочито:</p>
				<p>1) назив и седиште, односно адресу за пријем поште испоручиоца;</p>
				<p>2) опис модела уређаја, довољан за једноставно и поуздано утврђивање модела;</p>
				<p>3) техничке карактеристике које се мере:</p>
				<p>(1) укупан број простора за печење; запремину сваког простора за печење; извор топлоте по простору за печење; функцију загревања (класично и/или вентилаторски) по простору за печење;</p>
				<p>(2) потрошњу енергије по циклусу за сваки простор за печење, при класичном начину рада и начину рада са вентилатором (ако је податак доступан); измерена потрошња енергије изражава се у kWh за електричне и гасне пећнице и у МЈ за гасне пећнице, заокружена на два децимална места;</p>
				<p>(3) индекс енергетске ефикасности (EEI<span class="subscript">cavity</span>) за сваки простор за печење у пећници за домаћинство, израчунат у складу са тачком 1. Прилога 2. и заокружен на једно децимално место;</p>
				<p>(4) класу енергетске ефикасности за сваки простор за печење у пећници за домаћинство, одређену на основу табеле 1. Прилога 1;</p>
				<p>4) копију прорачуна и резултате прорачуна извршених у складу са Прилогом 2;</p>
				<p>5) навођење српских стандарда усаглашених са хармонизованим европским стандардима, ако су употребљени;</p>
				<p>6) навођење других техничких стандарда и спецификација, ако су употребљени;</p>
				<p>7) личне податке и потпис овлашћеног лица испоручиоца.</p>
				<p>Техничка документација за напе за домаћинство садржи нарочито:</p>
				<p>1) назив и седиште, односно адресу за пријем поште испоручиоца;</p>
				<p>2) опис модела уређаја, довољан за једноставно и поуздано утврђивање модела;</p>
				<p>3) техничке карактеристике које се мере:</p>
				<p>(1) индекс енергетске ефикасности (EEI<span class="subscript">hood</span>), израчунат у складу са тачком 2.1. Прилога 2. и заокружен на једно децимално место;</p>
				<p>(2) класу енергетске ефикасности, одређену на основу табеле 2. Прилога 1; </p>
				<p>(3) годишњу потрошњу енергије (AEC<span class="subscript">hood</span>), израчунату у складу са тачком 2.1. Прилога 2, изражену у kWh/a и заокружену на једно децимално место;</p>
				<p>(4) фактор повећања времена (f), израчунат у складу са тачком 2.1. Прилога 2, и заокружен на једно децимално место;</p>
				<p>(5) степен корисности напе (FDE<span class="subscript">hood</span>), израчунат у складу са тачком 2.2. Прилога 2. и заокружен на једно децимално место;</p>
				<p>(6) класу ефикасности струјања ваздуха у напи, одређену на основу табеле 3. Прилога 1; </p>
				<p>(7) измерен запремински проток ваздуха у напи на тачки највеће ефикасности (Q<span class="subscript">BEP</span>), изражен у m<span class="superscript">3</span>/h и заокружен на једно децимално место;</p>
				<p>(8) измерену вредност разлике статичког притиска у напи на тачки највеће ефикасности (P<span class="subscript">BEP</span>), изражену у [Pa] и заокружену на најближи цео број;</p>
				<p>(9) измерену вредност улазне електричне снаге напе на тачки највеће ефикасности (W<span class="subscript">BEP</span>), изражену у W и заокружену на једно децимално место;</p>
				<p>(10) просечну осветљеност система осветљења за површину за кување (E<span class="subscript">middle</span>), изражену у lx и заокружену на најближи цео број;</p>
				<p>(11) номиналну улазну електричну снагу система осветљења за површину за кување (W<span class="subscript">L</span>), изражену у W и заокружену на једно децимално место;</p>
				<p>(12) измерену вредност ефикасности осветљења (LE<span class="subscript">hood</span>) израчунату у складу са тачком 2.3. Прилога 2, изражену у lx/W и заокружену на најближи цео број;</p>
				<p>(13) класу ефикасности осветљења напе, одређену на основу табеле 4. Прилога 1; </p>
				<p>(14) измерену вредност ефикасности филтрирања масноће (GFE<span class="subscript">hood</span>), израчунату у складу са тачком 2.4. Прилога 2. и заокружену на једно децимално место; </p>
				<p>(15) класу ефикасности филтрирања масноће, одређену на основу табеле 5. Прилога 1; </p>
				<p>(16) снагу потрошње у искљученом стању (Р<span class="subscript">0</span>), ако постоји, изражену у W и заокружену на друго децимално место;</p>
				<p>(17) снагу потрошње у стању мировања (Р<span class="subscript">S</span>), ако постоји, изражену у W и заокружену на друго децимално место;</p>
				<p>(18) А-пондерисан ниво буке која се преноси ваздухом, за најмању и највећу брзину расположиву при нормалној употреби, изражен у dB и заокружен на најближи цео број;</p>
				<p>(19) А-пондерисан ниво буке која се преноси ваздухом, у стању подешеном за интензивну и појачану употребу, ако је применљиво за уређај, изражен у dB и заокружен на најближи цео број;</p>
				<p>(20) вредности протока ваздуха у напи на најмањој и највећој расположивој брзини при нормалној употреби, изражене у m<span class="superscript">3</span>/h и заокружене на једно децимално место;</p>
				<p>(21) вредност протока ваздуха у напи, у стању подешеном за интензивну и појачану употребу, ако је применљиво за уређај, изражену у m<span class="superscript">3</span>/h и заокружену на једно децимално место;</p>
				<p>4) копију прорачуна и резултате прорачуна извршених у складу са Прилогом 2;</p>
				<p>5) навођење српских стандарда усаглашених са хармонизованим европским стандардима, ако су употребљени;</p>
				<p>6) навођење других техничких стандарда и спецификација, ако су употребљени;</p>
				<p>7) личне податке и потпис овлашћеног лица испоручиоца.</p>
				<p class="bold">Подаци који се наводе приликом продаје на даљину</p>
				<p class="clan">Члан 9.</p>
				<p>Приликом продаје на даљину (каталошка продаја и сл.), када се од потрошача не може очекивати да види изложену пећницу за домаћинство, односно напу за домаћинство, подаци се наводе у складу са чланом 5. став 1. тачка 2) овог правилника, односно чланом 5. став 2. тачка 2) овог правилника.</p>
				<p>За пећнице за домаћинство, подаци из става 1. овог члана наводе се следећим редоследом:</p>
				<p>1) назив испоручиоца или робна марка; </p>
				<p>2) идентификациона ознака модела испоручиоца, тј. идентификациона ознака модела пећнице за домаћинство на коју се односе подаци из тач. 3)–5) овог става;</p>
				<p>3) класа енергетске ефикасности модела за сваки простор за печење, одређена на основу табеле 1. Прилога 1. Декларисана класа није повољнија од класе назначене у техничкој документацији из члана 8. став 1. овог правилника;</p>
				<p>4) потрошња енергије по циклусу за сваки простор за печење, при класичном начину рада, и при начину рада са вентилатором (ако је податак доступан). Измерена потрошња енергије изражава се у kWh за електричне и гасне пећнице и у МЈ за гасне пећнице, заокружена на два децимална места. Декларисана вредност није нижа од вредности назначене у техничкој документацији из члана 8. став 1. овог правилника;</p>
				<p>5) број простора за печење, извор, односно извори топлоте по простору за печење и запремина сваког простора за печење. </p>
				<p>За напе за домаћинство, подаци из става 1. овог члана наводе се следећим редоследом:</p>
				<p>1) назив испоручиоца или робна марка; </p>
				<p>2) идентификациона ознака модела испоручиоца, тј. идентификациона ознака модела напе за домаћинство на коју се односе подаци из тач. 3)–8) овог става;</p>
				<p>3) класа енергетске ефикасности модела, одређена на основу табеле 2. Прилога 1. Декларисана класа није повољнија од класе назначене у техничкој документацији из члана 8. став 2. овог правилника;</p>
				<p>4) годишња потрошња енергије модела, изражена у kWh, израчуната у складу са тачком 2. Прилога 2. Декларисана вредност није нижа од вредности назначене у техничкој документацији из члана 8. став 2. овог правилника;</p>
				<p>5) класа ефикасности струјања ваздуха, одређена на основу табеле 3. Прилога 1. Декларисана класа није повољнија од класе назначене у техничкој документацији из члана 8. став 2. овог правилника; </p>
				<p>6) класа ефикасности осветљења, одређена на основу табеле 4. Прилога 1. Декларисана класа није повољнија од класе назначене у техничкој документацији из члана 8. став 2. овог правилника;</p>
				<p>7) класа ефикасности филтрирања масноће, одређена на основу табеле 5. Прилога 1. Декларисана класа није повољнија од класе назначене у техничкој документацији из члана 8. став 2. овог правилника;</p>
				<p>8) А-пондерисан ниво буке која се преноси ваздухом (пондерисана просечна вредност – L<span class="subscript">WA</span>) напе за домаћинство, на најмањој и највећој брзини расположивој при нормалној употреби, изражен у dB и заокружен на најближи цео број. Декларисана вредност није нижа од вредности назначене у техничкој документацији из члана 8. став 2. овог правилника.</p>
				<p>Ако се наводе други подаци садржани у листи са подацима, наводе се у складу са чланом 7. овог правилника. </p>
				<p>Подаци из овог члана наводе се са оптималном величином и обликом слова. </p>
				<p class="bold">Подаци који се наводе приликом продаје, продаје на лизинг или давања у закуп преко интернета </p>
				<p class="clan">Члан 10.</p>
				<p>Приликом продаје преко интернета, ознака је видљива на приказном уређају у близини цене производа. </p>
				<p>Ознаку обезбеђује испоручилац, за пећнице за домаћинство у складу са чланом 4. став 1. тачка 6) овог правилника, а за напе за домаћинство у складу са чланом 4. став 2. тачка 6) овог правилника. </p>
				<p>Ознака је јасно видљива и читљива и сразмерна величини датој у Прилогу 3.</p>
				<p>Ознака може бити приказана помоћу уметнутог дисплеја. У том случају слика која се користи за приступање ознаци има редослед приказивања ознаке у складу са ставом 6. овог члана. Кад се користи уметнут дисплеј, ознака се појављује на први клик мишем, покретом миша или ширењем екрана на додир на слици.</p>
				<p>Кад се користи уметнути дисплеј, слика којом се приступа ознаци има: </p>
				<p>1) стрелицу у боји која одговара класи енергетске ефикасности производа на ознаци;</p>
				<p>2) назначену класу енергетске ефикасности производа на стрелици, у белој боји, са величином слова која је једнака величини слова за цену производа;</p>
				<p>3) један од следећа два формата: </p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Pecnice_Page_01_opt.jpeg&amp;doctype=reg&amp;abc=cba&amp;eli=true&amp;eliActId=421987&amp;regactid=421987" alt="Pecnice_Page_01.tif"></p>
				<p>Кад се користи уметнути дисплеј, редослед приказивања ознаке је следећи: </p>
				<p>1) слика из става 5. овог члана приказује се на приказном уређају у близини цене производа; </p>
				<p>2) слика представља везу за ознаку; </p>
				<p>3) ознака се приказује након клика мишем, покретом миша или ширењем екрана на додир на слици; </p>
				<p>4) ознака се приказује на искачућем прозору, новој картици, новој страни или уметнутом дисплеју; </p>
				<p>5) за увећање ознаке на екранима на додир примењују се правила за уређаје за увећање на додир; </p>
				<p>6) приказивање ознаке прекида се помоћу опције затварања или другог стандардног механизма за затварање;</p>
				<p>7) алтернативни текст за графички приказ, који се приказује ако приказ ознаке није функционалан, јесте класа енергетске ефикасности производа са величином слова која је једнака величини слова за цену. </p>
				<p>Одговарајућа листа са подацима у електронском облику је видљива на приказном уређају у близини цене производа, у величини у којој је та листа са подацима јасно видљива и читљива. Када се листа са подацима види преко уметнутог дисплеја, у вези ка листи са подацима се јасно и читљиво наводи: „листа са подацима”. Ако се користи уметнути дисплеј, листа са подацима појављује се на први клик мишем, покретом миша или ширењем екрана на додир на слици.</p>
				<p class="bold">Мерења</p>
				<p class="clan">Члан 11.</p>
				<p>Да би се омогућила оцена тачности података садржаних у чл. 6–8. овог правилника, обављају се мерења применом поузданих, тачних и поновљивих поступака мерења, уз поштовање најсавременијих опште-признатих метода мерења, укључујући методе садржане у српским стандардима који су усаглашени са хармонизованим европским стандардима.</p>
				<p class="bold">Методологија одређивања класе енергетске ефикасности</p>
				<p class="clan">Члан 12.</p>
				<p>Методологија одређивања класе енергетске ефикасности пећница и напа за домаћинство дата је у Прилозима 1. и 2. </p>
				<p class="bold">Сходна примена</p>
				<p class="clan">Члан 13.</p>
				<p>Одредбе овог правилника сходно се примењују на електричне и гасне пећнице за домаћинство (укључујући и оне уграђене у штедњаке), као и напе за домаћинство, које се продају за намене ван домаћинства, као и на уградне уређаје.</p>
				<p class="bold">Усклађеност са прописима Европске уније</p>
				<p class="clan">Члан 14.</p>
				<p>Овај правилник је усклађен са свим начелима и битним захтевима из Делегиране Уредбе Европске комисије број 65/2014 којом се допуњује Директива Европског Парламента и Савета бр. 2010/30/EU. </p>
				<p class="bold">Прелазне одредбе</p>
				<p class="clan">Члан 15.</p>
				<p>Испоручиоци ће обезбедити захтеве из чл. 4. и 10. овог правилника у року од три месеца од дана ступања на снагу овог правилника.</p>
				<p>Продавци ће обезбедити захтеве из члана 5. овог правилника у року од три месеца од дана ступања на снагу овог правилника.</p>
				<p>На напе које се стављају на тржиште почев од дана ступања на снагу овог правилника, постављају се ознаке у складу са тачком 2.1.1. Прилога 3. (ознака 2 из табеле 2. Прилога 1. са класама енергетске ефикасности A+ до F), а уколико су испуњени услови за ознаку са класом енергетске ефикасности А++, стављају се ознаке у складу са тачком 2.1.2. Прилога 3. (ознака 3 из табеле 2. Прилога 1. са класама енергетске ефикасности A++ до E).</p>
				<p>На напе које се стављају на тржиште почев од 1. јануара 2018. године, постављају се ознаке у складу са тачком 2.1.2. Прилога 3. (ознака 3 из табеле 2. Прилога 1. са класама енергетске ефикасности A++ до E) или у складу са тачком 2.1.3. Прилога 3. (ознака 4 из табеле 2. Прилога 1. са класама енергетске ефикасности A+++ до D).</p>
				<p>На напе које се стављају на тржиште почев од 1. јануара 2020. године, постављају се ознаке у складу са тачком 2.1.3. Прилога 3. (ознака 4 из табеле 2. Прилога 1. са класама енергетске ефикасности A+++ до D).</p>
				<p class="bold">Престанак важења прописа</p>
				<p class="clan">Члан 16.</p>
				<p>Ступањем на снагу овог правилника престаје да важи Правилник о означавању енергетске ефикасности електричних пећница („Службени гласник РС”, број 24/14).</p>
				<p class="bold">Ступање на снагу</p>
				<p class="clan">Члан 17.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00033/2016-06</p>
				<p class="potpis">У Београду, 21. фебруарa 2017. године</p>
				<p class="potpis">Министар, </p>
				<p class="potpis"><span class="bold">Александар Антић,</span> с.р.</p>
				<p class="potpis">&nbsp;</p>
				<p class="clan" style="text-align:right">Прилози</p>
				<p class="auto-style2">Прилог 1. - 
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=421987&amp;regactid=421987" target="_blank">Класе ефикасности</a><o:p></o:p></p>
				<p>Прилог 2. - <a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=421987&amp;regactid=421987" target="_blank">Израчунавање индекса енергетске ефикасности за 
				пећнице и напе за домаћинство и степена корисности, ефикасности 
				осветљења и филтрирања масноће и нивоа буке за напе за 
				домаћинство</a><o:p></o:p></p>
				<p><span lang="SR-CYRL-RS">Прилог 3. – 
				<a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=421987&amp;regactid=421987" target="_blank">Изглед и дизајн ознаке</a></span></p>
	</div>


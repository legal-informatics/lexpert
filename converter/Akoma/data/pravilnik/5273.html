


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 110. став 5. Закона о водама („Службени гласник РС”, бр. 30/10, 93/12 и 101/16),</p>
				<p>Министар пољопривреде и заштите животне средине доноси</p>
				<p class="odluka-zakon">ПРАВИЛНИК</p>
				<p class="odluka-zakon">о утврђивању критеријума за одређивање заштићених области</p>
				<p class="centar">"Службени гласник РС", број 13 од 24. фебруара 
				2017.</p>
				<p class="centar">&nbsp;</p>
				<p class="clan">Члан 1.</p>
				<p>Овим правилником утврђују се критеријуми за одређивање заштићених области из члана 110. став 1. тач. 5) и 6) Закона о водама.</p>
				<p class="clan">Члан 2.</p>
				<p>Области намењене заштити станишта или врста где постоји функционална зависност од статуса вода и где је битан елеменат њихове заштите одржавање или побољшање статуса вода одређују се за заштићене области ако је испуњен један од следећих критеријума:</p>
				<p>1) област или подручје и припадајућа водна тела заштићено је у складу са прописима о заштити природе којима се уређује еколошка мрежа;</p>
				<p>2) подручје је проглашено у складу са потврђеним међународним уговорима у области заштите природе;</p>
				<p>3) одређено заштићено подручје проглашено je у складу са законом који уређује област заштите природе.</p>
				<p>Функционална зависност од статуса вода за области из става 1. овог члана постоји уколико се у границама области из става 1. овог члана налазе водени и влажни типови станишта и станишта дивљих врста биљака, животиња и гљива заштићених у складу са законом који уређује област заштите природе и међународним уговорима (копнене површинске воде, мочварна, тресавска, ритска и слатинска станишта).</p>
				<p class="clan">Члан 3.</p>
				<p>Области намењене заштити економски важних акватичних врста одређују се за заштићене области ако je испуњен један од следећих критеријума:</p>
				<p>1) да је на делу риболовне воде, на којој се обавља привредни риболов, одређено посебно станиште риба значајно за биолошке потребе риба, као што су: мрест, зимовање, раст, исхрана и кретање (миграција) риба, у складу са програмом управљања рибарским подручјима;</p>
				<p>2) у областима је присутно економско коришћење акватичних биљака.</p>
				<p class="clan">Члан 4.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-251/2016-07</p>
				<p class="potpis">У Београду, 8. фебруара 2017. године</p>
				<p class="potpis">Министар,</p>
				<p class="potpis"><span class="bold">Бранислав Недимовић, </span>с.р.</p>
	</div>


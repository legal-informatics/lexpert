

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 22. став 6. Закона о смањењу ризика од катастрофа и управљању ванредним ситуацијама („Службени гласник РС”, број 87/18), </p>
			<p class="Basic-Paragraph">Mинистар унутрашњих послова доноси </p>
			<p class="odluka-zakon">ПРАВИЛНИК</p>
			<p class="odluka-zakon">о садржини, начину успостављања и одржавања регистра ризика од катастрофа</p>
			<p class="centar">"Службени гласник РС", број 78 од 1. новембра 
			2019.</p>
			<p class="bold">Предмет правилника</p>
			<p class="clan">Члан 1.</p>
			<p class="Basic-Paragraph">Овим правилником прописује се садржина, начин успостављања и одржавања регистра ризика од катастрофа (у даљем тексту: Регистар ризика).</p>
			<p class="bold">Физичко-географски подаци о простору захваћеном ризиком</p>
			<p class="clan">Члан 2.</p>
			<p class="Basic-Paragraph">Физичко-географски подаци о простору захваћеном ризиком, који се уносе у Регистар ризика, јесу подаци о географском положају, подаци о хидрографским карактеристикама, подаци о рељефу, подаци о метеоролошко-климатским карактеристикама, подаци о демографским карактеристикама, подаци о пољопривреди, подаци о материјалним и културним добрима и заштићеним природним добрима, подаци о биљном покривачу. </p>
			<p class="bold">Подаци о броју и структури, као и изложености и рањивости становништва, које може бити погођено наступањем катастрофе</p>
			<p class="clan">Члан 3.</p>
			<p class="Basic-Paragraph">Подаци о броју и структури, као и изложености и рањивости становништва, које може бити погођено наступањем катастрофе и који се уносе у Регистар ризика, јесу подаци о броју и структури и карактеристикама становништва и заједнице које може бити подложно некој од идентификованих опасности.  </p>
			<p class="bold">Подаци о стамбеним зградама и зградама друге намене, инфраструктурним и другим објектима, њиховој изложености и рањивости</p>
			<p class="clan">Члан 4.</p>
			<p class="Basic-Paragraph">Подаци о стамбеним зградама и зградама друге намене, инфраструктурним и другим објектима, њиховој изложености и рањивости, који се уносе у Регистар ризика, јесу подаци о броју, величини, врсти градње, години изградње, намени, капацитету стамбених зграда, зграда друге намене, инфраструктурних објеката и других објеката, њиховој подложности и осетљивости на дејство катастрофа. </p>
			<p class="bold">Подаци о ранијим катастрофама и њиховим последицама</p>
			<p class="clan">Члан 5.</p>
			<p class="Basic-Paragraph">Подаци о ранијим катастрофама и њиховим последицама, који се уносе у Регистар ризика, јесу подаци о времену, трајању, обиму и последицама катастрофа по штићене вредности.</p>
			<p class="Basic-Paragraph">Подаци из става 1. овог члана се односе на референтне догађаје који су се десили у прошлости, а који су од значаја за одређивање вероватноће догађаја приликом будућих процена ризика.</p>
			<p class="bold">Опис и карактеристике опасности</p>
			<p class="clan">Члан 6.</p>
			<p class="Basic-Paragraph">Опис и карактеристике опасности, које се уносе у Регистар ризика, подразумевају основне елементе који карактеришу сваку идентификовану опасност у складу са актом којим се регулише методологија за израду процене ризика од катастрофа. </p>
			<p class="bold">Подаци о зонама непосредног ризика</p>
			<p class="clan">Члан 7.</p>
			<p class="Basic-Paragraph">Подаци о зонама непосредног ризика, који се уносе у Регистар ризика, јесу подаци о географско просторним целинама које су одлукама надлежног органа о утврђивању зона непосредног ризика утврђене за зоне непосредног ризика.</p>
			<p class="bold">Подаци о капацитетима за смањење ризика јединица локалне самоуправе</p>
			<p class="clan">Члан 8.</p>
			<p class="Basic-Paragraph">Подаци о капацитетима за смањење ризика јединица локалне самоуправе, који се уносе у Регистар ризика, односе се на податке о субјектима и снагама система смањења ризика на простору јединице локалне самоуправе. </p>
			<p class="bold">Начин успостављања Регистра ризика </p>
			<p class="clan">Члан 9.</p>
			<p class="Basic-Paragraph">Субјекти система смањења ризика достављају податке од значаја за успостављање Регистра ризика Министарству унутрашњих послова, које након обраде и у сарадњи са Републичким геодетским заводом, податке уноси у Регистар ризика. </p>
			<p class="bold">Начин одржавања Регистра ризика</p>
			<p class="clan">Члан 10.</p>
			<p class="Basic-Paragraph">Поузданост, функционалност и доступност техничке инфраструктуре за вођење и одржавање Регистра ризика обезбеђује се у сарадњи са Републичким геодетским заводом. </p>
			<p class="bold">Ступање на снагу</p>
			<p class="clan">Члан 11. </p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”. </p>
			<p class="potpis">Број 01-9626/19-3</p>
			<p class="potpis">У Београду, 25. октобра 2019. године</p>
			<p class="potpis">Министар,</p>
			<p class="potpis">др <span class="bold">Небојша Стефановић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 26. став 3, члана 27. став 4. и члана 28. став 4. Закона о контроли предмета од драгоцених метала („Службени гласник РС”, број 36/11), 
	</p>
	<p>Министар привреде доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о условима и начину давања овлашћења привредним субјектима и другим правним лицима за обављање послова испитивања и жигосања предмета од драгоцених метала, као и испитивања драгоцених метала и њихових легура</p>
	<p class="naslov" style="margin-top: 0"><span style="font-weight: 400">
	"Службени гласник РС", број 116 од 26. децембра 2013.</span></p>
	<p class="naslov" style="margin-top: 0">&nbsp;</p>
	<p class="clan">Члан 1. </p>
	<p>Овим правилником ближе се прописују услови и начин давања овлашћења привредним субјектима и другим правним лицима за обављање послова испитивања и жигосања предмета од драгоцених метала и испитивања драгоцених метала и њихових легура (у даљем тексту: испитивање и жигосање), састав комисије која утврђује испуњеност тих услова, њен начин рада и одлучивања, вођење регистра овлашћених тела, садржина и образац евиденције коју води овлашћено тело, начин вођења те евиденције, као и друга питања од значаја за рад овлашћених тела.</p>
	<p class="clan">Члан 2. </p>
	<p>Захтев за утврђивање испуњености услова за обављање послова испитивања и жигосања подноси привредни субјект и друго правно лице (у даљем тексту: Подносилац захтева) министарству надлежном за драгоцене метале (у даљем тексту: Министарство), у складу са законом којим се уређује контрола предмета од драгоцених метала.</p>
	<p>Захтев из става 1. овог члана садржи нарочито податке о:</p>
	<p>1) пословном имену, седишту, организационој структури и претежној делатности Подносиоца захтева;</p>
	<p>2) врсти драгоценог метала на коју се односи захтев; </p>
	<p>3) акредитацији Подносиоца захтева: назив стандарда према коме је акредитован Подносилац захтева и датум издавања акта о акредитацији, уколико је примењиво;</p>
	<p>4) стручној оспособљености, одговорности, овлашћењима и радном искуству техничког руководиоца и других запослених и ангажованих лица на пословима испитивања и жигосања;</p>
	<p>5) општем акту којим је уређено обављање послова који се односе на испитивање и жигосање;</p>
	<p>6) имену и звању лица овлашћеног за потписивање извештаја о испитивању, односно уверења о потврђивању степена финоће;</p>
	<p>7) опреми, просторијама и локацијама на којима ће се обављати послови испитивања и жигосања;</p>
	<p>8) другим делатностима које обавља Подносилац захтева, укључујући и делатности које би могле утицати на независност и непристрасност Подносиоца захтева;</p>
	<p>9) начину на који је Подносилац захтева обезбедио чување државних жигова, вођење евиденције о поднетим захтевима, планираним и извршеним испитивањима и жигосањима, односно издатим извештајима о испитивању, као и достављање те евиденције Дирекцији за мере и драгоцене метале (у даљем тексту: Дирекција);</p>
	<p>10) начину на који је Подносилац захтева обезбедио несметано вршење надзора од стране Дирекције; 
	</p>
	<p>11) лицу задуженом за припрему и подношење Дирекцији кварталног извештаја о извршеним испитивањима и жигосањима, ванредног извештаја о испитивању и жигосању, као и друге одговарајуће документације на захтев Дирекције;</p>
	<p>12) начину на који је Подносилац захтева обезбедио независност и непристрасност запослених и ангажованих лица на пословима испитивања и жигосања;</p>
	<p>13) општем акту којим је уређено поступање и одлучивање по приговорима на његов рад и донете одлуке;</p>
	<p>14) начину на који је Подносилац захтева уредио чување пословне тајне;</p>
	<p>15) закљученом уговору о осигурању од одговорности за штету причињену трећим лицима у обављању послова испитивања и жигосања.</p>
	<p>Поред података из става 2. овог члана захтев садржи и следећу документацију:</p>
	<p>1) извод из регистра надлежног органа;</p>
	<p>2) оснивачки акт;</p>
	<p>3) акт о акредитацији, уколико је примењиво;</p>
	<p>4) општи акт којим је уређено обављање послова који се односе на испитивање и жигосање;</p>
	<p>5) уговор о осигурању од одговорности за штету причињену трећим лицима;</p>
	<p>6) доказ о плаћеној републичкој административној такси у складу са законом;</p>
	<p>7) другу документацију којом се доказују наводи из захтева.</p>
	<p class="clan">Члан 3.</p>
	<p>Подносилац захтева испуњава услове у погледу запослених лица уколико има:</p>
	<p>1) најмање два лица запослена на неодређено време са пуним радним временом, која имају завршен најмање четврти степен стручне спреме техничког или природног смера и радно искуство у вези са пословима испитивања и жигосања од најмање годину дана; 
	</p>
	<p>2) лице које обавља послове техничког руковођења (у даљем тексту: технички руководилац) које је запослено на неодређено време са пуним радним временом и које има стечено високо образовање из научне, односно стручне области технолошког или металуршког инжењерства, хемијске науке или физико-хемијске науке на студијама II степена (дипломске академске студије – мастер, специјалистичке академске студије, специјалистичке струковне студије), односно завршене основне студије у трајању од најмање четири године, као и радно искуство у вези са пословима испитивања и жигосања од најмање три године.</p>
	<p>Поред лица из става 1. овог члана Подносилац захтева може имати и друга запослена и ангажована лица која обављају послове испитивања и жигосања, а која имају завршен најмање четврти степен стручне спреме техничког или природног смера и радно искуство у вези са пословима испитивања и жигосања предмета од најмање годину дана.</p>
	<p class="clan">Члан 4.</p>
	<p>Подносилац захтева испуњава услове у погледу просторија и опреме за рад уколико су његове просторије и опрема за рад у складу са прописима којима су уређени услови које морају испуњавати радне просторије и опрема за испитивање и жигосање предмета од драгоцених метала када се то испитивање и жигосање врши у пословним просторијама произвођача.</p>
	<p class="clan">Члан 5.</p>
	<p>Подносилац захтева испуњава услове у погледу независности и непристрасности у односу на лица повезана са предметом који је предмет испитивања и жигосања уколико су запослена и ангажована лица из члана 3. овог правилника независна и непристрасна у односу на лица која учествују у производњи, поправци и стављању на тржиште предмета од драгоцених метала који се испитују односно жигошу.</p>
	<p class="clan">Члан 6. </p>
	<p>Подносилац захтева испуњава услове у погледу поступања по приговорима на рад и донете одлуке уколико има одговарајући општи акт којим се уређују основне процедуре и поступак одлучивања по приговорима на рад, вођење евиденције о приговорима на рад, као и евиденције о одлукама које су донете по приговорима.</p>
	<p class="clan">Члан 7. </p>
	<p>Подносилац захтева испуњава услове у погледу поверљивости, односно чувања пословне тајне уколико је утврдио обавезу запослених и ангажованих лица да, као пословну тајну, чувају све информације које добију приликом обављања послова испитивања и жигосања. 
	</p>
	<p>Начин чувања пословне тајне Подносилац захтева уређује у складу са законом.</p>
	<p class="clan">Члан 8.</p>
	<p>Подносилац захтева испуњава услове у погледу осигурања од одговорности за штету уколико има закључен уговор о осигурању од одговорности за штету причињену трећим лицима у вези са пословима испитивања и жигосања.</p>
	<p class="clan">Члан 9. </p>
	<p>Подносилац захтева треба да обезбеди испуњеност услова прописаних овим правилником у периоду важења решења о давању овлашћења и да обавести Министарство о свим променама које би могле утицати на испуњеност тих услова.</p>
	<p class="clan">Члан 10.</p>
	<p>Испуњеност услова из чл. 3. до 8. овог правилника утврђује комисија коју образује министар надлежан за драгоцене метале (у даљем тексту: Комисија), у складу са законом којим се уређује контрола предмета од драгоцених метала. 
	</p>
	<p>Комисију сачињавају најмање три члана, и то по један представник Министарства, Дирекције и Акредитационог тела Србије који није учествовао у поступку акредитације. 
	</p>
	<p>Чланови Комисије могу имати заменике.</p>
	<p>Председник Комисије је представник Министарства и он руководи радом Комисије.</p>
	<p class="clan">Члан 11.</p>
	<p>Комисија на основу поднетог захтева за утврђивање испуњености услова за обављање послова испитивања и жигосања, приложених доказа и утврђених чињеница утврђује да ли Подносилац захтева испуњава услове за обављање послова испитивања и жигосања и о томе сачињава извештај.</p>
	<p>Приликом разматрања поднетог захтева и приложених доказа, Комисија може да, ради утврђивања чињеница, односно разјашњења битних околности, изврши проверу испуњености услова утврђених овим правилником.</p>
	<p>Ако Комисија утврди да Подносилац захтева испуњава услове за обављање послова испитивања и жигосања, доставља министру надлежном за драгоцене метале (у даљем тексту: Министар) образложени предлог за давање овлашћења, односно ако утврди да не испуњава услове за обављање послова испитивања и жигосања, доставља Министру образложени предлог за одбијање захтева. 
	</p>
	<p>Комисија одлучује већином гласова чланова, односно заменика чланова.</p>
	<p>На основу предлога из става 3. овог члана Министар доноси решење о давању овлашћења Подносиоца захтева или решење о одбијању захтева, у складу са законом којим се уређује контрола предмета од драгоцених метала.</p>
	<p class="clan">Члан 12.</p>
	<p>Решење о давању овлашћења из члана 11. став 5. овог правилника садржи нарочито:</p>
	<p>1) пословно име и седиште привредног субјекта и другог правног лица које се овлашћује за обављање послова испитивања и жигосања (у даљем тексту: Овлашћено тело); 
	</p>
	<p>2) врсту драгоценог метала на коју се овлашћивање односи; </p>
	<p>3) рок на који се решење издаје, односно датум истека важења решења; </p>
	<p>4) име и звање техничког руководиоца, као и другог овлашћеног лица одговорног за потписивање извештаја о испитивању, односно уверења о потврђивању степена финоће, уколико је примењиво.</p>
	<p class="clan">Члан 13.</p>
	<p>У Регистар овлашћених тела (у даљем тексту: Регистар) уписују се подаци о:</p>
	<p>1) регистарском броју Овлашћеног тела;</p>
	<p>2) броју и датуму решења о овлашћивању;</p>
	<p>3) пословном имену и седишту Овлашћеног тела;</p>
	<p>4) врсти драгоценог метала на коју се односи решење о овлашћивању;</p>
	<p>5) броју и датуму акта о акредитацији, уколико је примењиво;</p>
	<p>6) опреми неопходној за обављање послова испитивања и жигосања у складу са решењем о овлашћивању;</p>
	<p>7)  датуму престанка важења решења о овлашћивању;</p>
	<p>8) запосленим и ангажованим лицима (име и презиме, њихове одговорности и овлашћења у вези са пословима испитивања и жигосања).</p>
	<p>Подаци о Овлашћеном телу уписују се у Регистар даном доношења решења о овлашћивању.</p>
	<p>Регистарски број из става 1. тачка 1) овог члана јесте јединствени број Овлашћеног тела који се додељује том телу приликом његовог првог уписа у Регистар.</p>
	<p>Јединствени регистарски број из става 3. овог члана садржи ознаку ОТДМ XXX и представља редни број у Регистру. 
	</p>
	<p class="clan">Члан 14.</p>
	<p>Регистар као јавну књигу, у електронском облику, води Министарство, а објављује се на интернет страници тог министарства. 
	</p>
	<p>У Регистар се уписују и промене података из члана 13. став 1. овог правилника, а подаци из Регистра се бришу даном престанка важења решења о овлашћивању, даном доношења решења о укидању решења о овлашћивању, односно брисањем Овлашћеног тела из регистра привредних субјеката.</p>
	<p>Брисани подаци из Регистра чувају се у електронском облику, неограничено.</p>
	<p>Након брисања података из Регистра једном додељени регистарски бројеви из члана 13. овог правилника неће се поново додељивати.</p>
	<p class="clan">Члан 15.</p>
	<p>Овлашћено тело води евиденцију (у даљем тексту: Евиденција) која садржи:</p>
	<p>1) број и датум под којим је захтев за испитивање и жигосање заведен у Овлашћеном телу, са податком о уплаћеној републичкој административној такси;</p>
	<p>2) име и адресу, односно пословно име и седиште подносиоца захтева за испитивање и жигосање; 
	</p>
	<p>3) порески идентификациони број, матични број и број жиро рачуна за подносиоце захтева који имају својство правног лица;</p>
	<p>4) адресу на којој се врши испитивање и жигосање, за предмете који се испитују и жигошу у просторијама произвођача, увозника и заступника;</p>
	<p>5) податак о врсти драгоценог метала од кога су израђени предмети од драгоценог метала, врсти, броју и маси тих предмета, за захтеве за испитивање и жигосање предмета од драгоцених метала;</p>
	<p>6) податак о врсти и маси драгоцених метала и њихових легура који се подносе на испитивање, за захтев за испитивање драгоцених метала и њихових легура;</p>
	<p>7) податак о планираном датуму испитивања и жигосања;</p>
	<p>8) податке о испитивању и жигосању (датум извршеног испитивања предмета од драгоцених метала, односно драгоцених метала и њихових легура, начин испитивања, резултат извршеног испитивања односно врста, број и маса жигосаних предмета и број предмета за које је издато решење о одбијању захтева за испитивање и жигосање, име лица које је извршило испитивање и жигосање, број и датум издавања извештаја о испитивању и уверења о потврђивању степена финоће).</p>
	<p class="clan">Члан 16.</p>
	<p>Евиденција се води на Обрасцу ЕОТДМ, који је одштампан уз овај правилник и чини његов саставни део. 
	</p>
	<p>Овлашћено тело може да води Евиденцију у електронској форми.</p>
	<p class="clan">Члан 17. </p>
	<p>Подаци из члана 15. тач. 1) до 7) овог правилника уносе се у Евиденцију одмах по пријему захтева за испитивање и жигосање.</p>
	<p>Подаци из Евиденције који се односе на име лица које је извршило жигосање предмета од драгоценог метала, као и броју предмета од драгоцених метала чије је жигосање извршено, не могу се мењати након уношења у Евиденцију.</p>
	<p class="clan">Члан 18. </p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-347/2013-33</p>
	<p class="potpis" style="margin-top: 0">У Београду, 9. децембра 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Саша Радуловић,</span> с.р.</p>
	<p align="center"><img src="http://www.pravno-informacioni-sistem.rs/SlGlasnikPortal/slike/EOTDM_opt.jpeg&amp;doctype=reg&amp;abc=cba&amp;eli=true&amp;eliActId=421301&amp;regactid=421301" alt="EOTDM.tif"></p>


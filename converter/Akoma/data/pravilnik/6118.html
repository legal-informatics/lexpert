


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<div class="redakcijskipreciscentekst">
					<span style="font-size: 0.750000187500047rem">Редакцијски пречишћен текст</span></div>
				<p>&nbsp;</p>
				<p>На основу члана 121. став 4. Закона о безбедности саобраћаја на путевима („Службени гласник РС”, бр. 41/09, 53/10, 101/11 и 32/13 – УС), а на предлог Агенције за безбедност саобраћаја,</p>
				<p>Министар унутрашњих послова доноси</p>
				<p>&nbsp;</p>
				<p class="odluka-zakon" style="margin-top: 0; margin-bottom: 0">ПРАВИЛНИК</p>
				<p class="naslov" style="margin-top: 0">о обуци, начину спровођења испита и вођењу евиденција за возача туристичког воза</p>
				<p class="naslov" style="margin-top: 0">
				<span style="font-weight: 400">"Службени гласник РС", број 66 од 
				26. јула 2013, 71 од 9. августа 2013. - <span lang="hr">исправка</span></span></p>
				<p class="clan">Члан 1.</p>
				<p>Овим правилником прописују се програм обуке кандидата за возача туристичког воза, начин спровођења обуке и испита и начин вођења евиденција за возача туристичког воза. </p>
				<p class="clan">Члан 2.</p>
				<p>Обука кандидата за возача туристичког воза (у даљем тексту: обука) састоји из теоријске и практичне обуке и спроводи се у складу са Програмом обуке за возача туристичког воза (Прилог), који је одштампан уз овај правилник и чини његов саставни део.</p>
				<p>Кандидат за возача туристичког воза (у даљем тексту: кандидат), Агенцији за безбедност саобраћаја (у даљем тексту: Агенција), подноси Пријаву за похађање обуке за возача туристичког воза (Образац 1.), који је одштампан уз овај правилник и чини његов саставни део.</p>
				<p>Уз пријаву за похађање обуке за возача туристичког воза кандидат прилаже:</p>
				<p>1) фотокопију личне карте;</p>
				<p>2) фотокопију возачке дозволе;</p>
				<p>3) доказ да му није изречена мера забране управљања моторним возилом;</p>
				<p>4) фотокопију лекарског уверења о здравственој способности возача моторних возила друге групе у смислу Правилника о ближим здравственим условима које морају да испуњавају возачи одређених категорија моторних возила („Службени гласник РС”, број 83/11), које није старије од шест месеци и оригинал на увид;</p>
				<p>5) доказ о уплати трошкова за организовање обуке за возача туристичког воза, по важећој тарифи.</p>
				<p class="clan">Члан 3.</p>
				<p>Програм обуке за возача туристичког воза састоји се из теоријске и практичне обуке.</p>
				<p>Теоријска обука обухвата следеће области и то:</p>
				<p>1) Прописи о безбедности саобраћаја на путевима и превозу у друмском саобраћају – 2 часа;</p>
				<p>2) Безбедност друмског саобраћаја – 2 часа;</p>
				<p>3) Експлоатационо-техничке карактеристике туристичког воза – 1 час;</p>
				<p>4) Специјалистичка теорија управљања туристичким возом – 1 час.</p>
				<p>Практична обука мора обухватити 6 часова.</p>
				<p>У зависности од потреба кандидата, могуће је организовати додатни број часова, максимално до 50% од прописаног броја часова из ст. 2. и 3. овог члана.</p>
				<p>Делови садржаја теоријске обуке могу се изводити у учионици или на траси коју је одредио надлежни орган јединице локалне самоуправе, а програм практичне обуке кандидата обухвата вежбе и управљање туристичким возом на траси коју је одредио надлежни орган јединице локалне самоуправе.</p>
				<p class="clan">Члан 4.</p>
				<p>Извођење садржаја теоријске обуке може обављати лице које:</p>
				<p>1) има завршене најмање основне академске студије у трајању од четири године, односно специјалистичке струковне студије саобраћајне струке (смер друмски) или машинске струке (смер моторна возила);</p>
				<p>2) поседује возачку дозволу за управљање возилима најмање B категорије;</p>
				<p>3) у последње четири године није правноснажно осуђивано за кривична дела: тешка дела против безбедности јавног саобраћаја, из групе против живота и тела, против службене дужности, као и да се против њега не води истрага за ова кривична дела, односно није подигнута оптужница за та кривична дела.</p>
				<p>Извођење садржаја практичне обуке може обављати лице које:</p>
				<p>1) има завршене најмање основне академске студије, које трају три године, односно основне струковне студије, које трају три године, и чијим се завршетком стиче 180 ЕСПБ бодова саобраћајне струке (смер друмски) или машинске струке (смер моторна возила);</p>
				<p>2) поседује возачку дозволу за управљање возилима B категорије, најмање десет година;</p>
				<p>3) поседује радно искуство на пословима оспособљавања кандидата за возаче возила B категорије од најмање пет година и поседовање дозволе (лиценце) за инструктора вожње BE категорије; </p>
				<p>4) у последње четири године није правноснажно осуђивано за кривична дела: тешка дела против безбедности јавног саобраћаја, из групе против живота и тела, против службене дужности, као и да се против њега не води истрага за ова кривична дела, односно није подигнута оптужница за ова кривична дела.</p>
				<p class="clan">Члан 5.</p>
				<p>Час теоријске, односно практичне обуке траје 45 минута, а одмор између часова најмање 10 минута.</p>
				<p>У току једног дана, кандидат може имати највише три часа теоријске обуке и три часа практичне обуке.</p>
				<p class="clan">Члан 6.</p>
				<p>Након завршене обуке, кандидату ће се издати Потврда о завршеној обуци за возача туристичког воза (Образац 2.), који је одштампан уз овај правилник и чини његов саставни део.</p>
				<p class="clan">Члан 7.</p>
				<p>Агенција у складу са одредбама Закона о безбедности саобраћаја на путевима (у даљем тексту: Закон) може ангажовати правно лице које мора бити материјално и стручно оспособљено да организује и врши обуку кандидата за возача туристичког воза, као и да поседује кадровске, просторне, организационе, материјално – техничке и друге услове за квалитетно обављање те обуке.</p>
				<p>Правно лице из става 1. овог члана мора имати:</p>
				<p>1) најмање једно запослено лице са пуним радним временом које испуњава услове прописане за предавача теоријске обуке и најмање четири запослена лица са пуним радним временом која испуњавају услове за инструктора;</p>
				<p>2) најмање једну учионицу у власништву или у закупу, опремљену училима, средствима и опремом намењеним за теоријску обуку, уређени полигон;</p>
				<p>3) сагласност за трасу коју је одредио надлежни орган јединице локалне самоуправе на којој се изводи практична обука кандидата у саобраћају;</p>
				<p>4) најмање један туристички воз у власништву или уговор о закупу истог.</p>
				<p>Правно лице из става 1. овог члана на основу Програма обуке израђује План реализације обуке који се доставља на сагласност Агенцији.</p>
				<p class="clan">Члан 8.</p>
				<p>Испит за возача туристичког воза састоји се из теоријског и практичног испита.</p>
				<p>Кандидат Агенцији подноси Пријаву за полагање испита за возача туристичког воза (Образац 3.), који је одштампан уз овај правилник и чини његов саставни део, најкасније 15 дана пре полагања испита, односно почетка испитног рока.</p>
				<p>О дану, времену и месту одржавања испита Агенција обавештава кандидата, најкасније осам дана пре одржавања испита.</p>
				<p>Обавештење о резултату постигнутом на испиту за возача туристичког воза Агенција ће доставити кандидату, најкасније осам дана од дана одржавања испита, на адресу из пријаве.</p>
				<p class="clan">Члан 9.</p>
				<p>Уз пријаву за полагање испита прилаже се:</p>
				<p>1) потврда о завршеној обуци; </p>
				<p>2) доказ о уплати трошкова за полагање испита, по важећој тарифи.</p>
				<p class="clan">Члан 10.</p>
				<p>Теоријски испит садржи питања из области садржаних у члану 3. став 2. овог правилника.</p>
				<p>Теоријски испит траје 60 минута.</p>
				<p>Практични испит обухвата проверу способности и вештине кандидата да правилно и безбедно управља туристичким возом у трајању од најмање 35 минута. </p>
				<p class="clan">Члан 11. </p>
				<p>Испит за возача туристичког воза полаже се пред комисијом коју у ту сврху образује Агенција.</p>
				<p>Комисија се састоји од председника, испитивача за теоријски и испитивача за практични испит.</p>
				<p>Председник комисије из претходног става, мора испуњавати следеће услове, и то: </p>
				<p>1) да има завршене најмање основне академске студије у трајању од четири године, односно специјалистичке струковне студије саобраћајне струке (смер друмски);</p>
				<p>2) да има најмање пет година радног искуства у области безбедности саобраћаја на путевима;</p>
				<p>3) да има више од десет година возачку дозволу за возила најмање B категорије;</p>
				<p>4) да у последње четири године није правноснажно осуђиван за кривична дела: тешка дела против безбедности јавног саобраћаја, из групе против живота и тела, против службене дужности као и да се против њих не води истрага за ова кривична дела, односно није подигнута оптужница за ова кривична дела.</p>
				<p>Председник комисије учествује у раду комисије и одлучује о исходу испита у случају супротних мишљења испитивача.</p>
				<p>Један од испитивача на испиту мора бити лице које има завршене најмање основне академске студије у трајању од четири године саобраћајне струке – друмског смера и које има најмање три године возачку дозволу за управљање моторним возилом најмање B категорије, а други испитивач на испиту мора бити лице које се пословима оспособљавања кандидата за возача, најмање B категорије, бави пет или више година и поседује дозволу (лиценцу) за инструктора вожње BE категорије.</p>
				<p>За време спровођења практичног испита на испиту је поред комисије присутан само кандидат који полаже испит.</p>
				<p class="clan">Члан 12. </p>
				<p>Теоријски испит полаже се путем тестова, писмено или на рачунару.</p>
				<p>Тестове за полагање испита припрема Агенција.</p>
				<p>Кандидат је „положио” теоријски испит ако је освојио најмање 80% од укупног броја предвиђених поена.</p>
				<p>Ако се кандидат на испиту служи недозвољеним средствима (коришћење уџбеника, белешки, преписивањем, употребом недопуштених техничких средстава и сл.), комисија за полагање испита удаљиће кандидата са испита.</p>
				<p>Практичном испиту може приступити кандидат који је претходно положио теоријски испит. </p>
				<p>Кандидат је на практичном испиту добио оцену „задовољио” ако је био успешан у свим садржајима за које је вршено вредновање.</p>
				<p class="clan">Члан 13. </p>
				<p>О полагању испита за возача туристичког воза води се Записник о полагању испита за возача туристичког воза (Образац 4.), који је одштампан уз овај правилник и чини његов саставни део.</p>
				<p>Записник из претходног става чува се трајно.</p>
				<p class="clan">Члан 14. </p>
				<p>Кандидат је положио испит за возача туристичког воза ако је на теоријском испиту добио оцену „положио” и на практичном испиту добио оцену „задовољио”.</p>
				<p>Кандидату који положи испит за возача туристичког воза Агенција издаје Уверење о положеном испиту за возача туристичког воза (Образац 5.), који је одштампан уз овај правилник и чини његов саставни део. </p>
				<p class="clan">Члан 15.</p>
				<p>О полагању испита за возача туристичког воза, издатим уверењима и издатим дозволама за возача туристичког воза Агенција води евиденције које се састоје од Регистра возача туристичког воза, у електронском облику и досије возача туристичког воза.</p>
				<p>Примљени захтеви за издавање, односно продужење важности, односно замену дозволе за управљање туристичким возом и подаци о издатим дозволама за управљање туристичким возом евидентирају се у Регистру возача туристичког воза који води Агенција.</p>
				<p>Досије возача туристичког воза чине захтеви за издавање, односно продужење важности, односно замену дозволе за управљање туристичким возом и уз њих приложени докази. </p>
				<p>Регистар возача туристичког воза, у електронском облику, садржи најмање: редни број, ЈМБГ возача туристичког воза, име (име једног родитеља) презиме и пребивалиште возача туристичког воза, датум и место рођења возача туристичког воза, податке о првом издавању дозволе за управљање туристичким возом (број и датум издавања потврде о завршеној обуци, датум и место полагања испита, број и датум издавања уверења о положеном испиту, број, категорије и рок важења возачке дозволе, број/серијски број дозволе за управљање туристичким возом и датум издавања), податке о продужењу важности дозволе за управљање туристичким возом (редни број, датум подношења захтева, датум продужења важности, серијски број дозволе за управљање туристичким возом и број возачке дозволе), податке о замени дозволе за управљање туристичким возом (редни број, датум подношења захтева, разлог замене, датум замене, серијски број дозволе за управљање туристичким возом, рок важења и напомена) и рубрику за напомену. </p>
				<p>Правно лице које спроводи обуку кандидата дужно је да води Регистар кандидата за возача туристичког воза и издатих потврда о завршеној обуци који садржи најмање: редни број, име (име једног родитеља) презиме кандидата и ЈМБГ, датум и место рођења кандидата, адреса и место становања, податке о обуци (датум одржавања обуке, назив области из програма обуке и фонд часова и име и презиме извођача обуке), датум и место издавања потврде о завршеној обуци, потпис кандидата и рубрику за напомену. </p>
				<p>Регистри из ст. 1. и 5. овог члана чувају се трајно.</p>
				<p class="clan">Члан 16.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије.” </p>
				<p>&nbsp;</p>
				<p class="potpis" style="margin-top: 0">Број 01-1961/13-6</p>
				<p class="potpis" style="margin-top: 0">У Београду, 22. јула 2013.</p>
				<p class="potpis" style="margin-top: 0">Министар</p>
				<p class="potpis" style="margin-top: 0">унутрашњих послова,</p>
				<p class="potpis" style="margin-top: 0"><span class="bold">Ивица Дачић, </span>с.р.</p>
				<p>&nbsp;</p>
				<p align="right"><b><span lang="hr">Прилози</span></b></p>
				<p align="left">&nbsp;</p>
				<p align="left"><span lang="hr"><b>Прилог -
				<a target="_blank" href="http://www.pravno-informacioni-sistem.rs/SlGlasnikPortal/prilozi/prilog.html&amp;doctype=reg&amp;abc=cba&amp;eli=true&amp;eliActId=423466&amp;regactid=423466">
				<font color="#008000">ПРОГРАМ ОБУКЕ ЗА ВОЗАЧА ТУРИСТИЧКОГ ВОЗА</font></a></b></span></p>
				<p align="left"><span lang="hr"><b>Образац 1 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/obrazac1.html&amp;doctype=reg&amp;abc=cba&amp;eli=true&amp;eliActId=423466&amp;regactid=423466">
				<font color="#008000">Пријава за похађање обуке за возача 
				туристичког воза</font></a></b></span></p>
				<p align="left"><span lang="hr"><b>Образац 2 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/obrazac2.html&amp;doctype=reg&amp;abc=cba&amp;eli=true&amp;eliActId=423466&amp;regactid=423466">
				<font color="#008000">Потврда о завршеној обуци за возача 
				туристичког воза</font></a></b></span></p>
				<p align="left"><span lang="hr"><b>Образац 3 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/obrazac3.html&amp;doctype=reg&amp;abc=cba&amp;eli=true&amp;eliActId=423466&amp;regactid=423466">
				<font color="#008000">Пријава за полагање испита за возача 
				туристичког воза</font></a></b></span></p>
				<p align="left"><span lang="hr"><b>Образац 4 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/obrazac4.html&amp;doctype=reg&amp;abc=cba&amp;eli=true&amp;eliActId=423466&amp;regactid=423466">
				<font color="#008000">Записник о полагању испита за возача 
				туристичког воза</font></a></b></span></p>
				<p align="left"><span lang="hr"><b>Образац 5 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/obrazac5.html&amp;doctype=reg&amp;abc=cba&amp;eli=true&amp;eliActId=423466&amp;regactid=423466">
				<font color="#008000">Уверење о положеном испиту за возача 
				туристичког воза</font></a></b></span></p>
	</div>


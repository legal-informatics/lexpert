


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 50. став 3. Закона о јавним набавкама („Службени гласник РС”, бр. 124/12, 14/15 и 68/15), </p>
				<p>Управа за јавне набавке доноси</p>
				<p>&nbsp;</p>
				<p class="odluka-zakon">ПРАВИЛНИК </p>
				<p class="naslov">о садржини одлуке о спровођењу поступка јавне набавке од стране више наручилаца </p>
				<p class="auto-style1">"Службени гласник РС", број 83 од 3. 
				октобра 2015.</p>
				<p class="naslov">&nbsp;</p>
				<p class="clan">Члан 1. </p>
				<p>Овим правилником утврђује се садржина одлуке коју наручиоци доносе када заједнички спроводе поступак јавне набавке или када један наручилац овласти другог наручиоца да у његово име и за његов рачун спроведе поступак јавне набавке или предузме одређене радње у том поступку (у даљем тексту: одлука о спровођењу поступка јавне набавке од стране више наручилаца). </p>
				<p class="clan">Члан 2.</p>
				<p>Одлука о спровођењу поступка јавне набавке од стране више наручилаца, садржи:</p>
				<p>1) називе свих наручилаца који учествују у спровођењу поступка јавне набавке (у даљем тексту: наручиоци);</p>
				<p>2) навођење врсте предмета јавне набавке;</p>
				<p>3) податке о јавној набавци, и то:</p>
				<p>(1) предмет јавне набавке;</p>
				<p>(2) назив и ознаку из општег речника набавке;</p>
				<p>(3) врсту поступка јавне набавке;</p>
				<p>(4) укупан износ процењене вредности јавне набавке;</p>
				<p>4) податке о уређивању односа између наручилаца за поједине радње у поступку са назнаком који од наручилаца ће поједину радњу у поступку извршити, и то за:</p>
				<p>(1) достављање захтева за мишљење о основаности примене преговарачког поступка без објављивања позива за подношење понуда Управи за јавне набавке;</p>
				<p>(2) доношење одлуке о покретању поступка јавне набавке и решења о образовању комисије за јавну набавку;</p>
				<p>(3) објављивање огласа и конкурсне документације, односно упућивање позива за подношење понуда;</p>
				<p>(4) доношење одлуке о додели уговора, закључењу оквирног споразума, обустави поступка, признавању квалификације;</p>
				<p>(5) поступање у случају захтева за заштиту права;</p>
				<p>(6) закључење уговора о јавној набавци или оквирног споразума;</p>
				<p>5) навођење разлога за доношење одлуке о спровођењу поступка јавне набавке од стране више наручилаца, односно навођење позитивних ефеката који се постижу спровођењем поступка јавне набавке од стране више наручилаца;</p>
				<p>6) начин расподеле трошкова поступка јавне набавке између наручилаца;</p>
				<p>7) потписе овлашћених лица свих наручилаца.</p>
				<p class="clan">Члан 3. </p>
				<p>Даном ступања на снагу овог правилника престаје да важи Правилник о садржини одлуке о заједничком спровођењу поступка јавне набавке (,,Службени гласник РС”, број 44/14).</p>
				<p class="clan">Члан 4. </p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-17/15</p>
				<p class="potpis">У Београду, 2. октобра 2015. године</p>
				<p class="potpis">Директор,</p>
				<p class="potpis">др <span class="bold">Предраг Јовановић,</span> с.р.</p>
	</div>


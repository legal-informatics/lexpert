


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="redakcijskipreciscentekst" style="font-size:0.750000187500047rem">
		Редакцијски пречишћен текст</div>
	<p class="broj">&nbsp;</p>
	<p class="broj">&nbsp;</p>
	<p>На основу члана 9. став 2. Закона о обављању саветодавних и стручних послова у области пољопривреде („Службени гласник РС”, број 30/10),</p>
	<p>Министар пољопривреде и заштите животне средине доноси</p>
	<p class="odluka-zakon">&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о ближим условима за издавање лиценце за обављање саветодавних послова у пољопривреди</p>
	<p class="naslov" style="margin-top: 0"><span style="font-weight: 400">"Службени гласник РС", бр. 
	80 од 30. јула 2014, 86 од 15. августа 2014 - исправка</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником ближе се прописују услови за издавање лиценце за обављање саветодавних послова у пољопривреди (у даљем тексту: лиценца).</p>
	<p class="clan">Члан 2.</p>
	<p>Лиценца може да се изда физичком лицу које, у складу са законом којим се уређује обављање саветодавних и стручних послова у области пољопривреде, има: 
	</p>
	<p>1) стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године;</p>
	<p>2) најмање једну годину искуства на пословима из области пољопривреде; 
	</p>
	<p>3) сертификат о завршеној едукацији/тренингу из области саветодавних послова у пољопривреди (у даљем тексту: Сертификат).</p>
	<p>Поред услова из става 1. овог члана лиценца може да се изда ако: </p>
	<p>1) се поднесе захтев за издавање лиценце из Прилога 1 – Захтев за издавање/обнављање лиценце за обављање саветодавних послова у пољопривреди, који је одштампан уз овај правилник и чини његов саставни део;</p>
	<p>2) Сертификат садржи податке из члана 3. овог правилника.</p>
	<p class="clan">Члан 3.</p>
	<p>Сертификат је документ који се први пут користи за добијање лиценце и који нарочито садржи:</p>
	<p>1) назив организацијe за обуку и усавршавање пољопривредних саветодаваца овлашћенe од министра надлежног за послове пољопривреде, односно од руководиоца надлежног органа аутономне покрајине (у даљем тексту: Oвлашћена организација) којa је издала Сертификат;</p>
	<p>2) број и датум решења о одређивању Овлашћене организације;</p>
	<p>3) име и презиме, име једног родитеља, јединствени матични број (ЈМБГ) и место рођења физичког лица коме је Сертификат издат;</p>
	<p>4) број под којим је физичко лице заведено у евиденцији Овлашћене организације;</p>
	<p>5) укупан број бодова за остварене резултате физичког лица коме је Сертификат издат;</p>
	<p>6) датум и место издавања Сертификата; </p>
	<p>7) податке о начину на који је одређено лице остварило резултате потребне за издавање Сертификата (завршене едукације/тренинзи, стручни и научни степен и радни стаж физичког лица) са бодовима за сваки од oстварених резултата и укупним бројем остварених бодова који се уписују у Прилог 2 – Листа бодовања остварених резултата, који је одштампан уз овај правилник и чини његов саставни део.</p>
	<p class="clan">Члан 4.</p>
	<p>Поред услова из члана 2. овог правилника, за издавање лиценце потребно је да:</p>
	<p>1) укупан број бодова за остварене резултате физичког лица из члана 3. тач. 5) и 7) овог правилника буде исти и да износи најмање 26 бодова; 
	</p>
	<p>2) се од бодова из става 1. тачка 1) овог члана најмање шест бодова оствари за завршене едукације/тренинге из области методологија саветодавног рада у трајању од укупно три дана и да се најмање десет бодова оствари за завршене едукације/тренинге из области саветодавних послова у пољопривреди у трајању од укупно пет дана, у складу са годишњим планом усавршавања пољопривредних саветодаваца и пољопривредних произвођача Овлашћене организације. 
	</p>
	<p>Ако је у Сертификат уписан већи број бодова од броја бодова из става 1. тачка 1) овог члана, бодови преко прописаног минимума се не узимају у обзир за обнављање лиценце.</p>
	<p class="clan">Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p class="potpis">Број 110-00-72/2014-09</p>
	<p class="potpis">У Београду, 21. јула 2014. године </p>
	<p class="potpis">Министар,</p>
	<p class="potpis">проф. др <span class="bold">Снежана Богосављевић Бошковић, 
	</span>с.р.</p>
	<p class="potpis">&nbsp;</p>
	<p class="potpis"><b><span lang="hr">Прилози</span></b></p>
	<p class="potpis">&nbsp;</p>
	<p class="potpis" style="text-align: left"><i><span lang="hr">НАПОМЕНА 
	ИЗДАВАЧА: Исправком Правилника о ближим условима за издавање лиценце за 
	обављање саветодавних послова у пољопривреди ("Службени гласник РС", број 
	86/2014), у Правилнику о ближим условима за издавање лиценце за обављање 
	саветодавних послова у пољопривреди исправљен је Прилог 2 - Листа бодовања 
	остварених резултата (види став 1. Исправке - 86/2014).</span></i></p>
	<p class="potpis" style="text-align: left"><span lang="hr">Прилог 1 -
	<a target="_blank" href="http://www.pravno-informacioni-sistem.rs/SlGlasnikPortal/prilozi/prilog1.htm&amp;doctype=reg&amp;abc=cba&amp;eli=true&amp;eliActId=422683&amp;regactid=422683"><font color="#008000">Захтев 
	за издавање/обнављање лиценце за обављање саветодавних послова у 
	пољопривреди</font></a></span></p>
	<p class="potpis" style="text-align: left"><span lang="hr">Прилог 2 -
	<a target="_blank" href="http://www.pravno-informacioni-sistem.rs/SlGlasnikPortal/prilozi/prilog2.htm&amp;doctype=reg&amp;abc=cba&amp;eli=true&amp;eliActId=422683&amp;regactid=422683"><font color="#008000">Листа 
	бодовања остварених резултата</font></a></span></p>
	<p>&nbsp;</p>


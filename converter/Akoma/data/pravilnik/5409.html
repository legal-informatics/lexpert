

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 15. став 4. Закона о заштити животне средине („Службени гласник РС”, бр. 135/04, 36/09, 36/09 – др. закон, 72/09 – др. закон, 43/11 – УС, 14/16, 76/18 и 95/18 – др. закон), </p>
			<p class="Basic-Paragraph">Министар заштите животне средине доноси</p>
			<p class="odluka-zakon">ПРАВИЛНИК </p>
			<p class="odluka-zakon">о садржини пројекта заштите и санације животне средине токoм и после коришћења природног ресурса, поступку и условима давања сагласности на пројекат</p>
			<p class="centar">„Службени гласник РС“, број 35 од 21. маја 2019.</p>
			<p class="clan">Члан 1.</p>
			<p class="Basic-Paragraph">Овим правилником ближе се прописује садржина пројекта заштите и санације животне средине током и после коришћења природног ресурса, као и поступак и услови давања сагласности на пројекат.</p>
			<p class="clan">Члан 2.</p>
			<p class="Basic-Paragraph">Пројекат заштите и санације животне средине током и после коришћења природног ресурса, садржи:</p>
			<p class="Basic-Paragraph">1) врсту природног ресурса и капацитет захватањa; </p>
			<p class="Basic-Paragraph">2) опис локације на којој се планира реализација пројекта експлоатације природног ресурса;</p>
			<p class="Basic-Paragraph">3) приказ стања животне средине на локацији и ближој околини (микро и макро локација) са приказом могућих кумулативних ефекaта са другим пројектима у околини;</p>
			<p class="Basic-Paragraph">4) услове заштите природе;</p>
			<p class="Basic-Paragraph">5) опис могућих значајних утицаја радова пројекта на животну средину;</p>
			<p class="Basic-Paragraph">6) опис технолошког процеса;</p>
			<p class="Basic-Paragraph">7) податке о утврђеним и овереним резервама ресурса;</p>
			<p class="Basic-Paragraph">8) процену утицаја експлоатације на животну средину у случају удеса;</p>
			<p class="Basic-Paragraph">9) опис мера предвиђених у циљу спречавања, смањења и отклањања штетног утицаја на животну средину;</p>
			<p class="Basic-Paragraph">10) систем праћења утицаја на животну средину током експлоатације ресурса;</p>
			<p class="Basic-Paragraph">11) мере ублажавања утицаја на животну средину и мере санације животне средине, после престанка коришћења ресурса и затварања постројења;</p>
			<p class="Basic-Paragraph">12) потврду о извршеној техничкој контроли пројекта.</p>
			<p class="clan">Члан 3.</p>
			<p class="Basic-Paragraph">О давању сагласности на пројекат заштите и санације животне средине током и после коришћења природног ресурса, одлучује се под условом да су уз захтев  за давање сагласности поднети: </p>
			<p class="Basic-Paragraph">1) пројекат заштите и санације животне средине током и после коришћења природног ресурса; </p>
			<p class="Basic-Paragraph">2) ситуациона карта, размере 1:25.000 или веће, са уцртаним границама простора у коме ће се користити ресурс, јавним саобраћајницама и другим објектима на том простору, назначењем општине на чијој територији је налазиште и уцртаним и уписаним бројевима катастарских парцела за које постоји право службености на земљишту;</p>
			<p class="Basic-Paragraph">3) доказ о праву службености на земљишту, на коме ће се вршити захватање и коришћење природног ресурса (извод из листа непокретности за власника-корисника земљишта, а ако се ради о дугорочном закупу земљишта, уговор о закупу од власника – корисника земљишта), у оригиналу или овереној копији.</p>
			<p class="clan">Члан 4.</p>
			<p class="Basic-Paragraph">На поступак давања сагласности на пројекат заштите и санације животне средине током и после коришћења природног ресурса, примењују се одредбе закона којим се уређује општи управни поступак.</p>
			<p class="clan">Члан 5.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-93/2018-02</p>
			<p class="potpis">У Београду, 10. маја 2019. године</p>
			<p class="potpis">Министар,</p>
			<p class="potpis"><span class="bold">Горан Триван, </span>с.р.</p>
	</div>


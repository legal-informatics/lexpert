<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: right;
	margin-top: 0;
}
</style>


<font face="Arial">
<p align="LEFT">На основу члана 37. став 2. Закона о стандардизацији (“Службени лист СРЈ” бр. 30/96, 59/98 и 70/2001) и члана 2. став 3. Уредбе о начину израде и доношења техничких прописа и вођења регистра тих прописа (“Службени лист СРЈ” бр. 4/97), савезни министар привреде и унутрашње трговине прописује</p>
</font><b><font face="Arial">
<p align="CENTER">ПРАВИЛНИК</p>
<p align="CENTER">О НАЧИНУ ОБЕЛЕЖАВАЊА ПОЉОПРИВРЕДНИХ И ПРЕХРАМБЕНИХ ПРОИЗВОДА 
ДОБИЈЕНИХ ОД ГЕНЕТИЧКИ МОДИФИКОВАНИХ ОРГАНИЗАМА</p>
</font></b><font face="Arial" size="2">
<p align="CENTER">„Службени лист СЦГ”, број 6 од 28. фебруара 2003.</p>
</font><font face="Arial">
<p align="CENTER">Члан 1.</p>
<p align="LEFT">Овим правилником прописује се начин обележавања пољо-привредних 
и прехрамбених производа добијених од генетички модификованих организама који се 
стављају у промет.</p>
<p align="LEFT">Одредбе овог правилника не односе се на производе који су 
добијени употребом генетички модификованих организама или делова генитички 
модификованих организама, у чији састав не улазе генетички модификовани 
организми или делови генетички модификованих организама.</p>
<p align="CENTER">Члан 2.</p>
<p align="LEFT">Производи добијени од генетички модификованих организама из 
члана 1. овог правилника су пољопривредни и прехрамбени производи који су 
произведени од генетички моди-фикованих организама или садрже генетички 
модификоване организме или комбинацију генетички модификованих организама, а 
који се у целини састоје или као компоненту садрже један или више генетички 
модификованих организама или део генетички модификованог организма без обзира на 
присуство модификоване дезоксирибонуклеинске киселине, и за које је дато 
одобрење надлежне савезне организације за стављање у промет.</p>
<p align="CENTER">Члан 3.</p>
<p align="LEFT">Произвођач, односно увозник пољопривредних и прехрамбених 
производа добијених од генетички модификованих организама (у даљем тексту: 
произвођач или увозник) обавезан је да у декларацију унесе текст следеће 
садржине: “Овај производ садр-жи генетички модификован организам”. Наведени 
текст исписује се јасно уочљивим словима и ставља се на видно место где се 
налази и назив производа.</p>
<p align="LEFT">Произвођач, односно увозник обавезан је да амбалажу, паковање, 
налепницу и привесницу призвода из става 1. овог члана означи логом одговарајуће 
величине у облику једнакостраничног троугла. Троугао је оивичен дебелом линијом 
црвене боје. Унутрашње поље је жуто а у средини поља је јасно уочљивим 
ћириличним или латиничним словима црне боје исписана реч: “ГМО” или “ГМО”. Ако 
декларација није штампана колор техником, уместо жуте, унутрашње поље је беле 
боје.</p>
<p align="CENTER"><img src="http://www.pravno-informacioni-sistem.rs/SlGlasnikPortal/slike/img3.jpg&amp;doctype=reg&amp;abc=cba&amp;eli=true&amp;eliActId=421343&amp;regactid=421343"></p>
<p align="CENTER">Члан 4.</p>
<p align="LEFT">Произвођач, односно увозник обавезан је да у декларацији 
производа из члана 1. овог правилника, у листи састојака, називе састојака који 
су добијени од генетички модификованих организама допуни текстом “генетички 
модификован”. Текст мора бити одштампан словима која су најмање исте величине 
као и слова која се користе за исписивање назива самог састојка.</p>
<p align="CENTER">Члан 5.</p>
<p align="LEFT">Обележавање из чл. 3. и 4. овог правилника не односи се на 
производе који садрже до 0,9 % (рачунајући проценат на нето масу производа) 
примеса генетички модификованих организама и примеса пореклом од генетички 
модификованих организама , које су током процеса производње производа настале 
услед технолошки неизбежне контаминације, под условом да контаминирајући 
генетички модификовани организам одговара одредби члана 2. овог правилника.</p>
<p align="CENTER">Члан 6.</p>
<p align="LEFT">Овај правилник ступа на снагу осмог дана од дана објављивања у 
“Службеном листу СЦГ”.</p>
</font>

<p class="auto-style1">Бр. 16/18</p>
<p class="auto-style1">27. фебруара 2003. године</p>
<p class="auto-style1">Београд</p>
<p class="auto-style1">Савезни министар привреде и унутрашње трговине</p>
<p class="auto-style1"><b>Петар Тројановић</b>, с.р.</p>


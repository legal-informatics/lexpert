

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 203. став 10. Закона о безбедности саобраћаја на путевима („Службени гласник РС”, бр. 41/09, 53/10, 101/11, 32/13 – УС 55/14, 96/15 – др. закон, 9/16 – УС, 24/18, 41/18, 41/18 – др. закон и 87/18),</p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о условима и начину стицања сертификата о стручној компетентности и квалификационе картице возача</p>
			<p class="centar">"Службени гласник РС", број 102 од 21. децембра 
			2018.</p>
			<p class="clan">Члан 1.</p>
			<p class="Basic-Paragraph">Овим правилником прописују се ближи услови о начину стицања и издавања почетног и периодичног сертификата о стручној компетентности (у даљем тексту: СРС), квалификационе картице возача (у даљем тексту: Картица), програм и начин спровођења обавезне обуке за стицање почетног СРС и периодичне обуке за стицање периодичног СРС; начин полагања стручног испита, услове које мора да испуни испитна комисија за полагање стручног испита, изглед и садржај обрасца СРС и Картице, вођење, рокови и начин чувања евиденција.</p>
			<p class="clan">Члан 2. </p>
			<p class="Basic-Paragraph">Наставни час теоријске наставе подразумева основну временску и дидактичку јединицу наставног рада и траје 45 минута (у даљем тексту: теоријски час).</p>
			<p class="Basic-Paragraph">Наставни час практичне наставе подразумева основну временску и дидактичку јединицу наставног рада и траје 60 минута, од којих је 5 минута предвиђено за вођење евиденција и припрему за реализацију часа, 45 минута је предвиђено за непосредну реализацију часа и 10 минута за евалуацију часа (у даљем тексту: практични час).</p>
			<p class="clan">Члан 3. </p>
			<p class="Basic-Paragraph">Почетни СРС стиче се похађањем обавезне обуке и полагањем стручног испита.</p>
			<p class="Basic-Paragraph">Изузетно од става 1. овог члана, почетни CPC стиче се и на основу признате почетне квалификације. </p>
			<p class="Basic-Paragraph">Обавезна обука спроводи се према Програму за стицање почетног и периодичног CPC (Прилог) који је одштампан уз овај правилник и чини његов саставни део.</p>
			<p class="Basic-Paragraph">Обавезна обука може бити организована као: </p>
			<p class="Basic-Paragraph">1) основна обука у трајању од најмање 280 наставних часова; </p>
			<p class="Basic-Paragraph">2) основна убрзана обука у трајању од најмање 140 наставних часова; </p>
			<p class="Basic-Paragraph">3) додатна обука у трајању од најмање 70 наставних часова; </p>
			<p class="Basic-Paragraph">4) додатна обука у трајању од најмање 35 наставних часова; </p>
			<p class="Basic-Paragraph">5) допунска обука у трајању од најмање 14 наставних часова. </p>
			<p class="Basic-Paragraph">У току једног дана возач може похађати највише седам наставних часова, односно највише 35 наставних часова у току једне недеље. </p>
			<p class="clan">Члан 4. </p>
			<p class="Basic-Paragraph">Основну обуку за стицање почетног СРС похађа возач који није стекао најмање средње образовање у трогодишњем трајању. </p>
			<p class="Basic-Paragraph">Основну убрзану обуку за стицање почетног СРС похађа возач који је стекао најмање средње трогодишње образовање било ког образовног профила, осим образовног профила возач моторних возила. </p>
			<p class="Basic-Paragraph">Додатну обуку за стицање почетног СРС похађа возач који је стекао почетни CPC за превоз терета, а жели да обавља и превоз путника и обрнуто. </p>
			<p class="Basic-Paragraph">Возач из става 3. овог члана који је почетни СРС стекао на основу основне обуке похађа додатну обуку у трајању од најмање 70 наставних часова, а возач који је почетни СРС стекао на основу основне убрзане обуке или на основу признате почетне квалификације похађа додатну обуку у трајању од најмање 35 наставних часова. </p>
			<p class="Basic-Paragraph">Допунску обуку у трајању од најмање 14 наставних часова похађа возач који није положио стручни испит за стицање почетног СРС у року од годину дана од дана издавања потврде о завршеној обуци за стицање почетног CPC. </p>
			<p class="Basic-Paragraph">Допунска обука спроводи се према плану који израђује овлашћено правно лице које спроводи обуку за стицање почетног CPC и периодичну обуку за стицање периодичног CPC (у даљем тексту: Центар) у складу са потребама возача. </p>
			<p class="Basic-Paragraph">Након завршене обавезне обуке, возачу који је присуствовао одговарајућој обуци у пуном обиму и наставном фонду садржаја за ту врсту обуке, Центар издаје потврду о завршеној обавезној обуци за стицање почетног СРС.</p>
			<p class="clan">Члан 5. </p>
			<p class="Basic-Paragraph">Возач у току 280 наставних часова основне обуке мора индивидуално да управља возилом одговарајуће категорије најмање 20 практичних часова. </p>
			<p class="Basic-Paragraph">Од најмање 20 практичних часова индивидуалног управљања возилом одговарајуће категорије, возач може управљати возилом највише осам практичних часова индивидуалне вожње на полигону или симулатору. </p>
			<p class="Basic-Paragraph">Возач у току 140 наставних часова основне убрзане обуке мора индивидуално управљати возилом одговарајуће категорије најмање 10 практичних часова. </p>
			<p class="Basic-Paragraph">Од најмање 10 практичних часова индивидуалног управљања возилом одговарајуће категорије, возач може управљати возилом највише четири практична часа индивидуалне вожње на полигону или симулатору. </p>
			<p class="Basic-Paragraph">Возач у току 70 наставних часова додатне обуке мора индивидуално управљати возилом одговарајуће категорије најмање пет практичних часова. </p>
			<p class="Basic-Paragraph">Возач у току 35 наставних часова додатне обуке мора индивидуално управљати возилом одговарајуће категорије најмање три практична часа. </p>
			<p class="Basic-Paragraph">Возач се обучава на возилу односно скупу возила највише категорије коју има у возачкој дозволи, а која се односи на возила за превоз терета односно превоз путника. </p>
			<p class="clan">Члан 6. </p>
			<p class="Basic-Paragraph">Практична обука треба да омогући обученост возача за рационалну вожњу засновану на прописима из области безбедности саобраћаја на путевима, нарочито у смислу поступања и управљања возилом у различитим саобраћајним условима и променама тих услова, кад год је то могуће на путевима ван насеља, на брзим путевима или аутопутевима, као и на свим врстама путева у насељу, у условима различите густине саобраћаја односно у зависности од различитих временских прилика и доба у току дана или ноћи у којима се возач може наћи. </p>
			<p class="Basic-Paragraph">Индивидуално управљање возилом обавља се у присуству инструктора за СРС. </p>
			<p class="clan">Члан 7.</p>
			<p class="Basic-Paragraph">Возач који је стекао потврду о завршеној обуци, подноси Агенцији за безбедност саобраћаја (у даљем тексту: Агенција) пријаву за полагање стручног испита за стицање почетног СРС-а која садржи: име и презиме, име једног родитеља, ЈМБГ, датум и место рођења и податке о пребивалишту.</p>
			<p class="Basic-Paragraph">Уз пријаву за полагање стручног испита возач је дужан да приложи доказ о уплати трошкова за полагање стручног испита, по важећој тарифи. </p>
			<p class="clan">Члан 8. </p>
			<p class="Basic-Paragraph">Стручни испит спроводи се у просторијама Центра. </p>
			<p class="Basic-Paragraph">Агенција ће у року од најмање 15 дана пре завршетка обуке обавестити Центар о планираном датуму и времену спровођења стручног испита.</p>
			<p class="Basic-Paragraph">Стручни испит полаже се пред испитном комисијом (у даљем тексту: Комисија) коју образује Агенција. </p>
			<p class="Basic-Paragraph">Комисија је трочлана и састоји се од председника и два члана. </p>
			<p class="Basic-Paragraph">Председник Комисије и чланови Комисије могу имати по једног заменика. </p>
			<p class="Basic-Paragraph">За председник и члана Комисије, односно за њихове заменике може бити именовано лице које: </p>
			<p class="Basic-Paragraph">1) има најмање стечено високо образовање на мастер академским студијама, односно на основним студијама на факултету у трајању од најмање четири године, из области саобраћајног инжењерства друмског саобраћаја и најмање три године радног искуства у области безбедности саобраћаја или друмског транспорта, односно стечено високо образовање на мастер академским студијама, односно на основним студијама на факултету у трајању од четири до шест година, друге струке и најмање пет година радног искуства у области безбедности саобраћаја или друмског транспорта; </p>
			<p class="Basic-Paragraph">2) има најмање пет година возачку дозволу B категорије; </p>
			<p class="Basic-Paragraph">3) има сертификат Агенције о посебној оспособљености за спровођење обука и испита. </p>
			<p class="clan">Члан 9. </p>
			<p class="Basic-Paragraph">Пре полагања стручног испита утврђује се идентитет возача – увидом у јавну исправу са фотографијом возача. </p>
			<p class="Basic-Paragraph">Стручни испит спроводи се путем теста, писмено или на рачунару.</p>
			<p class="Basic-Paragraph">Стручни испит траје два сата и састоји се од:</p>
			<p class="Basic-Paragraph">1) питања са више понуђених одговора, питања која захтевају директан одговор или комбинација ових врста питања; </p>
			<p class="Basic-Paragraph">2) задатка са практичним примером (студија случаја).</p>
			<p class="Basic-Paragraph">Возач који је стекао почетни CPC за превоз терета, а жели да обавља и превоз путника, и обрнуто, мора положити део стручног испита који није полагао.</p>
			<p class="Basic-Paragraph">Питања садржана на стручном испиту морају да обухвате све модуле утврђене Програмом за стицање почетног и периодичног CPC. </p>
			<p class="Basic-Paragraph">Тестови за полагање стручног испита које припрема Агенција представљају службену тајну, не смеју се објављивати, неовлашћено фотокопирати и на други начин умножавати. </p>
			<p class="Basic-Paragraph">Оцењивање возача на стручном испиту врши се оценом „положиоˮ или „није положиоˮ. </p>
			<p class="Basic-Paragraph">Возач је положио стручни испит ако је остварио најмање 75% од укупног броја предвиђених бодова. </p>
			<p class="Basic-Paragraph">Агенција објављује резултате стручног испита на својој интернет страници најкасније седам дана од дана полагања стручног испита.</p>
			<p class="Basic-Paragraph">На захтев возача који није положио стручни испит, Комисија је дужна да укаже на грешке које је учинио. </p>
			<p class="Basic-Paragraph">О полагању стручног испита води се записник који садржи најмање: име и презиме, име једног родитеља, ЈМБГ, име и презиме чланова испитне комисије, датум и место полагања испита, број остварених бодова и коначну оцену. </p>
			<p class="clan">Члан 10. </p>
			<p class="Basic-Paragraph">Ако се возач на стручном испиту служи недозвољеним средствима (коришћење уџбеника, бележака, преписивањем, употребом недопуштених техничких средстава и сл.) Комисија ће га удаљити са испита и писмено констатовати да није положио стручни испит. </p>
			<p class="Basic-Paragraph">Ако возач не приступи полагању стручног испита или одустане од започетог полагања стручног испита сматраће се да није положио испит. </p>
			<p class="Basic-Paragraph">Возачу који из оправданих разлога (болест и сл.) не приступи полагању стручног испита дозволиће се да полаже испит у неком од наредних испитних рокова. </p>
			<p class="Basic-Paragraph">Возачу из става 1. овог члана неће се дозволити поновно полагање стручног испита у року од наредних шест месеци. </p>
			<p class="clan">Члан 11. </p>
			<p class="Basic-Paragraph">Агенција издаје почетни СРС за превоз терета односно превоз путника.</p>
			<p class="Basic-Paragraph">Возач Агенцији подноси захтев за издавање почетног СРС који садржи најмање: име и презиме, име једног родитеља, ЈМБГ, датум и место рођења, податке о пребивалишту, регистарски број личне карте, рок важења, орган који је исту издао, податке о запослењу, број возачке дозволе, рок важења, орган који је исту издао, категорије возила, податке о стручној спреми, својеручни потпис, фотографију. </p>
			<p class="Basic-Paragraph">Уз захтев за издавање почетног СРС, возач прилаже доказ о уплати трошкова за издавање почетног СРС, по важећој тарифи. </p>
			<p class="Basic-Paragraph">Изузетно од става 3. овог члана, возач који је завршио образовни профил возач моторних возила уз документацију из става 3. овог члана прилаже и фотокопију школске дипломе.</p>
			<p class="clan">Члан 12. </p>
			<p class="Basic-Paragraph">Возач који је стекао почетни СРС подноси Агенцији захтев за издавање Картице. </p>
			<p class="Basic-Paragraph">Агенција издаје Картицу са роком важења од пет година. </p>
			<p class="Basic-Paragraph">Захтев за издавање Картице садржи најмање: име и презиме возача, име једног родитеља, ЈМБГ, датум и место рођења, податке о пребивалишту, регистарски број личне карте, рок важења, орган који је исту издао, податке о запослењу, број возачке дозволе, рок важења, орган који је исту издао, категорије возила, податке о стручној спреми, својеручни потпис, фотографију. </p>
			<p class="Basic-Paragraph">Уз захтев за издавање Картице, возач прилаже и следећу документацију: </p>
			<p class="Basic-Paragraph">1) фотографију у боји, димензија 25 × 30 mm; </p>
			<p class="Basic-Paragraph">2) доказ о уплати трошкова за издавање картице, по важећој тарифи. </p>
			<p class="Basic-Paragraph">CPC и Картицу издаје и одузима Агенција и о томе води евиденције. </p>
			<p class="Basic-Paragraph">Возач који Агенцији подноси захтев за издавање Картице, не сноси трошкове издавања СРС.</p>
			<p class="Basic-Paragraph">Замена Картице врши се, на захтев возача, у случају изгубљене, украдене, оштећене или уништене Картице, допуне Картице другом категоријом или категоријама, промене возачке дозволе, промене личних података, на захтев возача. </p>
			<p class="Basic-Paragraph">У обрасцу замењене Картице преписује се датум издавања и рок важења из претходно издате Картице. </p>
			<p class="Basic-Paragraph">Заменом Картице, претходно издата Картица сматра се неважећом и не може се користити. </p>
			<p class="Basic-Paragraph">Изгубљена или украдена Картица оглашава се неважећом. </p>
			<p class="Basic-Paragraph">Уз захтев за замену Картице, возач прилаже: </p>
			<p class="Basic-Paragraph">1) Картицу, осим у случају ако је Картица изгубљена или украдена; </p>
			<p class="Basic-Paragraph">2) изјаву о разлозима и околностима због којих се тражи замена картице, потписану од стране подносиоца захтева; </p>
			<p class="Basic-Paragraph">3) доказ да је Картица оглашена неважећом; </p>
			<p class="Basic-Paragraph">4) доказ о уплати трошкова за издавање Картице, по важећој тарифи. </p>
			<p class="clan">Члан 13. </p>
			<p class="Basic-Paragraph">Периодични СРС издаје Агенција са роком важења од пет година. </p>
			<p class="Basic-Paragraph">Периодични СРС за превоз терета односно превоза путника стиче се похађањем периодичне обуке у трајању од најмање 35 наставних часова у периоду од пет година од дана издавања почетног или претходног периодичног CPC-a. </p>
			<p class="Basic-Paragraph">Периодична обука спроводи се према Програму за стицање почетног и периодичног CPC.</p>
			<p class="Basic-Paragraph">Периодична обука спроводи се кроз обавезне семинаре унапређења знања (у даљем тексту: семинар). </p>
			<p class="Basic-Paragraph">Семинар се организује као једнодневни и састоји се од седам наставних часова од којих највише два часа могу бити практична, а која се могу изводити и на симулатору. </p>
			<p class="Basic-Paragraph">Теме односно наставни план за реализацију теме на семинарима предлаже Центар у складу са исказаним потребама возача и одговорних лица за превоз терета односно превоз путника, у току текуће године, а најкасније до 1. новембра за наредну годину и на које сагласност даје Агенција.</p>
			<p class="Basic-Paragraph">Листа важећих одобрених тема објављује се на сајту Агенције. </p>
			<p class="Basic-Paragraph">Семинари садрже улазне и излазне тестове у трајању од по 30 минута, који се раде на почетку и на крају семинара, а које организује Центар. </p>
			<p class="Basic-Paragraph">У току једне календарске године возачу ће се признати највише два семинара на којима је присуствовао, а који имају различите планове и програме рада. </p>
			<p class="Basic-Paragraph">Изузетно од става 9. овог члана, Агенција може омогућити возачу да похађа и више од два семинара у току једне календарске године, из оправданих разлога (болест, боравак у иностранству и друго), ако имају различите планове и програме рада. </p>
			<p class="clan">Члан 14. </p>
			<p class="Basic-Paragraph">Возач Агенцији подноси захтев за издавање периодичног СРС на обрасцу који садржи најмање: име и презиме, име једног родитеља, ЈМБГ, датум и место рођења, податке о пребивалишту, податке о издатој Картици, регистарски број личне карте, рок важења, орган који је исту издао, податке о запослењу, број возачке дозволе, рок важења, орган који је исту издао, категорије возила, податке о стручној спреми, својеручни потпис, фотографију. </p>
			<p class="Basic-Paragraph">Уз захтев за издавање периодичног СРС, возач прилаже доказ о уплати трошкова за издавање СРС којим се потврђује периодична обука по важећој тарифи. </p>
			<p class="Basic-Paragraph">На основу захтева за издавање картице из члана 12. став 3. и одговарајућег периодичног СРС, Агенција ће професионалном возачу издати нову Картицу.</p>
			<p class="clan">Члан 15. </p>
			<p class="Basic-Paragraph">Сертификат о стручној компетентности којом се потврђује почетна квалификација професионалног возача за превоз терета (Образац 1.), Сертификат о стручној компетентности којом се потврђује почетна квалификација професионалног возача за превоз путника (Образац 2.), Сертификат о стручној компетентности којом се потврђује периодична обука професионалног возача за превоз терета (Образац 3.) и Сертификат о стручној компетентности којом се потврђује периодична обука професионалног возача за превоз путника (Образац 4.) одштампани су уз овај правилник и чине његов саставни део. </p>
			<p class="Basic-Paragraph">Сертификати из става 1. овог члана штампају се на заштићеном обрасцу димензија формата А4.</p>
			<p class="Basic-Paragraph">Kвалификационa картицa возача (Образац 5.) одштампанa је уз овај правилник и чини његов саставни део.</p>
			<p class="Basic-Paragraph">Квалификациона картица возача издаје се на заштићеном обрасцу димензија 85,6 × 54 mm и садржи: </p>
			<p class="Basic-Paragraph">1) на предњој страни: у левом делу, који обухвата 1/3, у горњем углу међународну ознаку Републике Србије „SRB” и испод ње место за фотографију димензија 25 × 30 mm, а у десном делу, који обухвата 2/3, речи: „КВАЛИФИКАЦИОНА КАРТИЦА ВОЗАЧА” испод тога, речи: „DRIVER QUALIFICATION CARDˮ и мали грб Републике Србије са речима „Република Србијаˮ и поред речи: „Republic of Serbiaˮ, испод кога су рубрике са подацима и то редом: презиме, име, датум и место рођења, датум издавања картице, картица важи до, картицу издао, број возачке дозволе, број картице, својеручни потпис и категорије возила;</p>
			<p class="Basic-Paragraph">2) на полеђини, у левом делу, који обухвата 1/3, објашњење садржине рубрика и података са картице, а у десном делу, који обухвата 2/3, садржи: табелу са 2 колоне и 9 редова са категоријама C1, C, D1, D, C1E, CE, D1E, DE и серијски број картице. На полеђини, у левом делу, који обухвата 1/3, у горњем углу садржан је лого Агенције за безбедност саобраћаја са идентичним пуним називом Агенције, а испод се налази тзв. „QR кôд”. </p>
			<p class="Basic-Paragraph">Колоне су нумерисане и имају следеће значење: </p>
			<p class="Basic-Paragraph">1. Презиме</p>
			<p class="Basic-Paragraph">2. Име</p>
			<p class="Basic-Paragraph">3. Датум и место рођења</p>
			<p class="Basic-Paragraph">4а. Датум издавања картице</p>
			<p class="Basic-Paragraph">4b. Картица важи до</p>
			<p class="Basic-Paragraph">4c. Картицу издао</p>
			<p class="Basic-Paragraph">5a. Број возачке дозволе</p>
			<p class="Basic-Paragraph">5b. Број картице</p>
			<p class="Basic-Paragraph">6. Фотографија</p>
			<p class="Basic-Paragraph">7. Потпис</p>
			<p class="Basic-Paragraph">9. Категорије</p>
			<p class="Basic-Paragraph">10. Рок важења.</p>
			<p class="clan">Члан 16. </p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">Број 110-00-00064/2018-03</p>
			<p class="potpis">У Београду, 17. децембра 2018. године</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић,</span> с.р.</p>
			<p class="clan" style="text-align: right">Прилози</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=427443&amp;regactid=427443" target="_blank">
			Прилог 1 - Програм за стицање почетног и периодичног СРС </a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=427443&amp;regactid=427443" target="_blank">
			Oбразац 1 - Сертификат о стручној компетентности којим се 
			потврђује почетна квалификација професионалног возача - превоз 
			терета у националном и међународном друмском саобраћају</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=427443&amp;regactid=427443" target="_blank">
			Образац 2 - Сертификат о стручној компетентности којим се 
			потврђује почетна квалификација професионалног возача - превоз 
			путника у националном и међународном друмском саобраћају</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=427443&amp;regactid=427443" target="_blank">
			Образац 3 - Сертификат о стручној компетентности којим се 
			потврђује периодична обука професионалног возача - превоз терета у 
			националном и међународном друмском саобраћају</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=427443&amp;regactid=427443" target="_blank">
			Образац 4 - Сертификат о стручној компетентности којим се 
			потврђује периодична обука професионалног возача - превоз путника у 
			националном и међународном друмском саобраћају</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=427443&amp;regactid=427443" target="_blank">
			Образац 5 - Квалификациона картица возача</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 201. тачка 14) Закона о планирању и изградњи („Службени гласник РС”, бр. 72/09, 81/09 – исправка, 64/10 – УС и 24/11),</p>
	<p>Министар животне средине, рударства и просторног планирања доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о садржини и обиму претходних радова, претходне студије оправданости и студије оправданости&nbsp;&nbsp;</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 1 од 11. јануара 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником ближе се прописује садржина, обим и начин израде претходне студије оправданости и студије оправданости за изградњу објеката.</p>
	<p class="clan">Члан 2.</p>
	<p>Претходном студијом оправданости утврђује се нарочито просторна, еколошка, друштвена, финансијска, тржишна и економска оправданост инвестиције за варијантна решења дефинисана генералним пројектом, на основу којих се може донети плански документ, као и одлука о оправданости улагања у претходне радове за идејни пројекат и израду студије оправданости и идејног пројекта.</p>
	<p>Студијом оправданости одређује се нарочито просторна, еколошка, друштвена, финансијска, тржишна и економска оправданост инвестиције за изабрано решење, разрађено идејним пројектом, на основу којег се доноси одлука о оправданости улагања и покретању поступка за издавање одобрења за изградњу.</p>
	<p class="clan">Члан 3.</p>
	<p>Инвеститор обезбеђује пројектне задатке за израду претходне студије оправданости и студије оправданости. Задаци за израду садрже нарочито: циљ израде студије, правни основ за израду студије, документациону основу за израду студије, методолошки оквир израде, захтеване анализе, начин презентације студије, поступак провере резултата, рокове, избор софтверских алата и друге услове израде.</p>
	<p class="clan">Члан 4.</p>
	<p>Претходна студија оправданости и студија оправданости израђена по прописима других земаља, односно по методологији страних финансијских организација (кредитора, банака и сл.) или која је одобрена од страних финансијских институција може се доставити ревизионој комисији на стручну контролу и у оригиналном облику.</p>
	<p class="clan">Члан 5.</p>
	<p>За објекте за које се планира изградња, односно коришћење у етапама, претходна студија оправданости мора да садржи елементе за све етапе које су планиране, а студија оправданости може се израђивати и за поједине етапе.</p>
	<p>Претходна студија оправданости за објекте из члана 133. став 2. тач. 6) и 16) Закона о планирању и изградњи („Службени гласник РС”, бр. 72/09, 81/09 – исправка, 64/10 – УС и 24/11 – у даљем тексту: Закон) израђује се на нивоу целе мреже, а студија оправданости се израђује за целу мрежу или за поједине подфункционалне делове мреже, или за групе објеката на одређеној територији које представљају технолошку и организациону целину. 
	</p>
	<p class="clan">Члан 6.</p>
	<p>Основу за израду претходне студије оправданости чине нарочито: Просторни план Републике Србије, регионални просторни план, просторни план јединице локалне самоуправе, претходни радови и варијантна решења из генералног пројекта.</p>
	<p>Претходна студија оправданости садржи и генерални пројекат.</p>
	<p class="clan">Члан 7.</p>
	<p>Претходна студија оправданости садржи нарочито:</p>
	<p>1) Увод,</p>
	<p>(1) циљеви инвестирања (друштвени, економски, остали циљеви);</p>
	<p>(2) основни подаци о инвеститору и његовим развојним могућностима и ауторима студије;</p>
	<p>(3) задатак за израду студије;</p>
	<p>(4) плански период и информациона основа;</p>
	<p>(5) методолошки приступ (образложење примењеног софтверског алата).</p>
	<p>2) Анализу постојећег стања,</p>
	<p>(1) просторна локација (објекта, коридора, мреже);</p>
	<p>(2) функција (објекта, коридора, мреже) и степен искоришћења;</p>
	<p>(3) значај (објекта, коридора, мреже) у систему. </p>
	<p>3) Тржишни аспект – анализа и пројекција,</p>
	<p><span class="italik">– за објекте из члана 133. став 2. тач. 2), 4), 9) 10), 11), 12) и 13) Закона 
	</span></p>
	<p>(1) основне карактеристике производа или услуга;</p>
	<p>(2) анализа тражње;</p>
	<p>(3) анализа понуде;</p>
	<p>(4) процена могуће продаје.</p>
	<p><span class="italik">– за објекте из члана 133. став 2. тач. 3), 7), 14), 15), 17) и 18) Закона 
	</span></p>
	<p>(1) гравитационо подручје;</p>
	<p>(2) основни индикатори друштвено-економског развоја;</p>
	<p>(3) генератори токова (путника, терета, робе, услуга);</p>
	<p>(4) реализовани обим транспорта и саобраћаја (путника, терета, робе и услуга) укупно и по структури (по гранама, видовима, сегментима, врстама робе и услуга, мотивима путовања);</p>
	<p>(5) прогнозирани обим транспорта, односно саобраћаја за путнике и терет – укупно и по структури (по гранама, видовима, сегментима, врстама робе и услуга, мотивима транспорта, односно путовања);</p>
	<p>(6) оцена услова одвијања транспорта, односно саобраћаја по варијантама (функционално вредновање).</p>
	<p><span class="italik">– за објекте из члана 133. став 2. тач. 6) и 16) Закона 
	</span></p>
	<p>(1) гравитационо подручје;</p>
	<p>(2) генератори токова услуга и робе;</p>
	<p>(3) реализовани обим услуга и роба по структури;</p>
	<p>(4) прогнозирани обим протока роба и услуга – укупно и по структури.</p>
	<p><span class="italik">– за објекте из члана 133. став 2. тач. 1) и 8) Закона 
	</span></p>
	<p>(1) гравитационо подручје;</p>
	<p>(2) основне карактеристике производа или услуга;</p>
	<p>(3) основни индикатори друштвено-економског развоја;</p>
	<p>(4) анализа тражње;</p>
	<p>(5) анализа понуде;</p>
	<p>(6) прогнозирани обим протока роба и услуга – укупно и по структури;</p>
	<p>(7) процена могуће продаје.</p>
	<p>4) Приказ технолошко-техничких решења у генералном пројекту,</p>
	<p>(1) приказ израде генералног пројекта;</p>
	<p>(2) приказ основних елемената генералног пројекта;</p>
	<p>(3) приказ техничко-технолошких решења из генералног пројекта (архитектонско, грађевинско, саобраћајно, технолошко, машинско, електро и др.);</p>
	<p>(4) графички приказ варијантних решења;</p>
	<p>(5) планирани век објекта;</p>
	<p>(6) структура и динамика потребних улагања.</p>
	<p>5) Анализу набавног тржишта,</p>
	<p>(1) спецификација и опис потребних инпута;</p>
	<p>(2) анализа и процена могућности набавке потребних инпута (домаћи, страни) – за материјал и опрему; за сировине за изградњу и производњу;</p>
	<p>(3) прогноза набавних цена.</p>
	<p>6) Просторни аспект,</p>
	<p><span class="italik">– за објекте из члана 133. став 2. тач. 2, 4), 9), 10), 11), 12) и 13) Закона 
	</span></p>
	<p>(1) анализа локације;</p>
	<p>(2) оцена и избор локације.</p>
	<p><span class="italik">– за објекте из члана 133. став 2. тач. 3), 6), 7), 14), 15) 16),17) и 18) Закона</span></p>
	<p>(1) усаглашеност усвојене варијанте са просторним и урбанистичким плановима;</p>
	<p>(2) просторне последице заузимања површина и раздвајања целина;</p>
	<p>(3) утицаји на просторни развој подручја;</p>
	<p>(4) претходна оцена просторне подобности.</p>
	<p><span class="italik">– за објекте из члана 133. став 2. тач. 1) и 8) Закона</span></p>
	<p>(1) усаглашеност усвојене варијанте са просторним и урбанистичким плановима;</p>
	<p>(2) просторне последице заузимања површина и раздвајања целина;</p>
	<p>(3) утицаји на просторни развој подручја;</p>
	<p>(4) претходна оцена просторне подобности;</p>
	<p>(5) расељавање;</p>
	<p>(6) запосленост;</p>
	<p>(7) безбедност.</p>
	<p>7) Претходну анализу утицаја на животну средину,</p>
	<p><span class="italik">– за објекте из члана 133. став 2. тач. 2), 4), 9), 10), 11) 12) и 13) Закона</span></p>
	<p>(1) анализа могућих утицаја на животну средину;</p>
	<p>(2) предлог мера заштите животне средине.</p>
	<p><span class="italik">– за објекте из члана 133. став 2. тач. 2), 3), 4), 6), 7), 9), 10), 11), 12), 13), 14), 15), 16) 17) и 18) Закона</span></p>
	<p>(1) однос према природним и културно-историјским добрима;</p>
	<p>(2) утицаји на климу;</p>
	<p>(3) утицаји на површинске и подземне воде;</p>
	<p>(4) бука и аерозагађења;</p>
	<p>(5) утицаји на флору и фауну;</p>
	<p>(6) утицаји на тло;</p>
	<p>(7) претходне оцене еколошке подобности.</p>
	<p>8) Финансијску анализу и оцену,</p>
	<p>(1) прорачун потребних улагања;</p>
	<p>(2) извори финансирања и обавезе према изворима;</p>
	<p>(3) обрачун прихода и трошкова;</p>
	<p>(4) биланс успеха;</p>
	<p>(5) претходна финансијска оцена рентабилности пројекта.</p>
	<p>9) Друштвено-економску анализу и оцену,</p>
	<p>(1) економски трошкови и користи по варијантама у периоду експлоатације;</p>
	<p>(2) примењени метод економског вредновања;</p>
	<p>(3) директни и индиректни (екстерни) друштвено-економски ефекти;</p>
	<p>(4) предлог оптималне варијанте;</p>
	<p>(5) етапе и фазе реализације објекта и оптимална година отварања;</p>
	<p>(6) претходна друштвено-економска оцена рентабилности пројекта.</p>
	<p>10) Анализу осетљивости и ризика инвестирања,</p>
	<p>(1) осетљивост на промене полазних параметара;</p>
	<p>(2) извори и размере ризика.</p>
	<p>11) Претходну анализу извора финансирања и финансијских обавеза,</p>
	<p>(1) сопствена средства инвеститора;</p>
	<p>(2) домаћи извори;</p>
	<p>(3) инострани и међународни извори;</p>
	<p>(4) гаранције и обавезе;</p>
	<p>(5) претходна оцена извора финансирања.</p>
	<p>12) Претходну анализу организационих и кадровских могућности,</p>
	<p>(1) организација; </p>
	<p>(2) кадровски потенцијал;</p>
	<p>(3) претходна оцена организационе и кадровске подобности.</p>
	<p>13) Закључак о претходној студији оправданости,</p>
	<p>(1) закључна разматрања;</p>
	<p>(2) резиме студије.</p>
	<p class="clan">Члан 8.</p>
	<p>Основу за израду студије оправданости чине нарочито: претходни радови и претходна студија оправданости са генералним пројектом.</p>
	<p>Студија оправданости садржи и идејни пројекат.</p>
	<p class="clan">Члан 9.</p>
	<p>Студија оправданости садржи нарочито:</p>
	<p>1) Податке о наручиоцу и ауторима студије,</p>
	<p>2) Увод,</p>
	<p>(1) циљ израде студије;</p>
	<p>(2) задатак за израду студије;</p>
	<p>(3) основна документација коришћена за израду студије;</p>
	<p>(4) методолошки приступ (образложење примењеног лиценцног софтверског алата);</p>
	<p>(5) кратак приказ резултата претходне студије оправданости.</p>
	<p>3) Циљеве и сврху инвестирања,</p>
	<p>(1) друштвени циљеви;</p>
	<p>(2) економски циљеви;</p>
	<p>(3) остали циљеви;</p>
	<p>(4) сврха инвестирања.</p>
	<p>4) Опис објекта,</p>
	<p>(1) локација објекта;</p>
	<p>(2) значај у систему или мрежи;</p>
	<p>(3) функција објекта;</p>
	<p>(4) расположива техничка документација;</p>
	<p>(5) расположива планска документација;</p>
	<p>(6) графички приказ објекта (ситуација, профили, основне диспозиције и пресеци као изводи из идејног пројекта);</p>
	<p>(7) планирани век трајања објекта;</p>
	<p>(8) време изградње објекта;</p>
	<p>(9) етапе изградње објекта.</p>
	<p>5) Анализу развојних могућности инвеститора,</p>
	<p>(1) назив и седиште инвеститора;</p>
	<p>(2) предмет пословања;</p>
	<p>(3) приказ развоја и оцена садашње организације инвеститора;</p>
	<p>(4) приказ технолошког и економског развоја и оцена садашњег стања;</p>
	<p>(5) анализа структуре запослених;</p>
	<p>(6) биланси пословања и оцена финансијске подобности (развојни програм, технологија, организација, кадрови).</p>
	<p>6) Методолошке основе израде студије,</p>
	<p>(1) закони и правилници;</p>
	<p>(2) координација са техничком документацијом; </p>
	<p>(3) координација са планском документацијом;</p>
	<p>(4) информациони систем и извори података;</p>
	<p>(5) поступак дефинисања показатеља;</p>
	<p>(6) поступак и метод вредновања.</p>
	<p>7) Техничко-технолошко решење у идејном пројекту,</p>
	<p>(1) процес израде идејног пројекта;</p>
	<p>(2) основе за израду идејног пројекта;</p>
	<p>(3) метод и критеријуми функционалног вредновања;</p>
	<p>(4) графички приказ објекта (ситуација, профили, пресеци, технолошке шеме и др.);</p>
	<p>(5) анализа могућности извођења пројекта;</p>
	<p>(6) етапе и фазе изградње објекта;</p>
	<p>(7) динамички план изградње објекта;</p>
	<p>(8) динамика улагања финансијских средстава, укупно и по структури/намени;</p>
	<p>(9) организација и систем за управљање пројектом;</p>
	<p>(10) ревизије и одлуке током израде идејног пројекта.</p>
	<p>8) Тржишне аспекте,</p>
	<p>(1) међународно тржиште;</p>
	<p>(2) домаће тржиште;</p>
	<p>(3) оцена тржишне ефикасности.</p>
	<p>9) Просторне аспекте,</p>
	<p>(1) усаглашеност усвојене варијанте са просторним и урбанистичким плановима;</p>
	<p>(2) последице експропријације и расељавања;</p>
	<p>(3) последице раздвајања целина;</p>
	<p>(4) утицаји на просторни и урбанистички развој непосредног подручја објекта;</p>
	<p>(5) оцена просторне подобности.</p>
	<p>10) Еколошке аспекте,</p>
	<p>(1) утицаји на животну средину (микроклима, вода, ваздух, бука, тло);</p>
	<p>(2) ефекти техничких мера заштите животне средине;</p>
	<p>(3) визуелна загађења;</p>
	<p>(4) безбедност;</p>
	<p>(5) оцена еколошке подобности.</p>
	<p>11) Економске трошкове,</p>
	<p>(1) трошкови изградње објеката;</p>
	<p>(2) трошкови набавке и уградње опреме;</p>
	<p>(3) трошкови експлоатације, одржавања и управљања;</p>
	<p>(4) пратећи и додатни трошкови;</p>
	<p>(5) анализа цена и провера тачности;</p>
	<p>(6) динамика трошкова;</p>
	<p>(7) трошкови у домаћој и страној валути.</p>
	<p>12) Добити – користи,</p>
	<p>(1) приходи;</p>
	<p>(2) директне добити – користи;</p>
	<p>(3) индиректне добити – користи;</p>
	<p>(4) анализа цена за прорачун добити и провера тачности;</p>
	<p>(5) динамика прихода, директних и индиректних добити;</p>
	<p>(6) приходи и добити у домаћој и страној валути.</p>
	<p>13) Финансијску ефикасност са оценом рентабилности и ликвидности,</p>
	<p>(1) обрачун и динамика прихода;</p>
	<p>(2) обрачун и динамика расхода;</p>
	<p>(3) финансијски ток пројекта;</p>
	<p>(4) рентабилност пројекта;</p>
	<p>(5) ликвидност пројекта;</p>
	<p>(6) оцена финансијске ефикасности.</p>
	<p>14) Друштвено-економску ефикасност,</p>
	<p>(1) обрачун и динамика директних економских ефеката (трошкова и користи);</p>
	<p>(2) обрачун и динамика допунских економских ефеката;</p>
	<p>(3) економски ток пројекта;</p>
	<p>(4) размере и динамика друштвених ефеката;</p>
	<p>(5) друштвени ток пројекта;</p>
	<p>(6) друштвено-економска оцена рентабилности и ефикасности.</p>
	<p>15) Анализу осетљивости и ризика инвестирања,</p>
	<p>(1) осетљивост на промене финансијских параметара;</p>
	<p>(2) осетљивост на промене економских параметара;</p>
	<p>(3) осетљивост на промене полазних елемената за дефинисање цена (структурна осетљивост);</p>
	<p>(4) процена ризика;</p>
	<p>(5) закључци анализе осетљивости и ризика;</p>
	<p>16) Анализу извора финансирања, финансијских обавеза и динамике,</p>
	<p>(1) обим и динамика сопствених средстава инвеститора;</p>
	<p>(2) обим и динамика домаћих извора са динамиком притицања средстава;</p>
	<p>(3) обим и динамика иностраних и међународних извора;</p>
	<p>(4) гаранције по изворима финансирања;</p>
	<p>(5) обавезе по изворима финансирања;</p>
	<p>(6) оцена извора финансирања.</p>
	<p>17) Анализу организационих и кадровских могућности,</p>
	<p>(1) спољне везе и контакти;</p>
	<p>(2) организација;</p>
	<p>(3) кадровски потенцијали;</p>
	<p>(4) оцена организационе и кадровске подобности.</p>
	<p>18) Закључак о оправданости инвестиције,</p>
	<p>(1) збирна оцена оправданости инвестиције;</p>
	<p>(2) образложење оцене;</p>
	<p>(3) степен поузданости оцене;</p>
	<p>(4) резиме студије оправданости.</p>
	<p class="clan">Члан 10.</p>
	<p>Ако се у изради претходне студије и студије оправданости користе софтверски алати за прорачун и вредновање, коначни резултати морају да садрже резиме и рекапитулацију разматраних решења, као и опис изабране технологије за израду студије.</p>
	<p class="clan">Члан 11.</p>
	<p>Даном ступања на снагу овог правилника престаје да важи Правилник о садржини и обиму претходне студије оправданости и студије оправданости за изградњу објеката („Службени гласник РС”, број 80/05).</p>
	<p class="clan">Члан 12.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00195/2011-07</p>
	<p class="potpis" style="line-height: 150%; margin-top: 0">У Београду, 22. децембра 2011. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Оливер Дулић, </span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="nevazeciakt">Неважећи акт</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>На основу члана 30. став 7. Закона о порезу на додату вредност („Службени гласник РС”, бр. 84/04, 86/04 – исправка, 61/05, 61/07 и 93/12),</p>
				<p>Министар финансија и привреде доноси</p>
				<p>&nbsp;</p>
				<p class="odluka-zakon" style="margin-top: 0; margin-bottom: 0">ПРАВИЛНИК</p>
				<p class="naslov" style="margin-top: 0">о начину утврђивања и исправке сразмерног пореског одбитка</p>
				<p class="MsoNormal" align="center" style="margin-top: 0">
				<span lang="SR-CYRL-RS">„Службени гласник РС“, број 122 од 25. 
				децембра 2012.</span></p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником уређује се начин утврђивања сразмерног пореског одбитка и начин утврђивања исправке сразмерног пореског одбитка.</p>
				<p class="bold">1. Начин утврђивања сразмерног пореског одбитка</p>
				<p class="clan">Члан 2.</p>
				<p>Сразмерни порески одбитак из члана 30. став 2. Закона о порезу на додату вредност („Службени гласник РС”, бр. 84/04, 86/04 – исправка, 61/05, 61/07 и 93/12 – у даљем тексту: Закон) утврђује се применом процента сразмерног пореског одбитка на износ ПДВ који чини збир износа ПДВ обрачунатог за промет добара и услуга који је извршио претходни учесник у промету, укључујући и ПДВ обрачунат по основу авансних средстава, ПДВ надокнаде плаћене пољопривреднику и ПДВ плаћеног при увозу добара у пореском периоду (у даљем тексту: укупан износ претходног ПДВ), умањен за износ који обвезник нема право да одбије као претходни порез у смислу члана 29. став 1. Закона и за износ који је утврђен у складу са чланом 30. став 1. Закона у том пореском периоду.</p>
				<p> Обвезник ПДВ утврђује проценат сразмерног пореског одбитка стављањем у однос износа накнаде за промет добара и услуга са правом на одбитак претходног пореза, извршен на територији Републике Србије и у иностранству (у даљем тексту: промет са правом на одбитак претходног пореза) и износа накнаде за укупан промет добара и услуга са и без права на одбитак претходног пореза, извршен на територији Републике Србије и у иностранству (у даљем тексту: укупан промет), од 1. јануара текуће године до истека пореског периода за који се подноси пореска пријава.</p>
				<p>Накнаде из става 2. овог члана не садрже ПДВ.</p>
				<p>Проценат сразмерног пореског одбитка утврђује се по следећој формули:</p>
				<p align="center"><img src="http://www.pravno-informacioni-sistem.rs/SlGlasnikPortal/slike/odbitak_opt.jpeg&amp;doctype=reg&amp;abc=cba&amp;eli=true&amp;eliActId=416441&amp;regactid=416441" alt="odbitak.tiff"></p>
				<p>У промет из става 2. овог члана не урачунава се промет добара и услуга из члана 6. Закона.</p>
				<p>Изузетно од одредаба ст. 2–4. овог члана, обвезник који отпочиње ПДВ активност утврђује проценат сразмерног пореског одбитка узимајући у обзир износ накнаде за промет са правом на одбитак претходног пореза и износ накнаде за укупан промет, од дана почетка обављања ПДВ активности у текућој години до истека пореског периода за који се подноси пореска пријава.</p>
				<p>Обвезник ПДВ који примењује систем наплате утврђује износ промета из става 2. овог члана, независно од тога када за тај промет настаје обавеза по основу ПДВ.</p>
				<p class="clan">Члан 3.</p>
				<p>Након утврђивања процента сразмерног пореског одбитка, обвезник ПДВ утврђује износ сразмерног пореског одбитка.</p>
				<p>Износ сразмерног пореског одбитка добија се применом процента сразмерног пореског одбитка на износ ПДВ који је у пореском периоду утврђен на начин из члана 2. став 1. овог правилника.</p>
				<p class="bold">2. Начин утврђивања исправке сразмерног пореског одбитка</p>
				<p class="clan">Члан 4.</p>
				<p>У последњем пореском периоду календарске године, обвезник ПДВ врши исправку сразмерног пореског одбитка из члана 2. став 1. овог правилника.</p>
				<p>Исправка сразмерног пореског одбитка из става 1. овог члана врши се применом процента сразмерног пореског одбитка из члана 2. став 4. овог правилника, на укупан износ претходног ПДВ у свим пореским периодима календарске године, умањеног за износ који обвезник нема право да одбије као претходни порез у смислу члана 29. став 1. Закона и за износ који је утврђен у складу са чланом 30. став 1. Закона у тим пореским периодима.</p>
				<p class="clan">Члан 5.</p>
				<p>Изузетно од члана 4. овог правилника, обвезник ПДВ који престаје са обављањем ПДВ активности утврђује износ исправке сразмерног пореског одбитка у пореском периоду у којем је престао са обављањем ПДВ активности.</p>
				<p>Исправка сразмерног пореског одбитка из става 1. овог члана врши се применом процента сразмерног пореског одбитка из члана 2. став 4. овог правилника, на укупан износ претходног ПДВ у пореским периодима у којима је обављао ПДВ активност у календарској години, умањеног за износ који обвезник нема право да одбије као претходни порез у смислу члана 29. став 1. Закона и за износ који је утврђен у складу са чланом 30. став 1. Закона у тим пореским периодима.</p>
				<p class="clan">Члан 6.</p>
				<p>Даном ступања на снагу овог правилника престаје да важи Правилник о начину утврђивања и исправке сразмерног пореског одбитка („Службени гласник РС”, број 67/05).</p>
				<p class="clan">Члан 7.</p>
				<p>Овај правилник ступа на снагу 1. јануара 2013. године.</p>
				<p>&nbsp;</p>
				<p class="potpis" style="margin-top: 0">Број 110-00-310/2012-04 </p>
				<p class="potpis" style="margin-top: 0">У Београду, 24. децембра 2012. године</p>
				<p class="potpis" style="margin-top: 0">Министар,</p>
				<p class="potpis" style="margin-top: 0"><span class="bold">Млађан Динкић, </span>с.р.</p>
	</div>


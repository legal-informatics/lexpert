


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	color: #008000;
}
</style>


	<div class="story"><p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 6. став 1. Закона о техничким захтевима за производе и оцењивању усаглашености („Службени гласник РС”, број 36/09), </p>
				<p>Министар рударства и енергетике доноси</p>
				<p class="odluka-zakon">ПРАВИЛНИК </p>
				<p class="odluka-zakon">о захтевима за пројектовање, израду и оцењивање усаглашености гасних апарата</p>
				<p class="auto-style1">"Службени гласник РС", бр. 41 од 8. маја 
				2015, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></p>
				<p class="clan">Члан 1.</p>
				<p>Овим правилником прописују се битни захтеви за пројектовање и израду гасних апарата и опреме, поступци за оцењивање усаглашености, знак усаглашености и захтеви које мора да испуни тело за оцењивање усаглашености. </p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) гасни апарати – апарати на гасовита горива, који се употребљавају за кување, грејање, припрему топле воде, хлађење, расвету, или прање и који имају, ако је то примењиво, радну температуру воде мању од 105 °С, као и вентилаторски горионици и грејна тела која се опремају таквим горионицима;</p>
				<p>2) опрема – сигурносни, контролни или регулациони уређаји и подсклопови, осим вентилаторских горионика и грејних тела која се опремају таквим горионицима, који се засебно стављају на тржиште и намењени су за уградњу у гасне апарате или су састављени као делови тих апарата;</p>
				<p>3) гасовито гориво – свако гориво које је при температури од 15 °С и притиску од 1 bar у гасовитом стању.</p>
				<p class="clan">Члан 3.</p>
				<p>Овај правилник не примењује се на гасне апарате посебно намењене за употребу у индустријским процесима који се обављају у индустријским погонима.</p>
				<p class="clan">Члан 4.</p>
				<p>У смислу овог правилника гасни апарат се правилно користи уколико се:</p>
				<p>1) исправно угради и правилно одржава у складу са упутствима произвођача;</p>
				<p>2) употребљава при дозвољеном одступању квалитета гасовитог горива и дозвољеној флуктуацији притиска снабдевања; </p>
				<p>3) употребљава у складу са предвиђеном наменом или на начин који се разумно може предвидети.</p>
				<p class="clan">Члан 5.</p>
				<p>Гасни апарати могу се ставити на тржиште и у употребу само ако испуњавају захтеве из овог правилника и при правилном коришћењу не угрожавају здравље и безбедност људи, домаћих животиња и имовине, у складу са овим правилником и посебним прописима. </p>
				<p class="clan">Члан 6.</p>
				<p>Гасни апарати и опрема морају да испуњавају битне захтеве из Прилога 1 – Битни захтеви за безбедност, који је одштампан уз овај правилник и чини његов саставни део.</p>
				<p>Сматра се да гасни aпарати и опрема испуњавају битне захтеве из Прилога 1 овог правилника, ако су пројектовани и израђени у складу са српским стандардима којима су преузети одговарајући хармонизовани стандарди, чији се списак (у даљем тексту: Списак стандарда) саставља и објављује у складу са законом којим се уређују технички захтеви за производе и оцењивање усаглашености и прописом донетим на основу тог закона.</p>
				<p class="clan">Члан 7.</p>
				<p>Поступци оцењивања усаглашености серијски произведених гасних апарата су:</p>
				<p>1) Преглед типа у складу са одељком 1. Прилога 2 – Поступци оцењивања усаглашености, који је одштампан уз овај правилник и чини његов саставни део;</p>
				<p>2) Поступци по избору произвођача, а пре стављања гасних апарата на тржиште, и то:</p>
				<p>(1) Декларација о усаглашености са типом у складу са одељком 2. Прилога 2 овог правилника, или</p>
				<p>(2) Декларација о усаглашености са типом (обезбеђење квалитета производње) у складу са одељком 3. Прилога 2 овог правилника, или</p>
				<p>(3) Декларација о усаглашености са типом (обезбеђење квалитета производа) у складу са одељком 4. Прилога 2 овог правилника, или</p>
				<p>(4) Верификација у складу са одељком 5. Прилога 2 овог правилника.</p>
				<p>У случају појединачне или малосеријске производње гасних апарата произвођач може изабрати појединачну верификацију у складу са одељком 6. Прилога 2 овог правилника.</p>
				<p>Након завршетка поступка оцењивања усаглашености у складу са ставом 1. тачка 2) и ставом 2. овог члана на гасни апарат који је усаглашен поставља се знак усаглашености у складу са чланом 9. овог правилника.</p>
				<p>На опрему из члана 2. овог правилника примењују се поступци оцењивања усаглашености из става 1. овог члана, осим што се не поставља знак усаглашености и где је то примењиво издаје се Декларација о усаглашености. </p>
				<p>У случају из става 4. овог члана издаје се Сертификат о усаглашености којим се потврђује усаглашеност опреме са захтевима овог правилника и који се прилаже уз опрему.</p>
				<p>У Сертификату о усаглашености из става 5. овог члана наводе се карактеристике опреме и начин уградње опреме у гасне апарате или њено састављање као делова тих апарата, ради постизања усаглашености са битним захтевима који се примењују на готове гасне апарате у складу са Прилогом 1 овог правилника. </p>
				<p>Када гасни апарати подлежу захтевима других прописа који захтевају постављање знака усаглашености сматра се да је такав апарат у складу и са захтевима тих прописа.</p>
				<p class="clan">Члан 8.</p>
				<p>Поступке оцењивања усаглашености из члана 7. овог правилника спроводе именована тела која испуњавају захтеве из Прилога 5 – Минимални захтеви које мора да испуни тело за оцењивање усаглашености – именовано тело, који је одштампан уз овај правилник и чини његов саставни део, а која именује министар надлежан за послове енергетике у складу са законом којим се уређују технички захтеви за производе и оцењивање усаглашености и посебним прописом донетим на основу тог закона којим се прописује начин именовања тела за оцењивање усаглашености.</p>
				<p class="clan">Члан 9.</p>
				<p>Знак усаглашености и натписи који се стављају на гасне апарате имају облик прописан у Прилогу 3 – Знак усаглашености и натписи, који је одштампан уз овај правилник и чини његов саставни део. </p>
				<p>Знак усаглашености се поставља на видном месту, у лако читљивом и неизбрисивом облику, на гасни апарат или на натписну плочицу која је на њега причвршћена.</p>
				<p>Натписна плочица се израђује тако да се не може поново употребити.</p>
				<p>На гасни апарат се не могу стављати други знакови, симболи, натписи или друге ознаке чије стављање је забрањено законом којим се уређују технички захтеви за производе и оцењивање усаглашености.</p>
				<p>На гасне апарате се могу стављати и други знакови, симболи, натписи или друге ознаке, под условом да се тиме не смањује видљивост, читљивост и/или значење знака усаглашености.</p>
				<p class="clan">Члан 10.</p>
				<p>Садржај пројектне документације за гасне апарате из одељака 1. и 5. Прилога 1. овог правилника мора бити у складу са Прилогом 4 – Пројектна документација, који је одштампан уз овај правилник и чини његов саставни део.</p>
				<p class="clan">Члан 11.</p>
				<p>Испорука или употреба гасних aпаратa и опремe који су стављени на тржиште Републике Србије, који испуњавају захтеве из овог правилника, на које је стављен знак усаглашености, које прати исправа о усаглашености и који се правилно користе, може се ограничити или забранити у складу са законом којим се уређују технички захтеви за производе и оцењивање усаглашености.</p>
				<p class="clan">Члан 12.</p>
				<p>Овај правилник је усклађен са свим начелима и битним захтевима из Директиве 2009/142 ЕЗ Европског парламента и Савета од 30. новембра 2009. године о гасним апаратима.</p>
				<p class="clan">Члан 13.</p>
				<p>Од дана ступања на снагу потврђеног међународног уговора о оцењивању усаглашености и прихватању индустријских производа са Европском унијом (АСАА споразум), у овом правилнику, речи: „декларација о усаглашености” имаће значење: „ЕЗ декларација о усаглашености”; речи: „знак усаглашености” имаће значење: „СЕ знак”; речи: „Преглед типа” имаће значење: „ЕЗ преглед типа”; а речи: „Сертификат о прегледу типа” имаће значење: „ЕЗ сертификат о прегледу типа”.</p>
				<p>Ако уговор из става 1. овог члана не буде закључен, значење речи: „Декларација о усаглашености”, „знак усаглашености”, „Преглед типа” и „Сертификат о прегледу типа” из става 1. овог члана примењује се до дана приступања Републике Србије Европској унији. </p>
				<p>Усаглашеност гасних апарата са захтевима за пројектовање и производњу према овом правилнику обављаће само тела за оцењивање усаглашености пријављена Европској комисији од дана приступања Републике Србије Европској унији.</p>
				<p>Означавање усаглашености гасних апарата од дана почетка примене овог правилника до дана приступања Републике Србије Европској унији обавља се стављањем Српског знака усаглашености из Прилога 3. овог правилника и у складу са прописом о начину спровођења оцењивања усаглашености, садржају исправе усаглашености, као и о облику, изгледу и садржају знака усаглашености којем је придодат идентификациони број тела које спроводи оцену усглашености према захтевима овог правилника.</p>
				<p>Означавање усаглашености гасних апарата према захтевима овог правилника обавља се стављањем CE знака усаглашености из Прилога 3. овог правилника, од дана приступања Републике Србије Европској унији.</p>
				<p class="clan">Члан 14.</p>
				<p>Даном почетка примене овог правилника престају да важе:</p>
				<p>1) Правилник о техничким нормативима за покретне гасне пећи за грејање без прикључка на димњак („Службени лист СФРЈ”, број 43/80); </p>
				<p>2) Наредба о одређивању гасних апарата за домаћинство који се могу стављати у промет само ако су снабдевени гарантним листом и техничким упутством, и о најмањем трајању гарантног рока и рока обезбеђеног сервисирања за те апарате („Службени лист СФРЈ”, број 4/81);</p>
				<p>3) Наредба о обавезном атестирању покретних гасних пећи за грејање без прикључка на димњак („Службени лист СФРЈ”, број 1/82);</p>
				<p>4) Наредба о обавезном атестирању гасних апарата („Службени лист СРЈ”, број 58/94).</p>
				<p class="clan">Члан 15.</p>
				<p>Произвођач или његов заступник, односно увозник може, најкасније до 1. јануара 2017. године, да стави на тржиште и/или употребу гасне апарате и опрему која је пројектована и израђена и чија усаглашеност је оцењена у складу са захтевима из прописа из члана 14. овог правилника.</p>
				<p class="clan">Члан 16.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2016. године</p>
				<p class="potpis">Број 110-00-00006/2015-05 </p>
				<p class="potpis">У Београду, 20. априлa 2015. године</p>
				<p class="potpis">Министар,</p>
				<p class="potpis"><span class="bold">Александар Антић, </span>с.р.</p>
				<p class="potpis">&nbsp;</p>
				<p class="clan" style="text-align: right">Прилози</p>
		<p>&nbsp;</p>
		<p><em>НАПОМЕНА ИЗДАВАЧА: Престају да важе одредбе Правилника у 
		прилозима, у делу у ком се установљава обавеза употребе печата у 
		пословању друштава и предузетника, даном почетка примене члана 160. 
		Закона о изменама и допунама Закона о привредним друштвима („Службени 
		гласник РС“, број 44/2018), односно 1. октобра 2018. године (види члан 
		160. Закона – 44/2018-27).</em></p>
		<p>&nbsp;</p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=426368&amp;regactid=426368" target="_blank">Прилог 1 - Битни захтеви за безбедност
				</a>
</p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=426368&amp;regactid=426368" target="_blank">Прилог 2 - Поступци за оцењивање усаглашености
				</a>
</p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=426368&amp;regactid=426368" target="_blank">Прилог 3 - Знак усаглашености и натписи
				</a>
</p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=426368&amp;regactid=426368" target="_blank">Прилог 4 - Пројектна документација
				</a>
</p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=426368&amp;regactid=426368" target="_blank">Прилог 5 - Минимални захтеви које мора да испуни тело за оцењивање усаглашености – именовано тело
				</a>
</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p class="broj">&nbsp;</p>
				<p class="broj">&nbsp;</p>
				<p>На основу члана 64. Закона о приватном обезбеђењу („Службени гласник РС”, бр. 104/13 и 42/15),</p>
				<p>Министар унутрашњих послова доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о садржини, изгледу и начину употребе легитимације службеника приватног обезбеђења</p>
				<p class="auto-style1">"Службени гласник РС", бр. 3 од 15. 
				јануара 2016, 30 од 25. априла 2019. </p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником уређују се садржина, изглед и начин употребе легитимације службеника приватног обезбеђења (у даљем тексту: легитимација).</p>
				<p class="bold">Образац легитимације</p>
				<p class="clan">Члан 2.</p>
				<p>Образац легитимације из члана 1. овог правилника, израђен је од материјала на бази поликарбоната, ИД-1 формата, димензионих и физичких карактеристика у складу са препорукама стандарда ISO/IEC 7810. </p>
				<p>Образац легитимације треба да поседује физичке карактеристике које задовољавају методе тестирања описане у стандарду ISO/IEC 10373-1.</p>
				<p>Заштитни елементи на обрасцу легитимације су микротекст, специјални растер, гијош линије, медал ефекат, DOVID елемент и невидљива штампа која флуоресцира под UV светлом (у облику грба Републике Србије).</p>
				<p class="bold">Садржај легитимације</p>
				<p class="clan">Члан 3.</p>
				<p>Образац легитимације службеника обезбеђења на предњој страни садржи:</p>
				<p>1) приказ заставе Републике Србије;</p>
				<p>2) мали грб Републике Србије, штампан у изворним бојама;</p>
				<p>3) текст „Република Србија”;</p>
				<p>4) текст „ЛЕГИТИМАЦИЈА СЛУЖБЕНИКА ПРИВАТНОГ ОБЕЗБЕЂЕЊА”;</p>
				<p>5) фотографију службеника обезбеђења, димензија 22 mm х 28,5 mm;</p>
				<p>6) кинеграм;</p>
				<p>7) име и презиме имаоца легитимације;</p>
				<p>8) евиденциони број; </p>
				<p>9) датум издавања;</p>
				<p>10) назив органа који је издао легитимацију;</p>
				<p>11) рок важења;</p>
				<p>12) апликацију са натписом ,,SECURITY”.</p>
				<p class="clan">Члан 4.</p>
				<p>Образац легитимације на полеђини садржи:</p>
				<p>1) текст ,,ималац легитимације примењује овлашћења прописана Законом о приватном обезбеђењу.”;</p>
				<p>2) серијски број легитимације.</p>
				<p>Образац легитимације (Образац) је плаве боје и одштампан је уз овај правилник и чини његов саставни део.</p>
				<p class="bold">Употреба легитимације</p>
				<p class="v2-clan-1">Члан 5.</p>
				<p class="v2-clan-left-1">Службеник приватног обезбеђења за 
				време обављања послова приватног обезбеђења легитимацију носи 
				истакнуту на предњој спољној страни униформе или одела, окачену 
				у висини груди.</p>
				<p class="v2-clan-left-1">Службеник приватног обезбеђења, када 
				врши послове физичког обезбеђења лица, мора са собом носити 
				легитимацију и дужан је да се представи грађанину према коме 
				примењује овлашћења, осим ако би то могло угрозити живот и тело 
				службеника приватног обезбеђења или лица које обезбеђује.</p>
				<p class="v2-clan-left-1">Приликом представљања, службеник 
				приватног обезбеђења легитимацију држи у руци и показује је тако 
				да грађанин може да прочита текст на легитимацији и види 
				фотографију.</p>
				<p class="hide-change">*Службени гласник РС, број 30/2019</p>
				<p class="bold">Замена легитимације</p>
				<p class="clan">Члан 6.</p>
				<p>Замена легитимације врши се у случају:</p>
				<p>1) да је легитимација оштећена или дотрајала и да не може служити својој намени;</p>
				<p>2) ако настану промене у личном имену;</p>
				<p>3) да се лик службеника обезбеђења битно промени тако да не одговара фотографији у легитимацији.</p>
				<p class="bold">Нестанак, губитак или крађа легитимације</p>
				<p class="clan">Члан 7.</p>
				<p>У случају нестанка, губитка или крађе легитимације, службеник приватног обезбеђења је дужан писаном изјавом о томе известити послодавца, а послодавац надлежну полицијску управу, без одлагања. </p>
				<p>Нова легитимација издаће се након што се изгубљена, украдена или на други начин нестала легитимација огласи неважећом у „Службеном гласнику Републике Србије”.</p>
				<p> Трошак оглашавања у ,,Службеном гласнику Републике Србије” сноси лице које је поднело захтев за издавање нове легитимације.</p>
				<p class="bold">Рок важења</p>
				<p class="clan">Члан 8.</p>
				<p>Легитимација се издаје на период од 10 година.</p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">01 број 11942/15-4</p>
				<p class="auto-style2">У Београду, 13. јануара 2016. године</p>
				<p class="auto-style2">Министар,</p>
				<p class="auto-style2">др <span class="bold">Небојша Стефановић,</span> с.р.</p>
				<p class="clan">Образац</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/legitimacije-1_opt.jpeg&amp;doctype=reg&amp;abc=cba&amp;eli=true&amp;eliActId=428310&amp;regactid=428310" alt="legitimacije-1.tif"></p>
	</div>


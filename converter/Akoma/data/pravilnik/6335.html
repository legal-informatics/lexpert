


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 67и став 4. Закона о поморској пловидби („Службени гласник РС”, бр. 87/11 и 104/13),</p>
	<p>Министар саобраћаја, уз сагласност министра рада, запошљавања и социјалне политике, доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о поступку и начину издавања одобрења за обављање послова посредовања при запошљавању помораца 
	</p>
	<p class="naslov" style="margin-top: 0"><span style="font-weight: 400">
	"Службени гласник РС", број 9 од 30. јануара 2014.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Овим правилником прописује се поступак и начин издавања одобрења за обављање послова посредовања при запошљавању помораца, као и вођење евиденције о издатим одобрењима.</p>
	<p class="clan">Члан 2.</p>
	<p>За издавање одобрења подноси се писмени захтев министарству надлежном за послове саобраћаја (у даљем тексту: министарство).</p>
	<p>Уз захтев из става 1. овог члана, подносилац захтева прилаже следеће исправе: 
	</p>
	<p>1) радну књижицу, поморску књижицу и друге исправе којима се доказује стручна спрема и радно искуство члана управе и запосленог лица;</p>
	<p>2) полису осигурања од професионалне одговорности за новчане губитке које претрпи поморац као последицу пропуста у раду посредника у износу од најмање 5.000,00 евра у динарској противвредности по штетном догађају;</p>
	<p>3) власнички лист, односно уговор о закупу за одговарајући простор, као и потврду надлежног органа о испуњености техничких, санитарних и других услова за обављање делатности.</p>
	<p>Ако подносилац захтева у тренутку подношења захтева нема полису осигурања из става 2. тачка 2) овог члана, подносилац захтева ће до издавања одобрења доставити доказ о закљученој полиси осигурања.</p>
	<p class="clan">Члан 3.</p>
	<p>Захтев са свим прилозима министарство доставља на мишљење Комисији за разматрање захтева правних лица за издавање одобрења за обављање послова посредовања при запошљавању помораца (у даљем тексту: Комисија).</p>
	<p>У поступку давања мишљења Комисија поред анализе захтева, врши и преглед радних просторија подносиоца захтева.</p>
	<p>Комисија своје мишљење о захтеву доставља министарству у року од 15 дана од дана пријема захтева.</p>
	<p class="clan">Члан 4.</p>
	<p>Министарство по пријему мишљења Комисије решењем одлучује о захтеву за издавање одобрења за обављање послова посредовања при запошљавању помораца.</p>
	<p>Када утврди да подносилац захтева испуњава услове за издавање одобрења, осим услова из члана 2. став 2. тачка 2) овог правилника, министарство обавештава подносиоца захтева о обавези да достави доказ о испуњавању наведеног услова.</p>
	<p>Подносилац доставља доказ из става 2. овог члана у року од 15 дана од дана пријема обавештења, након чега министарство доноси решење из става 1. овог члана.</p>
	<p>Решење из става 1. овог члана коначно је у управном поступку.</p>
	<p class="clan">Члан 5.</p>
	<p>О издатим одобрењима министарство води евиденцију.</p>
	<p>Евиденција садржи:</p>
	<p>1) пословне име посредника;</p>
	<p>2) број издатог одобрења;</p>
	<p>3) датум издавања одобрења;</p>
	<p>4) број полисе из члана 2. став 2. тачка 2) овог правилника, са датумом издавања, односно истека важења полисе.</p>
	<p>Евиденција се води у електронском облику и доступна је на интернет страници министарства. 
	</p>
	<p class="clan">Члан 6.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 011-00-137/2013-06/5</p>
	<p class="potpis" style="margin-top: 0">У Београду, 27. јануара 2014. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Александар Антић,</span> с.р.</p>


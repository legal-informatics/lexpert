


	<meta http-equiv="Content-Type" content="text/html; charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
a {
	color: #008000;
}
</style>


	<div class="story">
				<p>На основу члана 5. став 3. Закона о жичарама за транспорт лица („Службени гласник РС”, број 38/15),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК</p>
				<p class="odluka-zakon">о начину вођења, садржини и изгледу обрасца евиденције жичара</p>
				<p class="centar">"Службени гласник РС", број 106 од 28. 
				децембра 2016.</p>
				<p class="centar">&nbsp; &nbsp;</p>
				<p class="clan">Члан 1.</p>
				<p>Овим правилником прописује се начин вођења евиденције жичара, садржина и изглед обрасца евиденције жичара.</p>
				<p class="clan">Члан 2.</p>
				<p>Eвиденцију жичара води Дирекција за железнице (у даљем тексту: Дирекција) у складу са законом којим се уређују жичаре за транспорт лица.</p>
				<p class="clan">Члан 3.</p>
				<p>Евиденција жичара води се у писменом облику.</p>
				<p>Евиденција из става 1. овог члана састоји се од Уписника жичара и штампаних образаца, при чему се за сваку појединачну жичару води један образац евиденције жичара.</p>
				<p class="clan">Члан 4.</p>
				<p>Дирекција сваку појединачну жичару, одмах по подношењу захтева за издавање одобрења за рад жичаре, уписује у Уписник жичаре, дат у Прилогу 1, који је одштампан уз овај правилник и чини његов саставни део.</p>
				<p>У Уписник жичаре уписују се:</p>
				<p>1) евиденцијски број жичаре;</p>
				<p>2) назив жичаре и локација;</p>
				<p>3) управљач жичаре;</p>
				<p>4) датум уноса података у образац и име лица које је унело податке.</p>
				<p>Евиденцијски број жичаре је јединствени број који Дирекција додељује свакој жичари, где су цифре јединственог броја у формату X-XXXX-XX распоређене на следећи начин:</p>
				<p>Прва цифра означава у коју је групу жичара спада:</p>
				<p>1) за висеће жичаре прва цифра је 1;</p>
				<p>2) за успињаче прва цифра је 2;</p>
				<p>3) за вучнице прва цифра је 3.</p>
				<p>Друга група цифара (четири цифре) је година производње жичаре.</p>
				<p>Трећа група цифара је редни број уписа жичаре у Уписник жичаре.</p>
				<p class="clan">Члан 5.</p>
				<p>Евиденција жичара садржи нарочито податке о:</p>
				<p>1) техничким и технолошким карактеристикама жичара;</p>
				<p>2) превозу, контролама и ванредним догађајима на жичарама;</p>
				<p>3) одобрењима за рад жичара;</p>
				<p>4) власнику жичаре;</p>
				<p>5) управљачу жичаре (у даљем тексту: управљач);</p>
				<p>6) правним или физичким лицима која изводе стручни преглед;</p>
				<p>7) техничком одговорном лицу жичаре и његовом заменику;</p>
				<p>8) грађевинској и употребној дозволи;</p>
				<p>9) годишњем стручно-техничком прегледу.</p>
				<p>Податке из става 1. овог члана који се односе на сваку појединачну жичару управљач жичаре доставља Дирекцији при подношењу захтева за издавање одобрења за рад жичаре које се издаје на период од годину дана у складу са законом којим се уређују жичаре за транспорт лица. </p>
				<p>Податке о ванредним догађајима из става 1. тачка 2. овог члана управљач жичаре доставља најкасније 10 дана од наступања ванредног догађаја када се ради о озбиљној несрећи, а подаци о свим осталим ванредним догађајима се достављају при сваком подношењу захтева за издавање одобрења за рад жичаре.</p>
				<p>Уколико дође до измене података о жичари из става 1. овог члана пре истека рока од годину дана, управљач жичаре их доставља у року од 15 дана од дана настанка промене.</p>
				<p class="clan">Члан 6.</p>
				<p>Подаци који се уносе у образац евиденције жичаре дати су у Прилогу 2, који је одштампан уз овај правилник и чини његов саставни део.</p>
				<p>У Прилогу 2 наведени подаци који се уносе у образац евиденције жичаре за поједину врсту жичара означени су са „X”, а подаци који се не уносе за поједину врсту жичара означени су са „O”.</p>
				<p>Подаци о висећим жичарама уносе се у образац евиденције висећих жичара дат у Прилогу 3, који је одштампан уз овај правилник и чини његов саставни део.</p>
				<p>Подаци о успињачама уносе се у образац евиденције успињача дат у Прилогу 4, који је одштампан уз овај правилник и чини његов саставни део.</p>
				<p>Подаци о вучницама уносе се у образац евиденције вучница дат у Прилогу 5, који је одштампан уз овај правилник и чини његов саставни део.</p>
				<p class="clan">Члан 7.</p>
				<p>Уколико управљач жичаре достави податке о промени података о жичари, отвара се нови образац евиденције жичаре.</p>
				<p>У новоотворени образац уписују се непромењени подаци са претходног обрасца и уносе промењени у складу са достављеном документацијом.</p>
				<p class="clan">Члан 8.</p>
				<p>Уколико Дирекција из оправданих разлога сматра да достављене податке из члана 6. став 1. овог правилника треба додатно проверити пре или после издавања одобрења за рад жичаре, Дирекција може извршити проверу тачности наведених података.</p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00205/2016-04</p>
				<p class="potpis">У Београду, 15. децембра 2016. године</p>
				<p class="potpis">Министар,</p>
				<p class="potpis">проф. др <span class="bold">Зорана Михајловић,</span> с.р.</p>
				<p class="clan" style="text-align: right">Прилози</p>
				<p><a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=419906&amp;regactid=419906" target="_blank">Прилог 1 - Уписник 
				жичаре</a></p>
				<p><a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=419906&amp;regactid=419906" target="_blank">Прилог 2 - Подаци 
				који се уносе у образац евиденције жичаре</a></p>
				<p><a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=419906&amp;regactid=419906" target="_blank">Прилог 3 - Образац 
				евиденције висећих жичара</a></p>
				<p><a href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=419906&amp;regactid=419906" target="_blank">Прилог 4 - Образац 
				евиденције успињача</a></p>
				<p><a href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=419906&amp;regactid=419906" target="_blank">Прилог 5 - Образац 
				евиденције вучница</a></p>
	</div>


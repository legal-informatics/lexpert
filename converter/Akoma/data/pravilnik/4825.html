


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 144. став 3. Породичног закона („Службени гласник РС”, бр. 18/05 и 72/11 – др. закон), 
	</p>
	<p>Министар рада, запошљавања и социјалне политике доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о условима за накнаду трошкова и награду старатељу</p>
	<p class="naslov" style="margin-top: 0"><span style="font-weight: 400">
	"Службени гласник РС", број 83 од 20. септембра 2013.</span></p>
	<p class="naslov" style="margin-top: 0">&nbsp;</p>
	<p class="bold">Предмет Правилника</p>
	<p class="clan">Члан 1.</p>
	<p>Овим правилником ближе се уређују услови за накнаду оправданих трошкова старатељу учињених током обављања послова старатељства, као и за остваривање права на награду старатеља.</p>
	<p class="bold">Оправдани трошкови</p>
	<p class="clan">Члан 2.</p>
	<p>У оправдане трошкове настале током обављања послова старатељства спадају:</p>
	<p>1) трошкови настали поводом вођења судских и управних поступака у име и за рачун штићеника (таксе, издаци за сведоке, вештаке, тумаче, увиђај, огласе и сл.);</p>
	<p>2) трошкови настали поводом ургентног здравственог збрињавања штићеника, а које није обухваћено обавезним здравственим осигурањем;</p>
	<p>3) трошкови настали у вези са школовањем штићеника;</p>
	<p>4) други оправдани трошкови настали у вези са обављањем послова старатељства.</p>
	<p>Старатељ има право на накнаду оправданих трошкова у вези са обављањем послова старатељства из става 1. тач. 1) и 3) овог члана у складу са законом, под условом да је за обављање тих послова добио претходну сагласност органа старатељства, а за трошкове настале из става 1. тач. 2) и 4) овог члана, под условом да је орган старатељства оценио да су били оправдани, односно да су били целисходни и у интересу штићеника или да се нису могли избећи.</p>
	<p class="bold">Захтев за накнаду оправданих трошкова</p>
	<p class="clan">Члан 3.</p>
	<p>Уз захтев за накнаду оправданих трошкова старатељ прилаже одређене доказе (исправе, одлуке управних органа, судске пресуде, решења и наређења, лекарске налазе и мишљења и друга документа) којима се доказује висина износа и оправданост трошкова. 
	</p>
	<p class="bold">Обезбеђивање средстава</p>
	<p class="clan">Члан 4.</p>
	<p>Средства за накнаду трошкова старатељу обезбеђују се, сагласно закону, првенствено из штићеникових прихода – ако се тиме не угрожава штићениково издржавање, и из прихода од имовине штићеника. 
	</p>
	<p>Ако се средства за накнаду трошкова старатељу не могу обезбедити у целини или делимично у складу са ставом 1. овог члана, средства се обезбеђују у буџету Републике Србије, у складу са законом.</p>
	<p class="bold">Право старатеља на награду</p>
	<p class="clan">Члан 5.</p>
	<p>Старатељ има право на награду уколико је у обављању послова старатељства показао висок степен пажње и ангажовања и постигао резултате који су изнад очекиваних исхода утврђених Планом старања о штићенику, а нарочито: 
	</p>
	<p>1) ако је посебним залагањем обезбедио изнадпросечне услове чувања, подизања, васпитања и образовања малолетног штићеника који су довели до оспособљавања штићеника за самосталан живот;</p>
	<p>2) ако је својим залагањем обезбедио изнадпросечне услове збрињавања пунолетног штићеника који су довели до отклањања разлога због којих је он лишен пословне способности;</p>
	<p>3) ако је посебним залагањем битно увећао имовину штићеника. </p>
	<p>Право на награду старатељу признаје се само једном.</p>
	<p>Лице које послове старатеља обавља као професионалну дужност у име органа старатељства (непосредни старатељ), установе социјалне заштите (колективни старатељ), односно надлежног органа (државни старатељ) – не награђује се. 
	</p>
	<p class="bold">Висина награде старатељу</p>
	<p class="clan">Члан 6.</p>
	<p>Право на награду старатељу признаје се у новчаном износу у висини 50% просечне зараде у Републици Србији према последњем објављеном податку републичког органа надлежног за послове статистике.</p>
	<p class="bold">Обезбеђивање средстава</p>
	<p class="clan">Члан 7.</p>
	<p>Награда се старатељу исплаћујe првенствено из штићеникових прихода, осим ако се тиме не угрожава штићениково издржавање. 
	</p>
	<p>Ако се из штићеникових прихода не могу обезбедити средства за награду старатељу, средства се обезбеђују у буџету Републике Србије, у складу са законом. 
	</p>
	<p class="bold">Ступање на снагу</p>
	<p class="clan">Члан 8.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2014. године. 
	</p>
	<p>&nbsp;</p>
	<p class="potpis" style="margin-top: 0">Број 110-00-00540/2013-14</p>
	<p class="potpis" style="margin-top: 0">У Београду, 30. августа 2013. године</p>
	<p class="potpis" style="margin-top: 0">Министар, </p>
	<p class="potpis" style="margin-top: 0">др <span class="bold">Јован Кркобабић, 
	</span>с.р.</p>


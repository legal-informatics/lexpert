

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 33. став 2. Закона о бесплатној правној помоћи („Службени гласник РС”, број 87/18), </p>
			<p class="Basic-Paragraph">Министар правде доноси </p>
			<p class="odluka-zakon">ПРАВИЛНИК</p>
			<p class="odluka-zakon">о упућивању подносиоца захтева на пружаоца бесплатне правне помоћи </p>
			<p class="centar">"Службени гласник РС", број 68 од 25. септембра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се упућивање подносиоца захтева за одобравање бесплатне правне помоћи (у даљем тексту: подносилац захтева), од стране овлашћеног лица надлежног за одлучивање о захтеву за одобравање бесплатне правне помоћи у јединици локалне самоуправе (у даљем тексту: овлашћено лице) на пружаоце уписане у Регистар пружалаца бесплатне правне помоћи (у даљем тексту: Регистар), који води  министарство надлежно за послове правосуђа. </p>
			<p class="clan">Члан 2.</p>
			<p class="Basic-Paragraph">Пре доношења решења којим се одобрава бесплатна правна помоћ, овлашћено лице за сваки поднети захтев проверава увидом у Регистар да ли бесплатну правну помоћ може да пружи служба правне помоћи у јединици локалне самоуправе или регистровани пружалац бесплатне правне помоћи који се не финансира непосредно из буџета јединице локалне самоуправе, односно буџета Републике Србије и упућује подносиоца захтева на тог пружаоца. </p>
			<p class="Basic-Paragraph">Ако утврди да регистровани пружалац из става 1. овог члана нема могућности за пружање бесплатне правне помоћи у конкретном случају, овлашћено лице упућује подносиоца захтева на адвоката који се одређује по редоследу са листе пружалаца бесплатне правне помоћи коју води Адвокатскa  коморa Србије.</p>
			<p class="Basic-Paragraph">Ако се захтев односи на право азила или дискриминације, удружење на које се подносилац захтева упути, може да ангажује адвоката искључиво са листе пружалаца бесплатне правне помоћи коју води Адвокатска комора Србије.</p>
			<p class="Basic-Paragraph">Ако се захтев односи на пружање бесплатне правне подршке, овлашћено лице упућује подносиоца захтева на: </p>
			<p class="Basic-Paragraph">1) надлежног јавног бележника; </p>
			<p class="Basic-Paragraph">2) изабраног посредника, уколико се корисник определи за мирно решење спора.</p>
			<p class="clan">Члан 3.</p>
			<p class="Basic-Paragraph">Подносилац захтева упућује се на пружаоца именованог у изреци решења којим се одобрава бесплатна правна помоћ. </p>
			<p class="clan">Члан 4.</p>
			<p class="Basic-Paragraph">Ако се захтев за бесплатну правну помоћ у правној ствари односи на различите правне поступке (грађански, кривични, управни и др.), овлашћено лице ће применити одредбе члана 2. овог правилника на сваки од поступака појединачно.</p>
			<p class="clan">Члан 5.</p>
			<p class="Basic-Paragraph">Овлашћено лице у истој правној ствари упућује подносиоца захтева решењем на другог пружаоца, према одредбама члана 2. овог правилника ако је у законом прописаном поступку:</p>
			<p class="Basic-Paragraph">1) овлашћеном лицу одузета дозвола због неоправданог ускраћивања права на бесплатну правну помоћ подносиоцу захтева;</p>
			<p class="Basic-Paragraph">2) пружалац бесплатне правне помоћи на који је упућен подносилац захтева избрисан из Регистра.</p>
			<p class="clan">Члан 6.</p>
			<p class="Basic-Paragraph">Овај правилник ступа на снагу 1. октобра 2019. године.</p>
			<p class="potpis">Број 110-00-307/2019-05</p>
			<p class="potpis">У Београду, 20. септембра 2019. године</p>
			<p class="potpis">Министар, </p>
			<p class="potpis"><span class="bold">Нела Кубуровић,</span> с.р.</p>
	</div>





<link href="http://10.10.22.88:8080/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
.auto-style2 {
	text-align: center;
}
</style>


<p class="redakcijskipreciscentekst">Редакцијски пречишћен текст</p>
<p>&nbsp;</p>
<p>&nbsp;</p>
<p>На основу члана 49. став 3. и члана 58. став 2. Закона о здравственој заштити („Службени гласник РС”, број 107/05),  
</p>
<p>Министар здравља доноси</p>
<p class="odluka-zakon"><b>ПРАВИЛНИК</b></p>
<p class="odluka-zakon"><b>о ближим условима за обављање здравствене делатности у здравственим установама и другим облицима здравствене службе</b></p>
<p class="centar">„Службени гласник РС“, бр. 43 од 23. маја 2006, 112 од 30. децембра 2009, 50 од 23. јула 2010, 
79 од 25. октобра 2011, 
<span title="Правилник о условима за израду галенских лекова (Службени гласник РС, број 10/2012)"> 
10 од 10. фебруара 2012 - 
<font color="#008000">др. правилник</font>, </span>
<span style="font-size: 0.75rem" title="Правилник о ближим условима у погледу кадра, опреме и простора за обављање трансфузиолошке делатности, односно одређених послова трансфузиолошке делатности (Службени гласник РС, број 119/2012)">119 од 17. децембра 2012 - 
<font color="green">др. 
правилник</font>, 22 од 8. марта 2013, 16 од 5. марта 2018.</span></p>
<p class="clan">I. УВОДНА ОДРЕДБА</p>
<p class="clan">Члан 1.</p>
<p>Овим правилником прописују се ближи услови у погледу кадра, опреме, простора и лекова које за оснивање и обављање здравствене делатности, односно одређених послова здравствене делатности, морају испуњавати здравствене установе, односно други облици здравствене службе (у даљем тексту: приватна пракса).</p>
<p class="clan">II. УСЛОВИ У ПОГЛЕДУ КАДРА</p>
<p class="bold"><b class="bold">1) Здравствене установе</b></p>
<p class="clan">Члан 2.</p>
<p align="0" class="v2-clan-left-1">
Број потребних здравствених 
радника и здравствених сарадника за здравствене установе на примарном, 
секундарном и терцијарном нивоу здравствене делатности утврђују се, поред услова 
из чл. 3–31. овог правилника, и у зависности од врсте и обима стручних послова, 
интензитета коришћења медицинске опреме и болничких постеља.</p>
<p align="0" class="v2-clan-left-1">
Под врстом и обимом стручних 
послова из става 1. овог члана подразумева се број: посета код лекара и другог 
здравственог радника; болнички лечених пацијената, 
специјалистичко-консултативних прегледа, дијагностичких и терапијских услуга – 
по доктору медицине специјалисти; заузетих постеља по здравственом раднику на 
пословима неге; дијагностичких услуга (у клиничко-биохемијској, хематолошкој и 
микробиолошкој дијагностици, нуклеарној медицини, патохистологији, цитологији и 
др.) – по здравственом раднику и здравственом сараднику у току године (у даљем 
тексту: мере извршења). Табела мера извршења чини саставни део овог правилника.</p>
<p class="hide-change">
*Службени гласник РС, број 79/2011</p>
<p class="bold">А. Здравствене установе на примарном нивоу</p>
<p class="italik">1. Дом здравља</p>
<p class="clan">Члан 3.</p>
<p>Дом здравља може се основати и обављати здравствену делатност ако у погледу кадра има најмање:</p>
<p>1) у области опште медицине са кућним лечењем, негом и хитном медицинском помоћи – пет доктора медицине и пет медицинских сестара – техничара са вишом односно средњом школском спремом;</p>
<p>2) у области здравствене заштите жена – једног доктора медицине специјалисту гинекологије и акушерства и једну медицинску сестру – техничара са вишом односно средњом школском спремом;</p>
<p>3) у области здравствене заштите деце и школске деце – два доктора медицине специјалисте педијатрије и две педијатријске сестре – техничара са вишом односно средњом школском спремом;</p>
<p class="v2-clan-left-2">
4) у области стоматолошке здравствене заштите – два доктора стоматологије, од 
којих један доктор стоматологије за област дечије и превентивне стоматологије и 
две стоматолошке сестре – техничара са вишом, односно средњом школском спремом;</p>
<p class="v2-clan-left-1">5) у области поливалентне патронаже – две медицинске 
сестре – техничара са вишом школском спремом;</p>
<p class="v2-clan-left-1">6) у области лабораторијске дијагностике – једног 
дипломираног фармацеута – медицинског биохемичара или дипломираног фармацеута 
специјалисту медицинске биохемије или доктора медицине специјалисту клиничке 
биохемије и два лабораторијска техничара са средњом школском спремом;</p>
<p>7) у области радиолошке дијагностике – једног доктора медицине специјалисту из радиологије и једног<span class="v2-clan-left-1">
</span>&nbsp;радиолошког техничара.</p>
<p class="hide-change">
*Службени гласник РС, број 112/2009</p>
<p class="hide-change">
**Службени гласник РС, број 
22/2013</p>
<p class="clan">Члан 4.</p>
<p>Дом здравља у зависности од броја становника на територији за коју се оснива, као и удаљености од најближе опште болнице, може обављати делатност ако у погледу кадра има, и то:</p>
<p>1) у здравственој заштити деце: једног доктора медицине специјалисту педијатрије и једну педијатријску сестру – техничара на 850 деце старости до шест година, а на два оваква тима – још једну педијатријску сестру.</p>
<p>У општинама са најмање 8.500 деце предшколског узраста може се организовати развојно саветовалиште, са следећим кадровима: један доктор медицине специјалиста педијатрије и једна виша медицинска сестра – техничар и психолог, дефектолог, социјални радник и педагог са половином радног времена;</p>
<p>2) у здравственој заштити школске деце: једног доктора медицине специјалисту педијатрије или доктора медицине и једну медицинску сестру – техничара са вишом односно средњом школском спремом на 1.500 школске деце, а на десет оваквих тимова – још једну вишу медицинску сестру.</p>
<p>У седишту управног округа, односно у општини са најмање 7.000 школске деце узраста од десет до 18 година може се организовати саветовалиште за младе са следећим кадром: један доктор медицине специјалиста педијатрије и једна виша медицинска сестра, и по један психолог и доктор медицине специјалиста гинекологије и акушерства са половином радног времена, а по потреби и доктор медицине друге специјалности и социјални радник;</p>
<p>3) у здравственој заштити жена: једног доктора медицине специјалисту гинекологије и акушерства и једну гинеколошко-акушерску сестру на 6.500 жена преко 15 година, а на три оваква тима – још једну гинеколошко-акушерску сестру;</p>
<p class="v2-clan-left-1">4) у општој медицини, односно у здравственој заштити 
одраслог становништва: једног доктора медицине или доктора медицине специјалисту 
и једну медицинску сестру – техничара са вишом односно средњом школском спремом 
на 1.600 одраслих становника, а на десет оваквих тимова – још једну медицинску 
сестру – техничара.</p>
<p class="v2-clan-left-1">У општинама са густином насељености до 25 становника 
на квадратни километар: једног доктора медицине или доктора медицине 
специјалисту и једну медицинску сестру техничара на 1.200 одраслих становника, а 
на десет оваквих тимова још једну медицинску сестру – техничара; у општинама са 
густином насељености 26 до 40 становника на квадратни километар: једног доктора 
медицине или доктора медицине специјалисту и једну медицинску сестру – техничара 
на 1.400 одраслих становника, а на десет оваквих тимова још једну медицинску 
сестру – техничара.</p>
<p class="v2-clan-left-1">У седишту управног округа, односно у општини са 
најмање 50.000 становника, може се основати центар за превентивне здравствене 
услуге са следећим кадром: једна виша медицинска сестра – техничар и један 
дијететичар – нутрициониста;</p>
<p>5) у хитној медицинској помоћи: једног доктора медицине, једну медицинску сестру – техничара са вишом односно средњом школском спремом и једног возача на 6.000 становника, а на два оваква тима – још једну медицинску сестру-техничара са вишом односно средњом школском спремом.</p>
<p>За обављање санитетског превоза, поред возача из претходног става, у општинама до 40.000 становника обезбеђује се један возач на 10.000 становника (а најмање два возача). На сваких даљих 20.000 становника обезбеђује се још по један возач;</p>
<p>6) у кућном лечењу и нези, коју организује и у њој учествује изабрани доктор медицине из тач. 1), 2) и 4) овог члана: једну медицинску сестру – техничара са вишом односно средњом школском спремом на 6.000 становника.</p>
<p>Посебна организациона јединица за кућно лечење и негу са једним доктором медицине и четири медицинске сестре – техничара на 25.000 становника може се организовати прерасподелом укупног броја лекара из претходног става и ангажовањем медицинских сестара – техничара опредељених за кућно лечење и негу;</p>
<p>7) у поливалентној патронажи: једну вишу медицинску сестру – техничара на 5.000 становника;</p>
<p>8) у радиолошкој дијагностици: једног доктора медицине специјалисту радиологије и два<span class="v2-clan-left-1">
</span>&nbsp;радиолошка техничара на 50.000 становника;</p>
<p class="v2-clan-left-2">9) у лабораторијској дијагностици: једног 
дипломираног фармацеута – медицинског биохемичара или дипломираног фармацеута 
специјалисту медицинске биохемије или доктора медицине специјалисту клиничке 
биохемије, или доктора медицине специјалисту лабораторијске медицине, шест 
лабораторијских техничара са вишом, односно средњом школском спремом и једног 
помоћног радника на обим посла до 120.000 анализа годишње;</p>
<p>10) у медицини рада: за обављање превентивних активности (специфична здравствена заштита радника): једног доктора медицине специјалисту медицине рада и два здравствена радника са вишом односно средњом школском спремом на 3.000 запослених за које је предвиђена специфична здравствена заштита у вези са условима рада, а на свака три тима – још по једног доктора медицине специјалисту из офталмологије, оториноларингологије и психијатрије, као и по једног психолога и социјалног радника.</p>
<p>Када доктор медицине специјалиста медицине рада обавља послове изабраног лекара примењују се услови из тачке 4) овог члана;</p>
<p>11) у физикалној медицини и рехабилитацији: једног доктора медицине специјалисту физикалне медицине и рехабилитације и шест физиотерапеута са вишом односно средњом школском спремом на 40.000 становника.</p>
<p class="hide-change">
*Службени гласник РС, број 
112/2009</p>
<p class="hide-change">
**Службени гласник РС, број 
16/2018</p>
<p class="v2-clan-1">Члан 5.</p>
<p class="v2-clan-left-1">Дом здравља може обављати стоматолошку здравствену 
заштиту ако у погледу кадра има, и то:</p>
<p class="v2-clan-left-1">1) у дечјој и превентивној стоматологији: једног 
доктора стоматологије специјалисту дечје и превентивне стоматологије или једног 
доктора стоматологије са завршеном едукацијом из области дечје и превентивне 
стоматологије и једну стоматолошку сестру – техничара са вишом односно средњом 
школском спремом на 1.500 деце до 18 година, а на три оваква тима – још једну 
вишу стоматолошку сестру – техничара;</p>
<p class="v2-clan-left-2">
2) у ортопедији вилица: једног доктора стоматологије специјалисту, једну 
стоматолошку сестру – техничара са вишом, односно средњом школском спремом на 
8.500 деце до 18 година, на свака два оваква тима – три зубна техничара са 
вишом, односно средњом школском спремом, а на само један овакав тим два зубна 
техничара са вишом, односно средњом школском спремом, а дом здравља који има 
изнад 50% од прописаног броја деце једног доктора стоматологије специјалисту, 
једну стоматолошку сестру – техничара са вишом, односно средњом школском спремом 
и два зубна техничара са вишом, односно средњом школском спремом;</p>
<p class="v2-clan-left-1">3) у општој стоматологији: једног доктора 
стоматологије и једну стоматолошку сестру – техничара са вишом односно средњом 
школском спремом на 10.000 одраслих становника, а на три оваква тима – још 
једног зубног техничара са вишом, односно средњом школском спремом.</p>
<p class="v2-clan-left-1">Дом здравља у седишту управног округа, као и дом 
здравља у општини са преко 80.000 становника, за пружање специјалистичких услуга 
може имати:</p>
<p>1) у протетици: једног доктора стоматологије специјалисту и једну стоматолошку сестру – техничара са вишом односно средњом школском спремом и два зубна техничара са вишом односно средњом школском спремом на 100.000 одраслих становника, а на свака два оваква тима – још једног зубног техничара са вишом односно средњом школском спремом;</p>
<p class="v2-clan-left-1">2) у пародонтологији и оралној медицини: једног 
доктора стоматологије специјалисту и једну стоматолошку сестру – техничара са 
вишом односно средњом школском спремом на 140.000 одраслих становника;</p>
<p class="v2-clan-left-1">3) у болести зуба са ендодонцијом: једног доктора 
стоматологије специјалисту и једну стоматолошку сестру – техничара са вишом 
односно средњом школском спремом на 80.000 одраслих становника;</p>
<p class="v2-clan-left-1">4) у оралној хирургији: једног доктора стоматологије 
специјалисту и једну стоматолошку сестру-техничара са вишом односно средњом 
школском спремом на 100.000 становника;</p>
<p class="v2-clan-left-1">5) у радиолошкој дијагностици: једног радиолошког 
техничара на 50.000 становника.</p>
<p class="v2-clan-left-2">
Изузетно од става 1. овог члана, за здравствене установе из Плана мреже 
здравствених установа који доноси Влада у складу са законом, прописани кадар у 
области стоматолошке здравствене заштите обезбеђује се у односу на број 
осигураних лица која имају право на одређени садржај и обим здравствене заштите 
у складу са прописима којима се уређује здравствено осигурање.</p>
<p class="hide-change">
*Службени гласник РС, број 112/2009</p>
<p class="hide-change">
**Службени 
гласник РС, број 22/2013</p>
<p class="v2-clan-1">Члан 6.</p>
<p class="v2-clan-left-1">Дом здравља може обављати здравствену делатност у 
области: интерне медицине, пнеумофтизиологије, офталмологије, 
оториноларингологије, психијатрије, дерматовенерологије, медицине спорта и 
хемодијализе, ако у погледу кадра има, и то:</p>
<p class="v2-clan-left-1">1) у интерној медицини: једног доктора медицине 
специјалисту и две медицинске сестре – техничара са вишом односно средњом 
школском спремом на 20.000 становника;</p>
<p class="v2-clan-left-1">2) у пнеумофтизиологији: једног доктора медицине 
специјалисту и две медицинске сестре – техничара са вишом односно средњом 
школском спремом на 40.000 становника;</p>
<p class="v2-clan-left-1">3) у офталмологији: једног доктора медицине 
специјалисту и једну медицинску сестру – техничара са вишом односно средњом 
школском спремом на 30.000 становника;</p>
<p class="v2-clan-left-1">4) у оториноларингологији: једног доктора медицине 
специјалисту и једну медицинску сестру – техничара са вишом односно средњом 
школском спремом на 30.000 становника;</p>
<p class="v2-clan-left-1">5) у психијатрији: једног доктора медицине 
специјалисту психијатрије (неуропсихијатрије) и једну медицинску сестру – 
техничара са вишом односно средњом школском спремом на 40.000 становника, а на 
два оваква тима – и по једног психолога, социјалног радника и вишег радног 
терапеута;</p>
<p class="v2-clan-left-1">6) у дерматовенерологији једног доктора медицине 
специјалисту из дерматовенерологије и једну медицинску сестру – техничара са 
средњом стручном спремом на 40.000 становника;</p>
<p class="v2-clan-left-1">7) у медицини спорта: једног доктора медицине 
специјалисту из медицине спорта и једну медицинску сестру – техничара на 100.000 
становника;</p>
<p class="v2-clan-left-1">8) у служби за хемодијализу: један доктор медицине 
или доктор медицине специјалиста интерне медицине и четири медицинске сестре – 
техничара са вишом односно средњом школском спремом на 3.400 дијализа годишње и 
један техничар – електроничар са вишом односно средњом школском спремом на 4.500 
дијализа годишње;</p>
<p class="v2-clan-left-1">9) у социјалној медицини са информатиком: једног 
доктора медицине специјалисту социјалне медицине, једног информатичара и две 
медицинске сестре – техничара са вишом односно средњом школском спремом на 
100.000 становника.</p>
<p class="hide-change">
*Службени гласник РС, број 112/2009</p>
<p class="clan">Члан 7.</p>
<p>Дом здравља који у свом саставу има стационар и породилиште обезбеђује:</p>
<p>1) у стационару: једног доктора медицине специјалисту одговарајуће гране медицине и седам медицинских сестара – техничара са средњом школском спремом;</p>
<p>2) у породилишту: једног доктора медицине специјалисту из гинекологије и акушерства и седам гинеколошко-акушерских сестара.</p>
<p class="italik">2. Апотека</p>
<p class="clan">Члан 8.</p>
<p>Апотека се може основати и обављати фармацеутску здравствену делатност ако има најмање два дипломирана фармацеута и једног фармацеутског техничара са средњом школском спремом.</p>
<p>Организациона јединица здравствене установе која обавља делатност апотеке може обављати делатност ако има једног дипломираног фармацеута и једног фармацеутског техничара – на 10.000 становника.</p>
<p>Огранак апотеке из става 1. овог члана може обављати делатност ако има једног дипломираног фармацеута и једног фармацеутског техничара са средњом школском спремом.</p>
<p>Јединица за издавање готових лекова може обављати делатност ако има једног дипломираног фармацеута.</p>
<p class="italik">
3. Завод</p>
<p class="clan">Члан 9.</p>
<p>Апотека, односно 
друга здравствена установа која организује галенску лабораторију и јединицу за 
фармакоинформатику, као посебне организационе јединице, поред здравствених 
радника из члана 8. овог правилника, има и:</p>
<p>1) у галенској 
лабораторији: једног дипломираног фармацеута специјалисту из фармацеутске 
технологије и два фармацеутска техничара са средњом школском спремом;</p>
<p>2) у jединици за 
фармакоинформатику: једног дипломираног фармацеута специјалисту из 
фармакоинформатике на 150.000 становника.</p>
<p class="hide-change">
<em>НАПОМЕНА 
ИЗДАВАЧА: Престала је да важи одредба члана 9. - у делу који се односи на услове 
у погледу кадра у галенској лабораторији, даном ступања на снагу Правилника о 
условима за израду галенских лекова ("Службени гласник РС", број 10/2012), 
односно 18. фебруара 2012. године (види члан 56. Правилника - 10/2012-12)</em></p>
<p class="v2-clan-1">Члан 10.</p>
<p class="v2-clan-left-1">Завод за здравствену заштиту студената може се 
основати и обављати здравствену делатност ако у погледу кадра има најмање: шест 
доктора опште медицине, односно специјалиста опште медицине и шест медицинских 
сестара – техничара са вишом односно средњом школском спремом; два доктора 
медицине специјалисте гинекологије и акушерства и две гинеколошко-акушерске 
сестре са вишом или средњом школском спремом; једног доктора стоматологије и 
једну стоматолошку сестру – техничара; једног дипломираног фармацеута – 
медицинског биохемичара или дипломираног фармацеута специјалисту медицинске 
биохемије или доктора медицине специјалисту клиничке биохемије и два 
лабораторијска техничара са средњом школском спремом; једног доктора медицине 
специјалисту из радиологије и једног радиолошког техничара.</p>
<p class="v2-clan-left-1">Уколико завод из става 1. овог члана има организовано 
обављање специјалистичко-консултативне делатности, обезбеђује по једног доктора 
медицине одговарајуће специјалности и једну медицинску сестру – техничара са 
вишом односно средњом школском спремом, у свакој области.</p>
<p class="v2-clan-left-1">Завод из става 1. овог члана који у свом саставу има 
и стационар обезбеђује једног специјалисту одговарајуће гране медицине и седам 
медицинских сестара – техничара са вишом односно средњом школском спремом.</p>
<p class="v2-clan-left-1">У заводу за обављање фармацеутске здравствене 
делатности обезбеђује се један дипломирани фармацеут.</p>
<p>
<span class="hide-change">*Службени гласник РС, број 112/2009</span></p>
<p class="clan">Члан 11.</p>
<p>Завод за здравствену заштиту радника може се основати и обављати здравствену делатност ако у погледу кадра има најмање: пет доктора медицине специјалисте медицине рада и пет медицинских сестара – техничара са вишом односно средњом школском спремом.</p>
<p>Ако завод из става 1. овог члана обавља и превентивну и куративну здравствену делатност из области опште медицине, стоматологије и гинекологије, обезбеђује се један доктор медицине, један доктор стоматологије, један доктор медицине специјалиста гинекологије и акушерства и једна медицинска сестра – техничар са вишом односно средњом школском спремом, у свакој области.</p>
<p>Ако завод из става 1. овог члана има организовано обављање специјалистичко – консултативне делатности, обезбеђује по једног доктора медицине одговарајуће специјалности и једну медицинску сестру – техничара са вишом односно средњом школском спремом у свакој области, као и једног психолога и социјалног радника.</p>
<p>У заводу за обављање фармацеутске здравствене делатности обезбеђује се један дипломирани фармацеут.</p>
<p class="clan">Члан 12.</p>
<p>Завод за хитну медицинску помоћ може се основати и обављати здравствену делатност ако у погледу кадра има најмање: једног доктора медицине 
<span class="v2-clan-left-1">и једну медицинску сестру</span> – техничара са вишом односно средњом школском спремом и једног возача на 6.000 становника, а на два оваква тима – још једну медицинску сестру – техничара са вишом односно средњом школском спремом.</p>
<p>Завод из става 1. овог члана за обављање санитетског превоза обезбеђује још по једног возача на сваких 15.000 становника.</p>
<p>У заводу за обављање фармацеутске здравствене делатности обезбеђује се један дипломирани фармацеут.</p>
<p class="hide-change">
*Службени гласник РС, број 112/2009</p>
<p class="clan">Члан 13.</p>
<p>Завод за геронтологију може се основати и обављати здравствену делатност ако у погледу кадра има најмање: пет доктора медицине и девет медицинских сестара – техничара са вишом односно средњом школском спремом и два здравствена радника – физиотерапеута са вишом односно средњом школском спремом.</p>
<p>У заводу за обављање фармацеутске здравствене делатности обезбеђује се један дипломирани фармацеут.</p>
<p class="clan">Члан 14.</p>
<p>Завод за стоматологију може се основати и обављати здравствену делатност ако у погледу кадра има најмање: пет доктора стоматологије и пет стоматолошких сестара – техничара са вишом односно средњом школском спремом.</p>
<p>Уколико завод из става 1. овог члана има организовано обављање специјалистичко-консултативне делатности, обезбеђује једног доктора стоматологије одговарајуће специјалности и једну стоматолошку сестру – техничара са вишом односно средњом школском спремом, у свакој области.</p>
<p>У заводу за обављање фармацеутске здравствене делатности обезбеђује се један дипломирани фармацеут.</p>
<p class="clan">Члан 15.</p>
<p>Завод за плућне болести и туберкулозу може се основати и обављати здравствену делатност ако у погледу кадра има најмање: пет доктора медицине специјалисте интерне медицине или пнеумофтизиологије и пет медицинских сестара – техничара са вишом односно средњом школском спремом; једног доктора медицине специјалисту микробиологије и једног лабораторијског техничара са средњом школском спремом; једног доктора медицине специјалисту из радиологије и једног<span class="v2-clan-left-1">
</span>&nbsp;радиолошког техничара.</p>
<p>У заводу за обављање фармацеутске здравствене делатности обезбеђује се један дипломирани фармацеут.</p>
<p>Завод из 1. овог члана обављање лабораторијске делатности може обезбедити и преко друге одговарајуће здравствене установе.</p>
<p>
<span class="hide-change">*Службени гласник РС, број 112/2009</span></p>
<p class="clan">Члан 16.</p>
<p>Завод за кожне и венеричне болести може се основати и обављати здравствену делатност ако у погледу кадра има најмање: пет доктора медицине специјалисте дерматовенерологије и пет медицинских сестара – техничара са вишом односно средњом школском спремом; једног доктора медицине специјалисту микробиологије и једног лабораторијског техничара са средњом школском спремом.</p>
<p>У заводу за обављање фармацеутске здравствене делатности обезбеђује се један дипломирани фармацеут.</p>
<p>Завод из става 1. овог члана обављање лабораторијске делатности може обезбедити и преко друге одговарајуће здравствене установе.</p>
<p class="clan">Члан 17.</p>
<p>Од укупног броја запослених у здравственој установи на примарном нивоу здравствене делатности до 15% су радници за обављање немедицинских послова (правни, економско-финансијски, технички и други слични послови).</p>
<p>За обављање правних и економско-финансијских послова обезбеђује се један немедицински радник на седам здравствених радника и здравствених сарадника са високом школском спремом.</p>
<p>За обављање техничких и помоћних послова обезбеђује се један немедицински радник на три здравствена радника и здравствена сарадника са високом школском спремом, не укључујући возаче у хитној медицинској помоћи.  
</p>
<p class="bold">Б. Здравствене установе на секундарном нивоу</p>
<p class="italik">1. Болница</p>
<p class="clan">а. Општа болница</p>
<p class="clan">Члан 18.</p>
<p>Општа болница може се основати и обављати специјалистичко-консултативну и стационарну делатност ако у погледу кадра има најмање:</p>
<p>1) у интерној медицини, педијатрији, општој хирургији и гинекологији и акушерству: два доктора медицине специјалисте из одговарајуће гране медицине и четири медицинске сестре – техничара са вишом односно средњом школском спремом, у свакој области;</p>
<p>2) у анестезиологији са реаниматологијом: једног доктора медицине специјалисту и два здравствена радника са вишом односно средњом школском спремом;</p>
<p><span class="v2-clan-left-2">3) у лабораторијској дијагностици: једног 
дипломираног фармацеута – медицинског биохемичара или дипломираног фармацеута 
специјалисту медицинске биохемије или доктора медицине специјалисту клиничке 
биохемије или доктора медицине специјалисту лабораторијске медицине и два 
лабораторијска техничара са вишом, односно средњом школском спремом;</span></p>
<p>4) у радиолошкој дијагностици: једног доктора медицине специјалисту и два<span class="v2-clan-left-1">
</span>&nbsp;радиолошка техничара;</p>
<p>5) у трансфузији крви, патолошкој анатомији и физикалној медицини и рехабилитацији: једног доктора медицине специјалисту из одговарајуће гране медицине и два здравствена радника са вишом односно средњом школском спремом, у свакој области;</p>
<p>6) у фармацеутској здравственој делатности преко болничке апотеке: једног дипломираног фармацеута.</p>
<p>За обављање санитетског превоза општа болница мора имати најмање три возача.</p>
<p>Делатност из области трансфузиологије и патолошке анатомије, као и санитетски превоз, општа болница може обезбедити преко друге здравствене установе.</p>
<p>Општа болница може обављати делатност ако има најмање 20 постеља.</p>
<p class="hide-change">
*Службени гласник РС, број 112/2009</p>
<p class="hide-change">
**Службени гласник РС, број 16/2018</p>
<p>
<span class="hide-change"><em>НАПОМЕНА 
ИЗДАВАЧА: Престао је да важи члан 18. став 1. тачка 5) - </em>
<span lang="SR-LATN-RS"><em>у делу који се односи на услове у погледу кадра у трансфузији крви</em></span><em>, даном ступања на снагу 
Правилника о ближим условима у погледу кадра, опреме и простора за обављање 
трансфузиолошке делатности, односно одређених послова трансфузиолошке делатности ("Службени гласник РС", број 
119/2012), 
односно 25. децембра 2012. године (види члан 14. Правилника - 119/2012-116)</em></span></p>
<p class="v2-clan-1">Члан 19.</p>
<p class="v2-clan-left-1">Општа болница за обављање 
специјалистичко-консултативне и стационарне делатности има на 100 болничких 
постеља (за основни и полуинтензивни ниво лечења и неге) у одговарајућој области 
медицине у погледу кадра:</p>
<p class="v2-clan-left-1">1) у интерној медицини, неурологији, инфективним 
болестима – 18 доктора медицине и 58 медицинских сестара – техничара са вишом 
односно средњом школском спремом, од чега на нези болесника 50;</p>
<p class="v2-clan-left-1">2) у пнеумофтизиологији – 15 доктора медицине и 50 
медицинских сестара – техничара са вишом односно средњом школском спремом, од 
чега на нези болесника 43;</p>
<p class="v2-clan-left-1">3) у дерматовенерологији – 15 доктора медицине и 50 
медицинских сестара – техничара са вишом односно средњом школском спремом, од 
чега на нези болесника 38;</p>
<p class="v2-clan-left-1">4) у педијатрији – 20 доктора медицине и 70 
педијатријских сестара и медицинских сестара – техничара са вишом односно 
средњом школском спремом, од чега на нези болесника 60;</p>
<p class="v2-clan-left-1">5) у психијатрији – 15 доктора медицине и 50 
медицинских сестара – техничара са вишом односно средњом школском спремом, од 
чега на нези болесника 38;</p>
<p class="v2-clan-left-1">6) у хирургији и урологији – 20 доктора медицине и 80 
медицинских сестара – техничара са вишом односно средњом школском спремом, од 
чега на нези болесника 50, а 30 на осталим стручним пословима укључујући и 
операционе сале, амбуланте, кабинете и друго;</p>
<p class="v2-clan-left-1">7) у ортопедији са трауматологијом – 18 доктора 
медицине и 80 медицинских сестара – техничара са вишом односно средњом школском 
спремом, од чега на нези болесника 50, а 30 на осталим стручним пословима 
укључујући и операционе сале, амбуланте, кабинете и друго;</p>
<p class="v2-clan-left-1">8) у оториноларингологији и офталмологији – 18 
доктора медицине и 70 медицинских сестара – техничара са вишом односно средњом 
школском спремом, од чега на нези болесника 50, а 20 на осталим стручним 
пословима укључујући и операционе сале, амбуланте, кабинете и друго;</p>
<p class="v2-clan-left-1">9) у гинекологији и акушерству – 18 доктора медицине 
и 70 медицинских сестара – техничара са вишом односно средњом школском спремом, 
од чега на нези болесника 50, а 20 на осталим стручним пословима укључујући и 
операционе сале, амбуланте, кабинете и друго;</p>
<p class="v2-clan-left-1">10) у одељењу за новорођену децу – десет доктора 
медицине и 60 педијатријских сестара и медицинских сестара-техничара са вишом 
односно средњом школском спремом;</p>
<p class="v2-clan-left-1">11) у одељењу за продужено лечење и негу – осам 
доктора медицине и 50 медицинских сестара – техничара са вишом односно средњом 
школском спремом;</p>
<p class="v2-clan-left-1">12) општа болница са најмање 300 постеља, у одељењу 
за пријем и збрињавање хитних стања, у погледу кадра има једног доктора медицине 
специјалисту, две медицинске сестре – техничара са вишом односно средњом 
школском спремом и по једног лабораторијског техничара и радиолошког техничара – 
у свакој смени.</p>
<p class="v2-clan-left-1">У оквиру предвиђеног броја доктора медицине из става 
1. овог члана, најмање 80% су специјалисти одговарајуће гране медицине. Од 
предвиђеног броја здравствених радника са вишом односно средњом школском спремом 
до 20% су здравствени радници са вишом школском спремом.</p>
<p class="v2-clan-left-1">За обављање мање сложених послова здравствене неге, 
уместо медицинских сестара – техничара, општа болница може ангажовати помоћне 
раднике (неговатеље).</p>
<p class="v2-clan-left-1">Општа болница има у области неурологије, педијатрије 
и психијатрије на сваких 100 болничких постеља два здравствена сарадника, а у 
области оториноларингологије и офталмологије три здравствена сарадника.</p>
<p class="v2-clan-left-1">У општој болници у седишту управног округа којој 
гравитира преко 200.000 становника, односно у општој болници са више од 400 
постеља којој гравитира преко 200.000 становника, у оквиру укупног броја доктора 
медицине у хирургији, највише по два доктора медицине могу бити специјалисти 
дечје, васкуларне и пластичне и реконструктивне хирургије, а у оквиру 
оториноларингологије један специјалиста из максилофацијалне хирургије.</p>
<p class="v2-clan-left-1">Опште болнице у Бору, Ћуприји, Суботици и Ужицу које 
обављају делатност из области неурохирургије, у оквиру укупног броја доктора 
медицине у хирургији могу имати до два доктора медицине специјалисте 
неурохирургије.</p>
<p class="v2-clan-left-1">Општа болница која обавља само 
специјалистичко-консултативну делатност из области психијатрије 
(неуропсихијатрије), ортопедије, урологије, офталмологије, оториноларингологије 
и дерматологије има најмање једног доктора медицине специјалисту и једну 
медицинску сестру – техничара са вишом односно средњом школском спремом, у 
свакој области.</p>
<p class="hide-change">
*Службени гласник РС, број 112/2009</p>
<p class="clan">Члан 20.</p>
<p>Општа болница у одељењу за интензивно лечење и негу има на десет болничких постеља:</p>
<p>а) за Ниво 2 интензивног лечења и неге (укључујући и коронарну јединицу): четири доктора медицине специјалисте и 20 медицинских сестара – техничара са вишом односно средњом школском спремом;</p>
<p>б) за Ниво 3 интензивног лечења и неге: шест доктора медицине и 40 медицинских сестара – техничара са вишом односно средњом школском спремом.</p>
<p class="clan">Члан 21.</p>
<p>Општа болница у оквиру специјалистичко-консултативне и стационарне делатности за пружање услуга амбулантним и стационарно леченим пацијентима, у односу на број болничких постеља и обима стручних послова, има и:</p>
<p class="v2-clan-left-1">1) у основној радиолошкој дијагностици – једног 
доктора медицине специјалисту радиологије и два радиолошка техничара – на 70 
болничких постеља, а на пет оваквих тимова – још једног радиолошког техничара.</p>
<p class="v2-clan-left-1">Ако општа болница у обављању радиолошке делатности 
користи компјутеризовану томографију (скенер), односно магнетну резонанцу, у 
свакој од ових области има и једног доктора медицине специјалисту радиологије и 
два радиолошка техничара – у свакој смени, а за рад у две смене;</p>
<p><span class="v2-clan-left-2">3) у лабораторијској дијагностици: једног 
дипломираног фармацеута – медицинског биохемичара или дипломираног фармацеута 
специјалисту медицинске биохемије или доктора медицине специјалисту клиничке 
биохемије или доктора медицине специјалисту лабораторијске медицине и шест 
лабораторијских техничара са вишом, односно средњом школском спремом и једног 
помоћног радника на обим посла до 120.000 анализа годишње;</span></p>
<p>3) у микробиолошкој дијагностици – једног доктора медицине специјалисту микробиологије и два лабораторијска техничара са вишом односно средњом школском спремом – на 300 болесничких постеља, а на два оваква тима – и једног помоћног радника;</p>
<p>4) у патологији, патохистологији и цитологији – једног доктора медицине специјалисту патологије и два здравствена радника са вишом односно средњом школском спремом на 150 болесничких постеља, а на четири оваква тима – и једног помоћног радника;</p>
<p>5) у анестезиологији са реаниматологијом – једног доктора медицине специјалисту анестезиологије са реаниматологијом и две медицинске сестре – техничара са вишом односно средњом школском спремом на 16 хируршких постеља, односно по једног анестезиолога за сваку операциону салу, анестезиолошку амбуланту, амбуланту за бол и једног анестезиолога у одељењу за интензивно лечење и негу (базни мониторинг);</p>
<p class="hide-change">
<em>6) 
престала је да важи (види члан 14. Правилника - 
119/2012-116)</em></p>
<p>Трансфузиолошка служба опште болнице која обавља и прикупљање крви на терену, на сваких 1.500 узетих јединица крви има још један тим из претходног става;</p>
<p>7) у нуклеарној медицини – једног доктора медицине специјалисту нуклеарне медицине и два здравствена радника са вишом односно средњом школском спремом на 300 болесничких постеља;</p>
<p>8) у физикалној медицини и рехабилитацији – једног доктора медицине специјалисту физикалне медицине и пет физиотерапеута са вишом односно средњом школском спремом на 150 болесничких постеља;</p>
<p>9) у фармацеутској здравственој делатности преко болничке апотеке – једног дипломираног фармацеута и једног фармацеутског техничара на 200 болничких постеља, а на два оваква тима – и једног помоћног радника.<span class="v2-clan-left-2">
</span></p>
<p>10) у служби клиничке фармакологије – једног доктора медицине специјалисту клиничке фармакологије на 400 болничких постеља;</p>
<p>11) у служби социјалне медицине, информатике и статистике – једног доктора медицине специјалисту и три здравствена радника и здравствена сарадника са високом, вишом односно средњом школском спремом на 400 болничких постеља;</p>
<p>12) за послове припреме дијета за пацијенте и контролу намирница – једног здравственог радника са вишом односно средњом школском спремом – дијететичара на 300 болничких постеља.</p>
<p class="hide-change">
*Службени гласник РС, број 112/2009</p>
<p class="hide-change">
**Службени гласник РС, број 10/2012</p>
<p class="hide-change">
***Службени гласник РС, број 16/2018</p>
<p class="clan">Члан 22.</p>
<p>Општа болница има на следећим пословима:</p>
<p class="v2-clan-left-1">1) хемодијализе: један доктор медицине специјалиста 
интерне медицине и четири медицинске сестре – техничара са вишом односно средњом 
школском спремом на 3.400 дијализа годишње и један техничар – електроничар са 
вишом односно средњом школском спремом на 4.500 дијализа годишње.</p>
<p class="v2-clan-left-1">Општа болница која обавља послове хемодијализе у 
педијатрији има једног доктора медицине специјалисту педијатрије и четири 
медицинске сестре – техничара са вишом односно средњом школском спремом на 2.000 
дијализа годишње и једног техничара – електроничара са вишом односно средњом 
школском спремом на 4.500 дијализа годишње.</p>
<p>2) перитонеалне дијализе – једну медицинску сестру – техничара са вишом односно средњом школском спремом на пет болесника – у смени.</p>
<p>За дијагностику и лечење у оквиру дневне болнице, општа болница у одређеној области има:</p>
<p>1) у дневној болници из интерне медицине и хирургије – једног доктора медицине специјалисту и две медицинске сестре – техничара са вишом односно средњом школском спремом на десет болесника – у смени;</p>
<p>2) у дневној болници из психијатрије и заштите менталног здравља – једног доктора медицине специјалисту психијатрије (неуропсихијатрије) и једну медицинску сестру – техничара са вишом односно средњом школском спремом на 15 болесника у смени, а на два тима – и по једног психолога, социјалног радника и вишег радног терапеута.</p>
<p class="hide-change">
*Службени гласник РС, број 112/2009</p>
<p class="italik">б. Специјална болница</p>
<p class="clan">Члан 23.</p>
<p>Специјална болница се оснива и обавља специјалистичко-консултативну и стационарну делатност ако у погледу кадра има најмање:</p>
<p>1) у интернистичкој области – два доктора медицине специјалисте из одговарајуће гране медицине и четири медицинске сестре – техничара са средњом школском спремом;</p>
<p>2) у хируршкој области – два доктора медицине специјалисте из одговарајуће гране медицине и четири медицинске сестре – техничара са средњом школском спремом, једног доктора медицине специјалисту анестезиологије са реаниматологијом и два здравствена радника са вишом односно средњом школском спремом;</p>
<p class="v2-clan-left-1">3) у лабораторијској дијагностици: једног дипломираног 
фармацеута – медицинског биохемичара или дипломираног фармацеута специјалисту 
медицинске биохемије или доктора медицине специјалисту клиничке биохемије или 
доктора медицине специјалисту лабораторијске медицине и једног лабораторијског 
техничара са вишом, односно средњом школском спремом;</p>
<p class="v2-clan-left-1">4) у радиолошкој дијагностици: једног доктора медицине 
специјалисту радиологије и једног вишег радиолошког техничара;</p>
<p>5) у трансфузији крви, патолошкој анатомији и физикалној медицини и рехабилитацији: једног доктора медицине специјалисту из одговарајуће гране медицине и два здравствена радника са вишом односно средњом школском спремом, у свакој области;</p>
<p>6) у фармацеутској здравственој делатности преко болничке апотеке: једног дипломираног фармацеута.</p>
<p>За обављање санитетског превоза специјална болница мора имати најмање три возача.</p>
<p>Делатност из области трансфузиологије и патолошке анатомије, као и санитетски превоз, специјална болница може обезбедити преко друге здравствене установе.</p>
<p>Специјална болница може обављати делатност ако има најмање десет болничких постеља.</p>
<p><span class="hide-change">*Службени гласник РС, број 16/2018</span></p>
<p>
<span class="hide-change"><em>НАПОМЕНА 
ИЗДАВАЧА: Престао је да важи члан 23. став 1. тачка 5) - </em></span>
<span class="hide-change">
<span lang="SR-LATN-RS"><em>у делу који се односи на услове у погледу кадра у трансфузији крви</em></span><em>, даном ступања на снагу 
Правилника о ближим условима у погледу кадра, опреме и простора за обављање 
трансфузиолошке делатности, односно одређених послова трансфузиолошке делатности ("Службени гласник РС", број 
119/2012), 
односно 25. децембра 2012. године (види члан 14. Правилника - 119/2012-116)</em></span></p>
<p class="clan">Члан 24.</p>
<p>Специјална болница за лечење акутних болести за обављање специјалистичко-консултативне и стационарне делатности на 100 болничких постеља у одговарајућој области медицине за коју је основана има кадар који је прописан за одговарајућу делатност опште болнице у чл. 19. и 20. овог правилника.</p>
<p>Специјална болница за лечење хроничних болести у области за коју је основана може обављати специјалистичко-консултативну и стационарну делатност ако на 100 болничких постеља има пет доктора медицине и 20 медицинских сестара – техничара са вишом односно средњом школском спремом, а три здравствена сарадника са високом односно вишом школском спремом на 200 болничких постеља.</p>
<p>У оквиру предвиђеног броја доктора медицине из ст. 1. и 2. овог члана, најмање 80% су специјалисти одговарајуће гране медицине. Од предвиђеног броја здравствених радника са вишом односно средњом школском спремом до 15% су здравствени радници са вишом школском спремом.</p>
<p class="v2-clan-left-1">За обављање мање сложених послова здравствене неге 
уместо медицинских сестара – техничара, специјална болница може ангажовати 
помоћне раднике (неговатеље).</p>
<p>За обављање лабораторијске, радиолошке и друге дијагностике и терапије специјална болница из ст. 1. и 2. овог члана обезбеђује кадар прописан у чл. 21. и 22. овог правилника.</p>
<p>Делатност из области трансфузиологије и патолошке анатомије, као и санитетски превоз, специјална болница може обезбедити преко друге здравствене установе.</p>
<p class="hide-change">
*Службени гласник РС, број 112/2009</p>
<p class="clan">Члан 25.</p>
<p>Специјална болница за рехабилитацију за обављање специјалистичко-консултативне и стационарне делатности на сваких 100 болничких постеља има:</p>
<p>1) у одељењу за непокретне болеснике – пет доктора медицине (од чега четири специјалисте физикалне медицине и рехабилитације и једног доктора медицине специјалисту интернистичке гране медицине), 75 здравствених радника са вишом односно средњом школском спремом (50 на пословима неге, 23 физиотерапеута и два виша радна терапеута) и два здравствена сарадника са високом односно вишом школском спремом;</p>
<p>2) у одељењу за полупокретне болеснике – пет доктора медицине (од чега четири специјалисте физикалне медицине и рехабилитације и једног доктора медицине специјалисту интернистичке гране медицине), 55 здравствених радника са вишом односно средњом школском спремом (30 на пословима неге, 20 физиотерапеута и пет виших радних терапеута) и два здравствена сарадника са високом односно вишом школском спремом;</p>
<p>3) у одељењу за покретне болеснике – три доктора медицине специјалисте физикалне медицине и рехабилитације, 38 здравстевних радника са вишом односно средњом школском спремом (15 на пословима неге, 20 физиотерапеута и три виша радна терапеута) и два здравствена сарадника са високом односно вишом школском спремом.</p>
<p>За обављање лабораторијске, радиолошке и друге дијагностике и терапије специјална болница обезбеђује кадар прописан у чл. 21. и 22. овог правилника.</p>
<p>Делатност из области трансфузиологије и патолошке анатомије, као и санитетски превоз, специјална болница може обезбедити преко друге здравствене установе.</p>
<p class="bold">В. Здравствене установе на терцијарном нивоу</p>
<p class="italik">1. Клиника</p>
<p class="clan">Члан 26.</p>
<p>Клиника се оснива и обавља високоспецијализовану специјалистичко-консултативну и стационарну здравствену делатност из одређене гране медицине односно стоматологије ако у погледу кадра има најмање:</p>
<p>1) у интернистичкој области и рехабилитацији – осам доктора медицине специјалисте из одговарајуће гране медицине и 20 медицинских сестара – техничара са вишом односно средњом школском спремом;</p>
<p>2) у хируршкој области – осам доктора медицине специјалисте из одговарајуће гране медицине и 20 медицинских сестара – техничара са вишом односно средњом школском спремом, два доктора медицине специјалисте анестезиологије са реаниматологијом и четири здравствена радника са вишом односно средњом школском спремом;</p>
<p>3) у стоматолошкој области – осам доктора стоматологије специјалисте из одговарајуће гране стоматологије и 20 стоматолошких сестара – техничара са вишом односно средњом школском спремом, два доктора медицине специјалисте анестезиологије са реаниматологијом и четири здравствена радника са вишом односно средњом школском спремом;</p>
<p><span class="v2-clan-left-1">4) у лабораторијској дијагностици: једног 
дипломираног фармацеута – медицинског биохемичара или дипломираног фармацеута 
специјалисту медицинске биохемије или доктора медицине специјалисту клиничке 
биохемије или доктора медицине специјалисту лабораторијске медицине и два 
лабораторијска техничара са вишом, односно средњом школском спремом;</span></p>
<p>5) у радиолошкој дијагностици: једног доктора медицине специјалисту радиологије и два виша радиолошка техничара;</p>
<p>6) у трансфузији крви, патолошкој анатомији и физикалној медицини и рехабилитацији: једног доктора медицине специјалисту из одговарајуће гране медицине и два здравствена радника са вишом односно средњом школском спремом, у свакој области;</p>
<p>7) у фармацеутској здравственој делатности преко болничке апотеке: једног дипломираног фармацеута.</p>
<p>За обављање санитетског превоза клиника мора имати најмање три возача.</p>
<p>Делатност из области трансфузиологије и патолошке анатомије, као и санитетски превоз, клиника може обезбедити преко друге здравствене установе.  
</p>
<p>У оквиру предвиђеног броја доктора медицине из става 1. тач. 1)–3) овог члана клиника мора имати најмање два здравствена радника у наставном звању доцента, ванредног или редовног професора медицинског факултета, односно стоматолошког факултета.</p>
<p>Клиника може обављати делатност ако има најмање 25 болничких постеља.</p>
<p class="hide-change">
*Службени гласник РС, број 16/2018</p>
<p class="hide-change">
<em>НАПОМЕНА 
ИЗДАВАЧА: Престао је да важи члан 26. став 1. тачка 6) - </em>
<span lang="SR-LATN-RS"><em>у делу који се односи на услове у погледу кадра у трансфузији крви</em></span><em>, 
даном ступања на снагу Правилника о ближим условима у погледу кадра, опреме и 
простора за обављање трансфузиолошке делатности, односно одређених послова 
трансфузиолошке делатности ("Службени гласник РС", број 119/2012), односно 25. 
децембра 2012. године (види члан 14. Правилника - 119/2012-116)</em></p>
<p class="v2-clan-1">Члан 27.</p>
<p class="v2-clan-left-1">Клиника за обављање високоспецијализоване и 
специјалистичко-консултативне и стационарне делатности на 100 болничких постеља 
у одговарајућој области медицине за коју је основана има кадар који је прописан 
за одговарајућу делатност опште болнице у чл. 19. и 20. овог правилника, а у 
области рехабилитације за делатност специјалне болнице у члану 25. овог 
правилника, увећан за 25%.</p>
<p class="v2-clan-left-1">Клиника у којој се у оквиру високоспецијализованих 
делатности радиологије и онкологије, пружају и услуге радиотерапије, за обављање 
специјалистичко-консултативне и стационарне делатности има, на 100 болничких 
постеља (за основни и полуинтензивни ниво лечења и неге), 12 доктора медицине и 
80 медицинских сестара – техничара са вишом односно средњом школском спремом, од 
чега на нези болесника 60, а 20 на осталим стручним пословима укључујући и 
дневну болницу, амбуланте, кабинете и друго.</p>
<p class="v2-clan-left-1">У дневној болници службе за радиотерапију по сваком 
апарату који се користи у радиотерапији обезбеђује се следећи кадар у свакој 
смени:</p>
<p class="v2-clan-left-1">1) апарат за суперволтажну радиотерапију (линеарни 
акцелератор, кобалт апарат) – једног доктора медицине специјалисту одговарајуће 
гране медицине, три радиолошка техничара и једног медицинског физичара;</p>
<p class="v2-clan-left-1">2) сала за брахитерапију: апарат за брахитерапију – 
једног доктора медицине специјалисту одговарајуће гране медицине, једног 
радиолошког техничара и једног медицинског физичара, као и још једног 
радиолошког техничара за рад на рендген апарату у сали;</p>
<p class="v2-clan-left-1">3) апарат за ортоволтажну радиотерапију – једног 
доктора медицине специјалисту одговарајуће гране медицине и једног радиолошког 
техничара;</p>
<p class="v2-clan-left-1">4) симулатор зрачења – једног доктора медицине 
специјалисту одговарајуће гране медицине и два радиолошка техничара;</p>
<p class="v2-clan-left-1">5) компјутеризована томографија (скенер) симулатор – 
једног доктора медицине специјалисту одговарајуће гране медицине и два 
радиолошка техничара;</p>
<p class="v2-clan-left-1">6) станица за планирање транскутане радиотерапије и 
брахитерапије – доктора медицине специјалисту одговарајуће гране медицине са 
половином радног времена и једног радиолошког техничара за рад у моделарској 
соби;</p>
<p class="v2-clan-left-1">7) апарат за зрачење крви – доктора медицине 
специјалисту одговарајуће гране медицине са половином радног времена и једног 
радиолошког техничара.</p>
<p class="v2-clan-left-1">За потребе одржавања апарата у служби за 
радиотерапију – једног инжењера односно информатичара на свака два апарата за 
суперволтажну радиотерапију, односно апарата за брахитерапију.</p>
<p class="v2-clan-left-1">Од укупног броја здравствених радника са високом 
школском спремом најмање 50% су доктори медицине односно стоматологије са 
одговарајућом ужом специјализацијом.</p>
<p class="v2-clan-left-1">За обављање лабораторијске, радиолошке и друге 
дијагностике и терапије клиника обезбеђује кадар прописан у чл. 21. и 22. овог 
правилника.</p>
<p class="v2-clan-left-1">Делатност из области трансфузиологије и патолошке 
анатомије, као и санитетски превоз, клиника може обезбедити преко друге 
здравствене установе.</p>
<p class="hide-change">
*Службени гласник РС, број 112/2009</p>
<p class="italik">2. Институт</p>
<p class="clan">Члан 28.</p>
<p>Институт се може основати и обављати високоспецијализовану специјалистичко-консултативну и стационарну делатност или само високоспецијализовану специјалистичко-консултативну здравствену делатност из једне или више грана медицине или стоматологије ако испуњава услове у погледу кадра и болничких постеља прописане за клинику у чл. 26. и 27. овог правилника и услове који су прописани законом којим се уређује област научноистраживачке делатности.  
</p>
<p class="italik">3. Клиничко-болнички центар</p>
<p class="clan">Члан 29.</p>
<p>Клиничко-болнички центар може се основати и обављати здравствену делатност ако у свакој области за коју обавља здравствену делатност испуњава услове прописане у чл. 18–22. овог правилника, а у организационим јединицама које обављају високоспецијализовану специјалистичко-консултативну и стационарну здравствену делатност из једне или више грана медицине ако испуњава услове прописане у чл. 26. и 27. овог правилника.  
</p>
<p class="italik">4. Клинички центар</p>
<p class="clan">Члан 30.</p>
<p>Клинички центар може се основати и обављати здравствену делатност ако из више грана медицине односно области за коју обавља стационарну здравствену делатност има обезбеђен кадар прописан за клинику у чл. 26. и 27. овог правилника.</p>
<p class="v2-clan-1">Члан 31.</p>
<p class="v2-clan-left-1">За обављање правних, економско финансијских, 
техничких и других сличних послова у здравственим установама које обављају 
стационарну здравствену делатност, на 100 постеља обезбеђује се следећи кадар:</p>
<table cellpadding="0" class="tabela-sa-borderom" style="width: 75%;" border="1" cellspacing="0" width="605" align="center">
    <tbody>
        <tr>
            <td style="width: 33%; " valign="top" align="left">
            <p class="v2-clan-left-1">Здравствена установа за:</p>
            </td>
            <td style="width: 33%; " valign="top">
            <p class="v2-clan-left-1">административни радници</p>
            </td>
            <td style="width: 33%; " valign="top">
            <p class="v2-clan-left-1">технички и помоћни радници</p>
            </td>
        </tr>
        <tr>
            <td style="width: 33%; " valign="top" align="left">
            <p class="v2-clan-left-1">1) краткотрајну хоспитализацију</p>
            </td>
            <td style="width: 33%; " valign="top">
            <p class="v2-clan-left-1">7</p>
            </td>
            <td style="width: 33%; " valign="top">
            <p class="v2-clan-left-1">32</p>
            </td>
        </tr>
        <tr>
            <td style="width: 33%; " valign="top" align="left">
            <p class="v2-clan-left-1">2) дуготрајну хоспитализацију</p>
            </td>
            <td style="width: 33%; " valign="top">
            <p>
			&nbsp;</p>
            </td>
            <td style="width: 33%; " valign="top">
            <p>
			&nbsp;</p>
            </td>
        </tr>
        <tr>
            <td style="width: 33%; " valign="top" align="left">
            <p class="v2-clan-left-1">а) психијатријских болесника</p>
            </td>
            <td style="width: 33%; " valign="top">
            <p class="v2-clan-left-1">5</p>
            </td>
            <td style="width: 33%; " valign="top">
            <p class="v2-clan-left-1">25</p>
            </td>
        </tr>
        <tr>
            <td style="width: 33%; " valign="top" align="left">
            <p class="v2-clan-left-1">б) оболелих од ТБЦ, неспецифичних</p>
            </td>
            <td style="width: 33%; " valign="top">
            <p>
			&nbsp;</p>
            </td>
            <td style="width: 33%; " valign="top">
            <p>
			&nbsp;</p>
            </td>
        </tr>
        <tr>
            <td style="width: 33%; " valign="top" align="left">
            <p class="v2-clan-left-1">обољења плућа и других хронична</p>
            </td>
            <td style="width: 33%; " valign="top">
            <p>
			&nbsp;</p>
            </td>
            <td style="width: 33%; " valign="top">
            <p>
			&nbsp;</p>
            </td>
        </tr>
        <tr>
            <td style="width: 33%; " valign="top" align="left">
            <p class="v2-clan-left-1">обољења и стања</p>
            </td>
            <td style="width: 33%; " valign="top">
            <p class="v2-clan-left-1">5</p>
            </td>
            <td style="width: 33%; " valign="top">
            <p class="v2-clan-left-1">25</p>
            </td>
        </tr>
        <tr>
            <td style="width: 33%; " valign="top" align="left">
            <p class="v2-clan-left-1">3) рехабилитацију у специјализованим</p>
            </td>
            <td style="width: 33%; " valign="top">
            <p>
			&nbsp;</p>
            </td>
            <td style="width: 33%; " valign="top">
            <p>
			&nbsp;</p>
            </td>
        </tr>
        <tr>
            <td style="width: 33%; " valign="top" align="left">
            <p class="v2-clan-left-1">болничким установама</p>
            </td>
            <td style="width: 33%; " valign="top">
            <p class="v2-clan-left-1">5</p>
            </td>
            <td style="width: 33%; " valign="top">
            <p class="v2-clan-left-1">25</p>
            </td>
        </tr>
    </tbody>
</table>
<p class="hide-change">
*Службени гласник РС, број 112/2009</p>
<p class="bold">Г. Здравствена делатност која се обавља на више нивоа</p>
<p class="italik">1. Завод за јавно здравље</p>
<p class="v2-clan-1">Члан 32.</p>
<p class="v2-clan-left-1">Завод за јавно здравље може се основати и обављати 
здравствену делатност ако, у односу на укупан број становника на територији за 
коју је основан, има 29 запослених на 100.000 становника, односно 22 запослена 
на 100.000 становника у граду Београду.</p>
<p class="v2-clan-left-1">Укупан број запослених из става 1. овог члана 
распоређује се за обављање послова:</p>
<p class="v2-clan-left-1">1) промоције здравља – један доктор медицине 
специјалиста социјалне медицине, један здравствени сарадник са високом школском 
спремом и један здравствени радник са вишом школском спремом;</p>
<p class="v2-clan-left-1">2) анализе, планирања и организације здравствене 
заштите и информатике са биостатистиком у здравству – један доктор медицине 
специјалиста одговарајуће гране медицине, један здравствени сарадник са високом 
школском спремом и три здравствена радника или здравствена сарадника са вишом 
односно средњом школском спремом;</p>
<p class="v2-clan-left-1">3) контроле и превенције болести – два доктора 
медицине специјалиста одговарајуће гране медицине и три здравствена радника са 
вишом односно средњом школском спремом;</p>
<p class="v2-clan-left-1">4) хигијене и хумане екологије – један доктор 
медицине специјалиста одговарајуће гране медицине, један здравствени сарадник са 
високом школском спремом, четири здравствена радника односно сарадника са вишом, 
односно средњом школском спремом и један помоћни радник;</p>
<p class="v2-clan-left-1">5) микробиологије – два доктора медицине специјалиста 
одговарајуће гране медицине, четири здравствена радника са вишом односно средњом 
школском спремом и један помоћни радник.</p>
<p class="v2-clan-left-1">За обављање правних, економско-финансијских, 
техничких и других сличних послова, завод има 15% запослених од укупног броја 
запослених.</p>
<p class="v2-clan-left-1">Завод за јавно здравље основан за територију 
Републике има 32 запослена на 1.000.000 становника за обављање послова из става 
2. овог члана.</p>
<p>
<span class="hide-change">*Службени гласник РС, број 112/2009</span></p>
<p class="italik">2. Завод за трансфузију крви</p>
<p class="clan">Члан 33.</p>
<p>Завод за трансфузију крви може се основати и обављати здравствену делатност ако у погледу кадра има најмање пет доктора медицине специјалисте трансфузиологије и десет здравствених радника са вишом школском спремом, а за лабораторијску дијагностику најмање једног дипломираног фармацеута – специјалисту медицинске биохемије и два лабораторијска техничара са вишом, односно средњом школском спремом.</p>
<p>Завод за обављање послова прикупљања крви на терену има и најмање пет возача.</p>
<p>На 1500 јединица узете и обрађене крви Завод обезбеђује један тим којег чини један доктор медицине специјалиста трансфузиологије, две медицинске сестре – техничара и један возач.</p>
<p>За обављање правних, економско финансијских, техничких и других сличних послова, изузев послова возача, Завод има 15% запослених од укупног броја запослених.</p>
<p>
<span class="hide-change"><em>НАПОМЕНА 
ИЗДАВАЧА: Престао је да важи </em><span lang="SR-LATN-RS"><em>члан 33. ст. 2. и 3.</em></span><em> 
- </em><span lang="SR-LATN-RS"><em>у делу који се односи на услове у погледу опреме за обављање трансфузиолошке 
делатности, односно одређених послова трансфузиолошке делатности утврђене Листом 
опреме за обављање здравствене делатности</em></span><em>, 
даном ступања на снагу Правилника о ближим условима у погледу кадра, опреме и 
простора за обављање трансфузиолошке делатности, односно одређених послова 
трансфузиолошке делатности ("Службени гласник РС", број 119/2012), односно 25. 
децембра 2012. године (види члан 14. Правилника - 119/2012-116).</em></span></p>
<p class="italik">3. Завод за медицину рада</p>
<p class="clan">Члан 34.</p>
<p>Завод за медицину рада може се основати и обављати здравствену делатност ако у погледу кадра има најмање једног доктора медицине специјалисту медицине рада, два здравствена радника са вишом односно средњом школском спремом на 60.000 запослених и једног здравственог сарадника са високом школском спремом на 90.000 запослених.</p>
<p class="v2-clan-left-1">За обављање делатности у области токсикологије Завод 
мора имати и једног дипломираног фармацеута, специјалисту токсиколошке хемије и 
два хемијска техничара на 2.000 токсиколошких анализа годишње.</p>
<p>За обављање стационарне здравствене делатности Завод мора испуњавати услове у погледу кадра прописане у члану 19. тачка 1) и члану 21. тач. 1) и 2) овог правилника.</p>
<p>За обављање правних, економско-финансијских, техничких и других сличних послова, изузев послова возача, Завод има 15% запослених од укупног броја запослених.</p>
<p class="hide-change">
*Службени гласник РС, број 112/2009</p>
<p class="italik">4. Завод за судску медицину</p>
<p class="clan">Члан 35.</p>
<p>Завод за судску медицину може се основати и обављати здравствену делатност ако у погледу кадра има најмање пет доктора медицине специјалисте судске медицине и једног здравственог сарадника са високом школском спремом и пет помоћних радника за обављање обдукције, а за рад у токсиколошкој лабораторији једног здравственог сарадника са високом школском спремом и два лабораторијска техничара са вишом односно средњом школском спремом.  
</p>
<p>За рад у судско-медицинској лабораторији Завод има једног доктора медицине специјалисту микробиологије или доктора са ужом специјализацијом из имунологије и два лабораторијска техничара са вишом односно средњом школском спремом.</p>
<p>Завод у односу на укупан број становника на територији за коју је основан обезбеђује једног доктора медицине специјалисту судске медицине на 250.000 становника.</p>
<p>За обављање правних, економско-финансијских, техничких и других сличних послова, Завод има 15% запослених од укупног броја запослених.</p>
<p class="italik">5. Завод за имунологију, вирусологију и серуме</p>
<p class="clan">Члан 36.</p>
<p>Завод за имунологију, вирусологију и серуме може се основати и обављати здравствену делатност ако у погледу кадра има најмање два доктора медицине специјалисте микробилогије, два доктора медицине са ужом специјализацијом из имунологије и два здравствена сарадника са високом школском спремом и шест лабораторијских техничара са вишом односно средњом школском спремом за обављање послова лабораторијске дијагностике.</p>
<p>За обављање послова производње серума, вакцина и других имунолошких препарата потребан кадар обезбеђује се у складу са законом којим се уређује област лекова и медицинских средстава и прописима донетим за спровођење тог закона.</p>
<p class="italik">6. Завод за антирабичну заштиту</p>
<p class="clan">Члан 37.</p>
<p>Завод за антирабичну заштиту може се основати и обављати здравствену делатност ако за послове превенције и раног откривање беснила у погледу кадра има најмање једног доктора медицине специјалисту епидемиологије и два здравствена радника са вишом односно средњом школском спремом, а за послове лабораторијске дијагностике једног доктора медицине специјалисту микробилогије или ужег специјалисту из области имунологије и два лабораторијска техничара са вишом односно средњом школском спремом.</p>
<p>За обављање послова производње серума и других имунолошких препарата потребан кадар обезбеђује се у складу са законом којим се уређује област лекова и медицинских средстава и прописима донетим за спровођење тог закона.</p>
<p class="italik">7. Завод за психофизиолошке поремећаје и говорну патологију</p>
<p class="clan">Члан 38.</p>
<p>Завод за психофизиолошке поремећаје и говорну патологију може се основати и обављати здравствену делатност ако у погледу кадра има најмање једног доктора медицине специјалисту одговарајуће гране медицине и пет здравствених сарадника са високом школском спремом.</p>
<p>Завод у односу на укупан број становника на територији за коју је основан обезбеђује једног здравственог сарадника са високом школском спремом на 3.000 деце предшколског узраста.</p>
<p>Завод обезбеђује једног доктора медицине специјалисту физикалне медицине и рехабилитације и два здравствена радника са вишом школском спремом на 300.000 становника.</p>
<p>Завод обезбеђује једног доктора медицине специјалисту педијатрије и два здравствена радника са вишом односно средњом школском спремом на 30.000 деце предшколског узраста.</p>
<p>За обављање правних, економско-финансијских, техничких и других сличних послова, Завод обезбеђује 15% запослених од укупног броја запослених.</p>
<p class="italik">8. Завод за биоциде и медицинску екологију</p>
<p class="clan">Члан 39.</p>
<p>Завод за биоциде и медицинску екологију може се основати и обављати здравствену делатност ако у погледу кадра има најмање два доктора медицине специјалисте епидемиологије или хигијене и четири здравствена радника са вишом односно средњом школском спремом.</p>
<p>За обављање правних, економско-финансијских, техничких и других сличних послова, изузев послова возача, Завод има 15% запослених од укупног броја запослених.</p>
<p class="bold">2) Приватна пракса</p>
<p class="clan">Члан 40.</p>
<p>Приватна пракса може се основати и обављати одређене послове здравствене делатности ако у погледу кадра има:  
</p>
<p>1) у ординацији лекара – једног доктора медицине; у ординацији стоматолога – једног доктора стоматологије; у специјалистичкој ординацији – једног доктора медицине, односно доктора стоматологије специјалисту одговарајуће гране медицине односно стоматологије, а у специјалистичкој ординацији из хируршких грана медицине, односно стоматологије и једног здравственог радника са вишом односно средњом школском спремом;</p>
<p>2) у поликлиници – три доктора медицине, односно доктора стоматологије различитих специјалности и две медицинске сестре – техничара са вишом односно средњом школском спремом;</p>
<p><span class="v2-clan-left-1">3) у лабораторији за биохемију: једног 
дипломираног фармацеута – медицинског биохемичара или дипломираног фармацеута 
специјалисту медицинске биохемије или доктора медицине специјалисту клиничке 
биохемије или доктора медицине специјалисту лабораторијске медицине и два 
лабораторијска техничара са вишом, односно средњом школском спремом; у 
лабораторији за микробиологију и патохистологију: једног доктора медицине 
специјалисту одговарајуће гране медицине и једног лабораторијског техничара са 
вишом, односно средњом школском спремом;</span></p>
<p>4) у апотеци – једног дипломираног фарма-цеута;5) у амбуланти: за здравствену негу – једну медицинску сестру – техничара са вишом односно средњом школском спремом, а за рехабилитацију – једног физиотерапеута са вишом школском спремом;</p>
<p>6) у лабораторији за зубну технику: једног зубног техничара са вишом, односно средњом школском спремом.</p>
<p class="hide-change">
*Службени гласник РС, број 16/2018</p>
<p class="clan">Члан 41.</p>
<p>У приватној пракси мора бити обезбеђен штамбиљ здравственим радницима са високом школском спремом који обављају послове здравствене делатности.</p>
<p>Штамбиљ је правоугаоног облика, по ивицама уоквирен линијом, димензија 15x50 
<span lang="sr">mm</span> и садржи следеће податке писане у равним редовима, и то:</p>
<p>1) доктор медицине или доктор стоматологије;</p>
<p>2) име и презиме;</p>
<p>3) специјалност;</p>
<p>4) број решења о упису приватне праксе у регистар код надлежног органа.</p>
<p class="clan">Члан 42.</p>
<p>Установе социјалне заштите, заводи за извршавање заводских санкција као и друга правна лица за које је посебним законом предвиђено да обављају и одређене послове из здравствене делатности могу обављати здравствену делатност ако испуњавају услове за одређену врсту здравствене установе, односно услове за одређену врсту приватне праксе, у складу са законом.</p>
<p class="clan">III. УСЛОВИ У ПОГЛЕДУ ОПРЕМЕ</p>
<p class="clan">Члан 43.</p>
<p>Здравствена установа, односно приватна пракса може се основати и обављати здравствену делатност ако има одговарајућу опрему утврђену у Листи опреме за обављање здравствене делатности која је одштампана уз овај правилник и чини његов саставни део.</p>
<p>Опрему из става 1. овог члана предвиђену за интервенције, реанимацију, дијагностику, ултразвучну дијагностику, операциону салу и интензивну негу, здравствена установа може обезбеђивати за више области здравствене заштите заједно, а за зубнотехничку лабораторију, лабораторијску дијагностику и радиолошку дијагностику за здравствену установу у целини.</p>
<p>
<span class="hide-change"><em>НАПОМЕНА 
ИЗДАВАЧА: Престао је да важи </em><span lang="SR-LATN-RS"><em>члан 
</em> 
</span>
<em>43. став 1</em><span lang="SR-LATN-RS"><em>.</em></span><em> 
- </em><span lang="SR-LATN-RS"><em>у делу који се односи на услове у погледу опреме за обављање трансфузиолошке 
делатности, односно одређених послова трансфузиолошке делатности утврђене Листом 
опреме за обављање здравствене делатности</em></span><em>, 
даном ступања на снагу Правилника о ближим условима у погледу кадра, опреме и 
простора за обављање трансфузиолошке делатности, односно одређених послова 
трансфузиолошке делатности ("Службени гласник РС", број 119/2012), односно 25. 
децембра 2012. године (види члан 14. Правилника - 119/2012-116)</em></span></p>
<p class="clan">IV. УСЛОВИ У ПОГЛЕДУ ПРОСТОРИЈА</p>
<p class="clan">Члан 44.</p>
<p>Здравствена делатност у здравственој установи, односно приватној пракси може се обављати у грађевинском објекту у коме су обезбеђени следећи општи услови:</p>
<p>1) да су грађени од материјала који не сме штетно да утиче на здравље људи и који обезбеђују звучну, термо и хидро изолацију;</p>
<p>2) да су прикључени на електричну и телефонску мрежу;</p>
<p>3) да су обезбеђени водовод, канализација и грејање;</p>
<p>4) да имају посебне просторије за оставу чистог и прљавог рубља;</p>
<p>5) да у радним просторијама, болесничким собама и санитарним чворовима 
постоји текућа хладна и топла вода;</p>
<p>6) да имају санитарни чвор са предпростором уз чекаоницу, а у болници на 10 постеља санитарни чвор и туш са кадом;</p>
<p>7) да имају природну и вештачку осветљеност, и то: у ординацији и 
лабораторији 250 – 500 лукса, у чекаоници 100 лукса и у ходницима 50 лукса</p>
<p>8) да у свим просторијама, у зависности од намене буде обезбеђена температура од 18 – 25 степени Целзијуса;</p>
<p>9) да су подови и зидови изграђени од материјала који се може лако одржавати и дезинфиковати;</p>
<p>10) да свака грађевинско-техничка и функционална целина у здравственој установи има санитарни чвор за мушкарце и жене (одвојено за болеснике и за особље) и посебне просторије за оставу опреме и средстава за одржавање опште хигијене и за гардеробу особља;</p>
<p class="v2-clan-left-1">11) да просторије у којима здравствену делатност 
обавља здравствена установа односно приватна пракса и то: специјалистичка 
ординација за радиологију, специјалистичка ординација за хипер, односно 
хипобаричну медицину, лабораторија за микробиолошку и вирусолошку дијагностику и 
поликлиника у којој се обављају послови из неке од наведених здравствених 
делатности имају посебан, односно одвојен улаз од улаза у стамбене и пословне 
просторије;</p>
<p>12) да просторије за операциону салу, порођајну салу, хемодијализу и интензивну негу имају обезбеђену климатизацију.</p>
<p><span class="hide-change">*Службени гласник РС, број 16/2018</span></p>
<p class="clan">Члан 45.</p>
<p>За обављање здравствених делатности у здравственој установи, односно приватној пракси, поједине просторије, у зависности од намене треба да имају следеће површине:</p>
<p>1) ординација: 10 m²;</p>
<p>2) просторије за интервенције и просторије за ендоскопију: по 16 m²;</p>
<p class="v2-clan-left-1">3) лабораторија: 40 m² (20 m² за биохемију, 10 m² за 
хематологију и 10 m² за урине);</p>
<p>4) просторија за рендгенске прегледе и снимања: према прописима о грађевинско-техничким условима за рад у простору са јонизујућим зрачењем;</p>
<p>5) болесничка соба: 5,5 m² по болесничкој постељи за одрасле; 3,5 m² по болесничкој постељи за децу до две године, за децу до шест година 4 
m²; а у интензивној нези и шок соби 6,5 m² по постељи ( размак између постеља треба да износи 60 cm, у интензивној нези 100 cm, а удаљеност постеља од зида 20 cm у болесничким собама и 60 
cm у интензивној нези и шок соби);</p>
<p>6) операциона сала: 20 m²;</p>
<p>7) порођајна сала: 20 m²;</p>
<p class="v2-clan-left-1">8) апотека:</p>
<p class="v2-clan-left-1">– апотека из члана 8. овог правилника: 45 m² (официна 
20 m², материјалка 8 m², лабораторија за магистралну израду лекова и за прање 
посуђа 10 m² и гардероба са санитарним чвором 7 m²);</p>
<p class="v2-clan-left-1">– огранак апотеке из члана 8. став 3. овог правилника 
и апотека из члана 40. став 1 тачка 4) овог правилника: 30 m² од чега официна: 
15 m², материјалка 4 m², лабораторија за магистралну израду лекова са простором 
за прање лабораторијског посуђа 4 m² и санитарни чвор са гардеробом 7 m²;</p>
<p>9) специјалистичка ординација за хипербаричну медицину:</p>
<p>– једномесна комора; засебну просторију за припрему гасова и кисеоника – 20 m²; просторију за комору – 20 m²; чекаоницу са административним пултом и картотеком – 15 m²; просторију за стерилизацију – 6 m²; тоалет мушки – 2 m², тоалет женски – 2 m²;</p>
<p>– вишемесна комора: засебну просторију за припрему гасова и кисеоника – 25 m²; просторију за интервенције и реанимацију – 12 m²; амбуланту – 16 m²; магацин лекова и санитетског материјала – 6 m²; просторију за медицинско особље – 9 m²; просторију за комору – 40 m²; чекаоницу са административним пултом и картотеком – 30 m²; просторију за стерилизацију – 6 m²; тоалет мушки – m²; тоалет женски – m²;</p>
<p>
<span class="hide-change"><em>10) престала 
је да важи (види члан 56. Правилника - 10/2012-12)</em></span></p>
<p class="hide-change">
*Службени гласник РС, број 112/2009</p>
<p class="clan">Члан 46.</p>
<p>У зависности од врсте здравствене делатности здравствена установа, односно приватна пракса има и следеће посебне просторије, и то:</p>
<p>1) у радиолошкој ординацији: за развијање филмова и за припрему болесника;</p>
<p>2) у операционој, односно породиљској сали: за припрему и прање и за стерилизацију;  
</p>
<p>3) у картотеци: за чување и вођење медицинске документације;</p>
<p>4) у болници: за пријем и хигијенску обраду болесника, за гардеробу болесника, за медицинску документацију, за смештај умрлих, као и потребан број просторија за пријем, складиштење, обраду и издавање хране (у зависности од укупног броја болничких постеља).  
</p>
<p>
<span class="hide-change"><em>5) престала је да важи (види члан 56. Правилника - 
10/2012-12)</em></span></p>
<p class="clan">Члан 47.</p>
<p>Оснивач приватне праксе дужан је да у просторијама приватне праксе, на видном месту, истакне огласну таблу димензија 50x50 cm, са следећим подацима:</p>
<p>1) назив под којим приватна пракса обавља здравствену делатност, утврђену у складу са решењем о упису у регистар код надлежног органа;</p>
<p>2) делатност коју обавља на основу решења министарства надлежног за послове здравља о испуњености услова за почетак рада и обављање здравствене делатности;</p>
<p>3) име оснивача приватне праксе;</p>
<p>4) датум почетка обављања здравствене делатности утврђен решењем о упису у регистар код надлежног органа;</p>
<p>5) фотокопија издатог решења министарства надлежног за послове здравља о испуњености услова за почетак рада и обављање здравствене делатности и решење о упису у регистар код надлежног органа;</p>
<p>6) списак здравствених радника са наведеним специјалностима са којим је оснивач приватне праксе закључио уговор о допунском раду.</p>
<p class="clan">V. УСЛОВИ У ПОГЛЕДУ ОБЕЗБЕЂИВАЊА ЛЕКОВА</p>
<p class="clan">Члан 48.</p>
<p class="v2-clan-left-1">Здравствена установа, односно приватна пракса, може 
обављати здравствену делатност, ако има обезбеђене одговарајуће лекове утврђене 
прописом којим се уређује Листа лекова који се прописују и издају на терет 
средстава обавезног здравственог осигурања и друга средства за превенцију, 
дијагностику, терапију и рехабилитацију, и то:</p>
<p class="v2-clan-left-1">1) апотека, односно здравствена установа из члана 8. 
овог правилника и друга здравствена установа у асортиману и количини која је 
довољна за десетодневни рад;</p>
<p class="v2-clan-left-1">2) апотека из члана 40. тачка 4) овог правилника: у 
асортиману и количини која је довољна за петодневни рад;</p>
<p class="v2-clan-left-1">3) други облици приватне праксе из члана 40. овог 
правилника: лекове и друга средства за указивање хитне медицинске помоћи и 
антишок терапију.</p>
<p><span class="hide-change">*Службени гласник РС, број 16/2018</span></p>
<p class="clan">VI. ПРЕЛАЗНЕ И ЗАВРШНЕ ОДРЕДБЕ</p>
<p class="clan">Члан 49.</p>
<p>Даном ступања на снагу овог правилника престаје да важи Правилник о условима за обављање здравствене делатности у здравственим установама и другим облицима обављања здравствене делатности („Службени гласник РС”, бр. 2/00 и 44/05).</p>
<p class="clan">Члан 50.</p>
<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
<p class="potpis">Број 110-00-146/05-02</p>
<p class="potpis">У Београду, 19. маја 2006. године</p>
<p class="potpis">Министар,</p>
<p class="potpis">проф. др 
<strong>Томица Милосављевић</strong>, с.р.</p>
<p class="bold">
ОДРЕДБЕ КОЈЕ 
НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА</p>
<p class="auto-style2">
<em>Правилник о изменама и допунама 
Правилника о ближим условима за обављање здравствене делатности у здравственим установама и другим облицима здравствене службе: 
"Службени гласник РС", број 22/2013-48</em></p>
<p class="auto-style2">
<strong>Члан 3.</strong></p>
<p>
<strong>Медицинске сестре 
– техничари који на дан ступања на снагу овог правилника обављају послове 
стоматолошке сестре – техничара, а за које не постоји могућност 
преквалификације, односно доквалификације, због преосталог дела радног стажа, 
односно година живота до стицања услова за остваривање права на пензију, у 
односу на време потребно за преквалификацију, односно доквалификацију, 
настављају са обављањем тих послова до стицања услова за одлазак у пензију.</strong></p>
<p class="auto-style2">
<strong>Члан 4.</strong></p>
<p>
<strong>Овај правилник 
ступа на снагу наредног дана од дана објављивања у „Службеном гласнику Републике 
Србије”.</strong></p>
<p style="text-align: right;" class="clan">
<span lang="hr">Прилози</span></p>
<p>
&nbsp;</p>
<p>
<em>НАПОМЕНА ИЗДАВАЧА:</em></p>
<p>
<em>Одредбом члана 2. Правилника 
о изменама Правилника 
о ближим условима за обављање здравствене делатности у здравственим установама и 
другим облицима здравствене службе ("Службени гласник РС", број 50/2010) брисана 
је Табела мера извршења,
</em>
<span lang="hr"><em>која је одштампана уз Правилник о </em> </span><em>ближим условима за обављање 
здравствене делатности у здравственим установама и другим облицима здравствене 
службе ("Службени гласник РС", број 43/2006) и чинила је његов 
саставни део (види члан 2. Правилника - 50/2010-18).</em></p>
<p>
<em>Правилником о измени Правилника о ближим условима за обављање здравствене 
делатности у здравственим установама и другим облицима здравствене службе ("Службени гласник РС", број 79/2011) 
додата је 
нова Табела мера извршења (види чл. 2. и 3. Правилника - 79/2011-54).</em></p>
<p>
<a target="_blank" href="http://www.pravno-informacioni-sistem.rs/SlGlasnikPortal/prilozi/prilog2.htm&amp;doctype=reg&amp;abc=cba&amp;eli=true&amp;eliActId=424941&amp;regactid=424941" class="auto-style1">Табела мера 
извршења</a></p>
<p>
<span lang="hr">
<a target="_blank" href="http://www.pravno-informacioni-sistem.rs/SlGlasnikPortal/prilozi/prilog2-2.htm&amp;doctype=reg&amp;abc=cba&amp;eli=true&amp;eliActId=424941&amp;regactid=424941" class="auto-style1">Листа 
опреме за обављање здравствене делатности</a></span></p>

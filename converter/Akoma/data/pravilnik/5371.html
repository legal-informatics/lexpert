


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 64. став 8. Закона о дивљачи и ловству („Службени гласник РС”, број 18/10),</p>
	<p>Министар пољопривреде, трговине, шумарства и водопривреде, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о ловачком испиту</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 26 од 5. априла 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником ближе се прописује начин и програм полагања ловачког испита, изглед и садржина обрасца уверења о положеном ловачком испиту, као и изглед и садржина обрасца записника о полагању ловачког испита.</p>
	<p class="clan">Члан 2.</p>
	<p>Ловачки испит се полаже на основу Програма полагања ловачког испита (у даљем тексту: Програм) датог у Прилогу 1 – Програм полагања ловачког испита, који је одштампан уз овај правилник и чини његов саставни део.</p>
	<p class="clan">Члан 3.</p>
	<p>Полагање ловачког испита спроводи се на начин да се обезбеди провера теоријских и практичних садржаја по завршеној обуци за полагање ловачког испита, која се спроводи по Програму од стране предавача са одговарајућом лиценцом за обављање одређених послова у ловству, у складу са законом којим се уређује ловство и које је својим актом овластио ловачки савез који организује полагање ловачког испита.</p>
	<p class="clan">Члан 4.</p>
	<p>Ловачки испит полаже се пред комисијом за полагање ловачког испита (у даљем тексту: Комисија) коју образује ловачки савез, у складу са законом којим се уређује ловство.</p>
	<p>Комисија се састоји од председника и два члана који имају лиценцу за обављање одређених послова у ловству, у складу са законом којим се уређује ловство.</p>
	<p class="clan">Члан 5.</p>
	<p>Ловачки испит полаже се у просторијама ловачког савеза или код правног лица које обезбеди:</p>
	<p>1) предаваче са одговарајућом лиценцом за обављање одређених послова у ловству, у складу са законом којим се уређује ловство;</p>
	<p>2) одговарајући простор, опрему и наставна средства за проверу теоријске и практичне обучености, који чине ловиште, стрелиште, кинолошке манифестације, ловачки трофеји, прибор за оцењивање трофеја, ловачко оружје и муниција, пројектор, видео бим, литература и сл.</p>
	<p class="clan">Члан 6.</p>
	<p>Кандидат који се пријављује за полагање ловачког испита подноси захтев за полагање ловачког испита ловачком савезу, уз који прилаже доказ да је обучено да рукује ловачким оружјем, који се издаје у складу са прописима о оружју и муницији.</p>
	<p>Ловачки савез утврђује место и датум одржавања ловачког испита, као и списак кандидата, о чему обавештава кандидате најкасније 30 дана пре датума полагања ловачког испита.</p>
	<p>О месту и датуму полагања ловачког испита ловачки савез обавештава надлежног ловног инспектора најкасније осам дана пре датума одржавања ловачког испита.</p>
	<p class="clan">Члан 7.</p>
	<p>Кандидат се оцењује оценом: ПОЛОЖИО или НИЈЕ ПОЛОЖИО. </p>
	<p>Оцена кандидата уноси се у записник о полагању ловачког испита.</p>
	<p>Изглед и садржина обрасца записника из става 2. овог члана дати су у Прилогу 2 – Записник о полагању ловачког испита, који је одштампан уз овај правилник и чини његов саставни део.</p>
	<p class="clan">Члан 8.</p>
	<p>Кандидата који омета одржавање ловачког испита председник Комисије удаљава са испита и констатује да је Кандидат удаљен са испита.</p>
	<p>Кандидат који је удаљен са полагања ловачког испита на ловачки испит може поново изаћи после шест месеци од дана удаљавања са полагања ловачког испита.</p>
	<p class="clan">Члан 9.</p>
	<p>Кандидату који положи ловачки испит издаје се уверење о положеном ловачком испиту, у складу са законом којим се уређује ловство.</p>
	<p>Изглед и садржина обрасца уверења из става 1. овог члана дати су у Прилогу 3 – Уверење о положеном ловачком испиту, који је одштампан уз овај правилник и чини његов саставни део.</p>
	<p class="clan">Члан 10.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00042/2012-09</p>
	<p class="potpis" style="line-height: 150%; margin-top: 0">У Београду, 19. марта 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Душан Петровић, </span>с.р.</p>
	<p class="potpis">&nbsp;</p>
	<p align="right"><span class="bold">Прилог 1</span></p>
	<p class="clan">ПРОГРАМ ПОЛАГАЊА ЛОВАЧКОГ ИСПИТА</p>
	<p>Полагање ловачког испита спроводи се провером теоријских и практичних садржаја из следећих области:</p>
	<p>1) Ловачки обичаји и култура:</p>
	<p>(1) основа ловачких обичаја и ловне културе (историјат ловства и ловних прописа, најважнији ловачки обичаји и њихов значај и питање представљања културе лова),</p>
	<p>(2) основе из законодавства које се односе на ловство (право на лов, ловна карта, издавање дозволе за лов, попуњавање извештаја о извршеном лову, накнада за уловљену дивљач, пратећа документација за уловљену дивљач и њене делове),</p>
	<p>3) остали прописи којима се уређује дивљач и ловство;</p>
	<p>2) Биологија и болести дивљачи:</p>
	<p>(1) врсте сисара и птица сврстане у ловну дивљач и њихове најзначајније особине (подела дивљачи по статусу заштите, најугроженије заштићене и строго заштићене врсте дивљих сисара и птица, распрострањење, биологија, морфологија и време репродукције, трајање ловне сезоне/ловостај),</p>
	<p>(2) исхрана и прихрањивање дивљачи у ловишту (обрада и подизање поља и ремиза за дивљач, прикупљање и изношење хране, соли и медикамената у ловиште),</p>
	<p>(3) болести дивљачи (најчешће болести од којих оболева крупна длакава, ситна длакава и перната дивљач и крупне звери, зоонозе и мере за спречавање појаве, ширења и сузбијања болести дивљачи),</p>
	<p>(4) здравствена заштита дивљачи (мере здравствене заштите дивљачи, мере за спречавање штете на дивљачи и штете од дивљачи, нешкодљиво уклањање лешева дивљих животиња и паса и мачака луталица),</p>
	<p>(5) утврђивање броја, структуре и стања дивљачи у ловишту (праћење, осматрање и бројање дивљачи), 
	</p>
	<p>(6) поступак са уловљеном дивљачи и промет дивљачи (обележавање уловљене дивљачи, одстрањивање утробе – изнутрица, припрема за пренос – транспорт, хлађење уловљене дивљачи и поступак са трофејом у току транспорта – ношења на обраду);</p>
	<p>3) Газдовање ловиштем, услови и начини лова: </p>
	<p>(1) ловиште (појам ловишта, подела ловишта, уређивање ловишта, ловни и ловно-технички објекти, побољшање природних услова станишта у ловишту),</p>
	<p>(2) планска документа за газдовање ловиштем (програм развоја ловног подручја, ловна основа ловишта, годишњи план газдовања ловиштем, програм насељавања дивљачи),</p>
	<p>(3) услови и начини лова дивљачи (начини лова, организација извођења лова крупне, ситне длакаве и ситне пернате дивљачи и крупних звери, употреба ловачких паса, сокола и птица грабљивица у лову),</p>
	<p>(4) трофеји дивљачи (процена трофеја у природи и трофејни лист);</p>
	<p>4) Ловачко оружје, муниција и ловна балистика: </p>
	<p>(1) ловачко оружје и муниција и техника гађања (историјат, подела, врсте и намена ловачког оружја, муниција за ловачко оружје и њене особине, нишански уређаји и справе, техника гађања ловачким оружјем, ловна балистика, ограничења употребе ловачког оружја и ловачке муниције и ловно стрељаштво),</p>
	<p>(2) мере безбедности у лову (прописи о мерама безбедности у лову, мере безбедности при доласку у лов, у току лова и при повратку из лова и спречавање појаве и ширења пожара),</p>
	<p>(3) прва помоћ у лову (повреде у лову, поступак са повређеним лицем, прва помоћ повређеном, пренос, превоз до медицинске установе и ризици);</p>
	<p>5) Ловна кинологија: </p>
	<p>(1) ловна кинологија (врсте ловачких паса, употреба ловачких паса у лову, обука ловачких паса и пратећа документација за ловачке псе),</p>
	<p>(2) болести ловачких паса (најчешће болести од којих обољевају ловачки пси, зоонозе и мере за спречавање појаве, ширења и сузбијања болести ловачких паса).</p>
	<p>Правне изворе и литературу за полагање ловачког испита чине:</p>
	<p>1) Закон о дивљачи и ловству („Службени гласник РС”, број 18/10) и подзаконски акти донети на основу њега;</p>
	<p>2) Закон о оружју и муницији („Службени гласник РС”, бр. 9/92 , 53/93 – др. закон, 67/93 – др. закон, 48/94 – др. закон, 44/98 , 39/03 , 85/05 – др. закон, 101/05 – др. закон и 27/11 – УС);</p>
	<p>3) Закон о заштити природе („Службени гласник РС”, бр. 36/09 , 88/10 и 91/10 – исправка); 
	</p>
	<p>4) Закон о добробити животиња („Службени гласник РС”, број 41/09); </p>
	<p>5) Закон о ветеринарству („Службени гласник РС”, бр. 91/05 и 30/10); </p>
	<p>6) Закон о шумама („Службени гласник РС”, број 30/10); </p>
	<p>7) уџбеници и практикуми образовних установа у којима се проучавају предмети из области ловства;</p>
	<p>8) Велика илустрована енциклопедија ловства, у две књиге, штампана 1993. године у издању „Грађевинске књиге” Београд и „Дневник” Нови Сад и Ловачки приручници;</p>
	<p>9) прописи Кинолошког савеза Србије.</p>
	<p>&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/lovacki-ispit_Page_1_opt.jpeg&amp;doctype=reg&amp;abc=cba&amp;eli=true&amp;eliActId=425523&amp;regactid=425523" alt="lovacki-ispit_Page_1.tiff"></p>
	<p align="center">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/lovacki-ispit_Page_2_opt.jpeg&amp;doctype=reg&amp;abc=cba&amp;eli=true&amp;eliActId=425523&amp;regactid=425523" alt="lovacki-ispit_Page_2.tiff"></p>
	<p align="center">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/lovacki-ispit_Page_3_opt.jpeg&amp;doctype=reg&amp;abc=cba&amp;eli=true&amp;eliActId=425523&amp;regactid=425523" alt="lovacki-ispit_Page_3.tiff"></p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 54. став 5. Закона о транспорту опасног терета („Службени гласник РС”, број 88/10), </p>
				<p>Министар грађевинарства, саобраћаја и инфраструктуре доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о програму оспособљавања и начину провере знања запослених код учесника у транспорту опасног терета у железничком саобраћају, као и o начину на који се поступа са документацијом о њиховом оспособљавању</p>
				<p class="auto-style1">"Службени гласник РС", број 81 од 24. 
				септембра 2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописује се програм оспособљавања и начин на који се проверава знање запослених код учесника у транспорту опасног терета у железничком саобраћају (у&nbsp;даљем тексту: запослени), као и начин на који се поступа са документацијом о њиховом оспособљавању.</p>
				<p class="clan">Члан 2.</p>
				<p>Програм оспособљавања запослених обухвата основну, допунску и додатну обуку.</p>
				<p class="clan">Члан 3.</p>
				<p>Основном обуком обухваћени су запослени у складу са одредбама Поглавља 1.3 Додатка Ц Конвенције о међународним превозима железницом (COTIF) – Правилник за међународни железнички превоз опасне робе (RID) („Службени лист СФРЈ – Међународни уговори”, број 8/84, „Службени лист СРЈ – Међународни уговори”, број 3/93, „Службени гласник РС”, број 102/07 и „Службени гласник РС – Међународни уговори”, бр. 1/10, 2/13 и 17/15 – у даљем тексту: RID).</p>
				<p>Програм основне обуке садржи:</p>
				<p>1) основне информације о прописима којима се уређује транспорт опасног терета;</p>
				<p>2) безбедносне обавезе учесника (Поглавље 1.4 RID);</p>
				<p>3) класе опасних терета и бројеве за обележавање опасности;</p>
				<p>4) ознаке опасности, велике ознаке (плакате) и табле наранџасте боје;</p>
				<p>5) поступке код неправилности и ванредних догађаја у транспорту опасног терета.</p>
				<p class="clan">Члан 4.</p>
				<p>Допунском обуком обухваћени су запослени који директно учествују у транспорту опасног терета (оперативно особље). </p>
				<p>Допунска обука је одређена специфичностима радног места, обавезама и одговорностима сваког запосленог. </p>
				<p>Програм допунске обуке запослених одређује Саветник за безбедност у транспорту опасног терета (у даљем тексту:&nbsp;Саветник) код учесника у транспорту опасног терета, избором тема са списка:</p>
				<p>1) Правилник за међународни железнички превоз опасне робе (RID) – структура и употреба;</p>
				<p>2) изузећа у транспорту опасног терета;</p>
				<p>3) комбиновани железничко-друмски саобраћај (Huckepack), транспорт у транспортним ланцима;</p>
				<p>4) интерни планови хитних интервенција за ранжирне станице;</p>
				<p>5) Табела А и Табела Б Поглавља 3.2 RID;</p>
				<p>6) опасан терет пакован у ограниченим количинама;</p>
				<p>7) означавање и обележавање (возила, контејнери, комади за отпрему); </p>
				<p>8) маневарске ознаке опасности према узорцима 13 и 15;</p>
				<p>9) транспортни документ за транспорт опасног терета;</p>
				<p>10) формулар за мултимодални транспорт опасног терета;</p>
				<p>11) писана упутства у складу са одељком 5.4.3 RID;</p>
				<p>12) опрема за личну заштиту која се мора налазити у управљачници вучног возила;</p>
				<p>13) заштитно одстојање – начин уврштавања кола товарених опасним теретом класе&nbsp;1 у воз;</p>
				<p>14) техничка исправност теретних кола у складу са одредбама и захтевима RID и осталим важећим прописима;</p>
				<p>15) контроле према Прилогу 9 Општег уговора за коришћење теретних кола (ОUK/AVV) – Услови за технички преглед теретних кола при прелазу;</p>
				<p>16) Закон о транспорту опасног терета и подзаконска акта;</p>
				<p>17) оперативно праћење пошиљака опасног терета на превозном путу; </p>
				<p>18) специфичности одређеног опасног терета;</p>
				<p>19) неправилности у транспорту опасног терета;</p>
				<p>20) ванредни догађај у транспорту опасног терета;</p>
				<p>21) примери из праксе;</p>
				<p>22) специфичности делатности учесника у транспорту опасног терета (нпр. индустријска железница, манипулативна места и радње), и</p>
				<p>23) остале теме неопходне за обуку запослених.</p>
				<p>У складу са захтевима и потребама радног места запосленог, допунска обука садржи и:</p>
				<p>1) обрађене примере из праксе учесника у транспорту опасног терета и/или</p>
				<p>2) излазак на терен ради извођења практичних задатака.</p>
				<p class="clan">Члан 5.</p>
				<p>Програм оспособљавања запослених садржи и обуку везану за безбедност која подразумева мере предострожности које се предузимају ради спречавања крађа или злоупотреба опасног терета који би могао да угрози лица, имовину или животну средину. </p>
				<p>Обука везана за безбедност садржи препознавање безбедносних ризика, методе смањења ризика и мере које се предузимају у случају нарушавања безбедности, као и обуку о Плановима безбедности (Поглављe 1.10 RID).</p>
				<p class="clan">Члан 6.</p>
				<p>Додатна обука запослених спроводи се: </p>
				<p>1) ради упознавања са изменама и допунама&nbsp;RID које су ступиле на снагу у периоду важења претходне потврде;</p>
				<p>2) ако је запослени одсуствовао са посла у периоду дужем од шест месеци;</p>
				<p>3) ако је непосредни руководилац запосленог захтевао додатну обуку запосленог, у чијем је раду установио неправилности (непознавање и/или кршење прописа из области транспорта опасног терета).</p>
				<p class="clan">Члан 7.</p>
				<p>Саветник код учесника у транспорту опасног терета спроводи обуке запослених из члана 2. овог правилника, у складу са законом којим се уређује транспорт опасног терета.</p>
				<p class="clan">Члан 8.</p>
				<p>Провера знања запослених врши се у писаној форми. </p>
				<p>Тестови се састоје од питања са више понуђених одговора – систем избора једног од више понуђених одговора, које припрема Саветник.</p>
				<p>Успех кандидата на испиту оцењује се оценом „положио” или „није положио”.</p>
				<p>Број питања на тесту, начин бодовања, као и најмањи потребан број тачних одговора одређује Саветник. </p>
				<p>Запослени који је оцењен са „положио” обнавља знање у периоду који не може бити дужи од две године.</p>
				<p>Запослени који је оцењен са „није положио” поново полаже тест провере знања након истека рока од 15 дана од дана полагања испита.</p>
				<p>Након завршене обуке и положеног испита, Саветник издаје потврду о стручној оспособљености запосленог на пословима у транспорту опасног терета у железничком саобраћају, у складу са законом којим се уређује транспорт опасног терета.</p>
				<p class="clan">Члан 9.</p>
				<p>Документација о спроведеним обукама, проверама знања и потврдама запослених која обухвата име, презиме и својеручни потпис Саветника који је спроводио обуке запослених, списак запослених који су похађали обуке (име, презиме и својеручни потпис запосленог, радно место и организациона целина, број телефона или имејл адреса, време и место спровођења обуке и теме обухваћене обуком), тестове провере знања и копије потврда чува се и ставља на располагање на захтев запосленог и надлежног органа.</p>
				<p class="clan">Члан 10.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">Број 119-01-00050/2015-01 </p>
				<p class="auto-style2">У Београду, 14. септембра 2015. године</p>
				<p class="auto-style2">Министар,</p>
				<p class="auto-style2">проф. др <span class="bold">Зорана Михајловић,</span> с.р.</p>
	</div>


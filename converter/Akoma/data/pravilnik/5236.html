


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	font-size: 0.750000187500047rem;
}
</style>


	<p class="broj">&nbsp;</p>
	<div class="redakcijskipreciscentekst" style="font-size:0.750000187500047rem">
		Редакцијски пречишћен текст</div>
	<p class="broj">&nbsp;</p>
	<p>На основу члана 50. став 3. тачка 9) Закона о девизном пословању („Службени гласник РС”, бр. 62/06 и 31/11), 
	</p>
	<p>Министар финансија доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о службеној легитимацији и одговарајућој врсти одеће, обуће и опреме девизног инспектора</p>
	<p class="naslov" style="margin-top: 0">
	<font face="Verdana" class="auto-style1"><span style="font-weight: 400">
	"Службени гласник РС", број 7 од 31. јануара 2012, <span title="Правилник о изгледу обрасца службене легитимације инспектора (Службени гласник РС, број 81/2015)">81 од 24. септембра 2015 - 
<span class="auto-style1">др. правилник</span></span></span></font></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником прописује се садржина и образац службене легитимације, која се издаје девизном инспектору и одговарајућа врста одеће, обуће и опреме коју користи девизни инспектор приликом вршења девизне контроле.</p>
	<p class="clan">Члан 2.</p>
	<p>Службена легитимација служи за идентификацију девизног инспектора приликом вршења непосредне контроле и девизни инспектор је може користити само у сврху обављања инспекцијског надзора у оквиру законске надлежности Девизног инспектората.</p>
	<p class="clan">Члан 3.</p>
	<p>Службена легитимација девизног инспектора је јавна исправа којом се доказује овлашћење девизног инспектора за вршење девизне контроле и коју је дужан да покаже на захтев одговорног или другог заинтересованог лица код кога врши контролу.</p>
	<p class="clan">Члан 4.</p>
	<p>Службена легитимација девизног инспектора издаје се на Обрасцу број 1. 
	</p>
	<p>Образац службене легитимације из става 1. овог члана садржи, на средини горње половине предње спољне стране корица, Мали грб Републике Србије, а испод њега једно испод другог уписан текст: „РЕПУБЛИКА СРБИЈА” и „ЛЕГИТИМАЦИЈА ДЕВИЗНОГ ИНСПЕКТОРА”.</p>
	<p>Образац службене легитимације девизног инспектора садржи на горњој половини леве унутрашње стране корица, место за фотографију димензија 25mm x 30 mm, са местом за печат и ознаком: „МП” код доњег десног угла места за фотографију, а испод места за фотографију, једно испод другог уписује се текст: „Име и презиме” са означеним местом за уписивање имена и презимена девизног инспектора, текст: „Својеручни потпис” са означеним местом за својеручни потпис девизног инспектора и текст: „Рег. број” са означеним местом за уписивање регистарског броја.</p>
	<p>Образац службене легитимације девизног инспектора садржи на средини горње половине десне унутрашње стране корица текст: „МИНИСТАРСТВО ФИНАНСИЈА”, а испод текст: „ДЕВИЗНИ ИНСПЕКТОРАТ”. Испод натписа: „ДЕВИЗНИ ИНСПЕКТОРАТ”, на средини стране уписује се текст: „Овлашћење: Девизни инспектор је овлашћен да врши надзор над применом прописа из области девизног и спољнотрговинског пословања, мењачких послова, кредитних послова са иностранством, као и из области спречавања прања новца и финансирања тероризма у складу са Законом о девизном пословању („Службени гласник РС”, бр. 62/06 и 31/11).”. Испод текста Овлашћења, на дну десне унутрашње стране корица, у доњем левом углу, налази се означено место за уписивање места и датума издавања и текст: „Место и датум издавања”, у наставку, на средини означено место за печат органа са ознаком: „МП” и у доњем десном углу налази се означено место за потпис директора, испод кога је текст: „Директор”. 
	</p>
	<p>Задња спољна страна корица службене легитимације девизног инспектора је празна.</p>
	<p>Образац број 1 из става 1. овог члана одштампан је уз овај правилник и чини његов саставни део.</p>
	<p class="clan">Члан 5.</p>
	<p>Димензије службене легитимације девизног инспектора су 60mm x 95 mm.</p>
	<p>Спољне стране корица службене легитимације девизног инспектора пресвучене су кожним омотом тегет боје.</p>
	<p>Грб и текст исписан на спољној страни корица службене легитимације девизног инспектора су златно жуте боје.</p>
	<p>Унутрашње стране службене легитимације девизног инспектора су беле боје, папирне, са црним словима.</p>
	<p class="clan">Члан 6.</p>
	<p>Службена одећа и обућа девизног инспектора је летња и зимска.</p>
	<p>Летња и зимска службена одећа и обућа је:</p>
	<p>1) за жене:</p>
	<p>(1) капут или јакна за зиму од коже или штофа, односно за топлије доба године пригодан мантил или јакна, стандардног кроја, примерени јавној служби;</p>
	<p>(2) женски костим са сукњом и панталонама (летњи и зимски) стандардног кроја, примерен јавној служби;</p>
	<p>(3) кошуље (две летње и две зимске), светле боје, летња кратких рукава, зимска дугих рукава;</p>
	<p>(4) ципеле (летње и зимске ципеле или чизме) израђене од коже;</p>
	<p>2) за мушкарце:</p>
	<p>(1) капут или јакна за зиму од коже или штофа, односно за топлије доба године пригодан мантил или јакна, стандардног кроја, примерени јавној служби;</p>
	<p>(2) мушко одело са два пара панталона (летње и зимско) стандардног кроја, примерено јавној служби;</p>
	<p>(3) кошуље (две летње и две зимске), светле боје, летња кратких рукава, зимска дугих рукава;</p>
	<p>(4) ципеле (летње и зимске ципеле или чизме) израђене од коже.</p>
	<p class="clan">Члан 7.</p>
	<p>Службена одећа и обућа из члана 6. овог правилника набавља се сваке године и то по једна летња и по једна зимска, осим капута и јакне, који се набављају сваке друге године.</p>
	<p class="clan">Члан 8.</p>
	<p>Опрема девизног инспектора састоји се од:</p>
	<p>1) лаптопа;</p>
	<p>2) мобилног телефона;</p>
	<p>3) службене ташне.</p>
	<p class="clan">Члан 9.</p>
	<p>Службене легитимације девизних инспектора, издате до дана ступања на снагу овог правилника, замениће се службеним легитимацијама прописаним овим правилником у року од 30 дана од дана његовог ступања на снагу.</p>
	<p class="clan">Члан 10.</p>
	<p>Одредбе чл. 6, 7. и 8. овог правилника примењују се од 1. јануара 2013. године.</p>
	<p class="clan">Члан 11.</p>
	<p>Овај правилник, ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-493/2011-16</p>
	<p class="potpis" style="line-height: 150%; margin-top: 0">У Београду, 20. јануара 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">др 
	<span class="bold">Мирко Цветковић, </span>с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/devizni-inspektor_opt.jpeg&amp;doctype=reg&amp;abc=cba&amp;eli=true&amp;eliActId=423077&amp;regactid=423077" alt="devizni-inspektor.tiff"></p>


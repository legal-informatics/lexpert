


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p class="redakcijskipreciscentekst">Редакцисјки пречишћен текст</p>
				<p>&nbsp;</p>
				<p>&nbsp;</p>
				<p>На основу члана 100. став 3, члана 107. став 3, члана 108. став 2, члана 114, члана 118. став 3, члана 120. став 4, члана 121. став 4, члана 122. став 3, члана 123. став 3, члана 239, члана 249. став 1. и члана 265. Закона о ваздушном саобраћају („Службени гласник РС”, бр. 73/10, 57/11, 93/12, 45/15 и 66/15 – др. закон), </p>
				<p>Директор Директората цивилног ваздухопловства Републике Србије доноси</p>
				<p class="odluka-zakon">ПРАВИЛНИК </p>
				<p class="odluka-zakon">о условима и поступку за издавање сертификата аеродрома </p>
				<p class="centar">"Службени гласник РС", бр. 11 од 17. фебруара 
				2017, 16 од 13. марта 2019.</p>
				<p class="bold"><span class="bold">Предмет Правилника</span></p>
				<p class="clan">Члан 1.</p>
				<p>Овим правилником се ближе уређују услови и поступак за издавање сертификата аеродрома, услови и начин под којима се мења, суспендује или ставља ван снаге сертификат аеродрома, услови и поступак за издавање привременог сертификата аеродрома, услови и поступак за пренос сертификата аеродрома, услови под којима се аеродром користи у ваздушном саобраћају, начин на који се смањује опасност од присуства птица и других животиња на аеродрому и у његовој околини, као и начин заштите аеродрома од неконтролисаног приступа људи и животиња.</p>
				<p>Овим правилником се ближе одређују структура, садржај, начин вођења и одобравања аеродромског приручника и друга документација која је потребна за одлучивање о захтеву за издавање сертификата, садржај спецификације сертификата аеродрома, начин на који се врше прегледи и одржавање аеродрома, врсте прегледа и одржавања, као и планови и програми прегледа и одржавања аеродрома, услови које морају да испуне пружаоци услуга управљања платформом, као и услови који се односе на подношење и важење изјаве о оспособљености за пружање тих услуга.</p>
				<p>Овим правилником се ближе прописује разврставање цивилних аеродрома према физичким особинама и опремљености полетно-слетне стазе и рулне стазе, начин на који се утврђује да ли објекат, инсталација или уређај представља препреку, као и начин обележавања препрека. </p>
				<p class="bold"><span class="bold">Преузимање прописа Европске уније</span></p>
				<p class="clan">Члан 2.</p>
				<p class="v2-clan-left-1">Овим правилником се преузима Уредба 
				Комисије (ЕУ) бр. 139/2014 од 12. фебруара 2014. године о 
				утврђивању захтева и административних процедура у вези са 
				аеродромима у складу са Уредбом Европског парламента и Савета 
				(ЕЗ) бр. 216/2008, измењена и допуњена Уредбом Комисије (ЕУ) бр. 
				2018/401 од 14. марта 2018. године о измени Уредбе (ЕУ) бр. 
				139/2014 у погледу категоризације полетно-слетних стаза.</p>
				<p>Уредба Комисије (ЕУ) бр. 139/2014 је дата у Прилогу 1, који је одштампан уз овај правилник и чини његов саставни део. </p>
				<p class="v2-clan-left-1">Овим правилником се преузимају и 
				сертификациони захтеви за аеродроме које је усвојила Европска 
				агенција за безбедност ваздушног саобраћаја, а који су садржани 
				у:</p>
				<p class="v2-clan-left-1">1) Анексу Одлуке извршног директора 
				бр. 2014/13/<span class="italik">R</span> – Књигa 1, 
				Сертификациони захтеви за аеродроме;</p>
				<p class="v2-clan-left-1">2) Анексу Одлуке извршног директора 
				бр. 2015/001/<span class="italik">R</span>;</p>
				<p class="v2-clan-left-1">3) Анексу Одлуке извршног директора 
				бр. 2016/027/<span class="italik">R</span>;</p>
				<p class="v2-clan-left-1">4) Анексу Одлуке извршног директора 
				бр. 2017/021/<span class="italik">R</span>.</p>
				<p>Сертификациони захтеви за аеродроме из става 3. овог члана су дати у Прилогу 2, који је одштампан уз овај правилник и чини његов саставни део. </p>
				<p>Прихватљиви начини усаглашавања (<span class="italik">Acceptable Means of Compliance (AMC)</span>) и Упутства (<span class="italik">Guidance Material </span>(<span class="italik">GM</span>)) на које упућују одредбе овог правилника и који су доступни путем Интернета, примењују се као препоручена пракса.</p>
				<p class="hide-change">*Службени гласник РС, број 16/2019</p>
				<p class="bold"><span class="bold">Значење израза</span></p>
				<p class="clan">Члан 3.</p>
				<p>Поједини изрази који се користе у овом правилнику имају следеће значење:</p>
				<p>1)<span class="bold"> </span><span class="italik">Агенција</span> је Европска агенција за безбедност ваздушног саобраћаја (<span class="italik">European Aviation Safety Agency, EASA</span>);</p>
				<p>2) <span class="italik">надлежна власт</span> у Републици Србији је Директорат цивилног ваздухопловства Републике Србије (у даљем тексту: Директорат);</p>
				<p>3) <span class="italik">Уредба бр. 216/2008 </span>је Уредба Европског парламента и Савета (ЕЗ) бр. 216/2008 од 20. фебруара 2008. године о основним правилима у области цивилнoг ваздухопловства и оснивању Европске агенције за безбедност ваздушног саобраћаја, којом се укидају Упутство Савета 91/670/EEЗ, Уредба (ЕЗ) бр. 1592/2002 и Упутство 2004/36/ЕЗ. Ова уредба je у Републици Србији примењена Правилником о основним правилима у области цивилног ваздухопловства и надлежностима Европске агенције за безбедност ваздушног саобраћаја („Службени гласник РС”, број 23/12); </p>
				<p>4) <span class="italik">Уредба (ЕУ) бр. 996/2010 Европског парламента и Савета </span>је Уредба Европског парламента и Савета (ЕУ) бр. 996/2010 од 20. октобра 2010. године која се односи на истраживање и превенцију удеса и незгода у цивилном ваздухопловству. Ова уредба је у Републици Србији примењена Законом о истраживању несрећа у ваздушном, железничком и водном саобраћају („Службени гласник РС”, број 66/15);</p>
				<p>5) <span class="italik">Упутство 2003/42/ЕЗ </span>је Упутство 2003/42/ЕЗ Европског парламента и Савета од 13. јуна 2003. године о пријављивању догађаја у цивилном ваздухопловству. Ово упутство је у Републици Србији примењено Правилником о пријављивању догађаја у цивилном ваздухопловству („Службени гласник РС”, бр. 54/12 и 86/16);</p>
				<p>6) <span class="italik">Уредба Комисије (ЕЗ) бр. 1321/2007 </span>је Уредба Комисије (ЕЗ) бр. 1321/2007 од 12. новембра 2007. године којом се утврђују правила за извршење о укључивању података о догађајима у цивилном ваздухопловству који се размењују сагласно Упутству 2003/42/ЕЗ Европског парламента и Савета у централну базу података. Ова уредба је у Републици Србији примењена Правилником о пријављивању догађаја у цивилном ваздухопловству („Службени гласник РС”, бр. 54/12 и 86/16); </p>
				<p>7) <span class="italik">Уредба Комисије (ЕЗ) бр. 1330/2007 </span>је Уредба Комисије (ЕЗ) бр. 1330/2007 од 24. септембра 2007. године којом се утврђују правила за извршење о прослеђивању података заинтересованим странама о догађајима у цивилном ваздухопловству из члана 7. став 2. Упутства 2003/42/ЕЗ Европског парламента и Савета. Ова уредба је у Републици Србији примењена Правилником о пријављивању догађаја у цивилном ваздухопловству („Службени гласник РС”, бр. 54/12 и 86/16).</p>
				<p>Појам „држава чланица” који се користи у Прилогу 1. овог правилника тумачи се сагласно тач. 2. и 3. Анекса II Мултилатералног споразума између Европске заједнице и њених држава чланица, Републике Албаније, Босне и Херцеговине, Републике Бугарске, Републике Хрватске, Бивше Југословенске Републике Македоније, Републике Исланд, Републике Црне Горе, Краљевине Норвешке, Румуније, Републике Србије и Мисије привремене управе Уједињених нација на Косову (у складу са Резолуцијом Савета безбедности УН 1244 од 10. јуна 1999) о успостављању Заједничког европског ваздухопловног подручја.</p>
				<p>Остали изрази који се користе у овом правилнику имају значење које је наведено у члану 2. и Анексу I Уредбе Комисије (ЕУ) бр. 139/2014, као и у CS ADR-DSN.A.002<span class="bold"> </span>Анекса <span class="italik">ED</span> Одлуке 2014/13/<span class="italik">R</span> – Књигa 1.</p>
				<p class="bold"><span class="bold">Пренос сертификата аеродрома </span></p>
				<p class="clan">Члан 4.</p>
				<p>Оператер аеродрома (преносилац сертификата) може, уз одобрење Директората, да пренесе важећи сертификат аеродрома на друго правно или физичко лице (прималац сертификата) које на тај начин постаје оператер аеродрома.</p>
				<p>У случају преноса сертификата аеродрома преносилац сертификата је дужан да, најмање 60 дана пре престанка коришћења аеродрома, обавести у писаном облику Директорат о томе да ће престати да користи аеродром на дан који је одређен у обавештењу, као и о називу примаоца сертификата.</p>
				<p>У року из става 2. овог члана прималац сертификата подноси Директорату писани захтев за одобрење преноса и уз захтев подноси:</p>
				<p>1) уговор о купопродаји, уговор о концесији или другу исправу којом се доказује право својине или право коришћења аеродрома;</p>
				<p>2) изјаву оператера аеродрома којом даје сагласност за пренос, осим ако та сагласност произилази из садржине саме исправе;</p>
				<p>3) документацију која се овим правилником захтева за издавање сертификата аеродрома.</p>
				<p>Директорат одобрава пренос сертификата ако утврди да прималац сертификата испуњава услове за издавање сертификата аеродрома прописане законом којим се уређује ваздушни саобраћај и овим правилником.</p>
				<p>Преносилац сертификата задржава сву одговорност за коришћење аеродрома који је предмет преноса све док Директорат не одобри пренос сертификата аеродрома.</p>
				<p>Ако одобри пренос сертификата, Директорат издаје сертификат аеродрома примаоцу сертификата као новом оператеру аеродрома и податке о њему уноси у евиденцију аеродрома.</p>
				<p class="bold"><span class="bold">Издавање привременог сертификата аеродрома</span></p>
				<p class="clan">Члан 5.</p>
				<p>У току поступка за издавање или пренос сертификата аеродрома, Директорат може, на предлог подносиоца захтева за издавање, односно пренос сертификата аеродрома, да изда привремени сертификат аеродрома. </p>
				<p>Директорат издаје привремени сертификат аеродрома ако су испуњени следећи услови: </p>
				<p>1) ако је отпочео поступак за утврђивање испуњености услова за издавање или пренос сертификата аеродрома и при томе постоји знатна вероватноћа да ће се тај поступак позитивно окончати; </p>
				<p>2) ако је издавање привременог сертификата аеродрома од јавног значаја и не угрожава одвијање ваздушног саобраћаја у погледу безбедности и обезбеђивања. </p>
				<p>Привремени сертификат аеродрома важи најдуже једну годину од дана издавања и престаје да важи: </p>
				<p>1) доношењем решења о издавању сертификата аеродрома или одбијању захтева за издавање тог сертификата; или </p>
				<p>2) доношењем решења којим се одобрава пренос сертификата аеродрома или одбија захтев за пренос сертификата аеродрома; или </p>
				<p>3) истеком времена на које је привремени сертификат аеродрома издат. </p>
				<p class="bold"><span class="bold">Прелазне одредбе</span></p>
				<p class="clan">Члан 6.</p>
				<p>Дозволе за коришћење аеродрома које су издате на основу Правилника о аеродромима („Службени гласник РС”, бр. 23/12 и 60/12 – исправка) оператерима оних аеродрома на које се примењује члан 4. став 3а. Уредбе Европског парламента и Савета (ЕЗ) бр. 216/08, престају да важе даном издавања сертификата аеродрома у складу са одредбама овог правилника, а најкасније 31. децембра 2017. године.</p>
				<p>Оператери аеродрома из става 1. овог члана су дужни да поднесу Директорату захтев за издавање сертификата аеродрома са документацијом која је прописана овим правилником најкасније четири месеца од дана ступања на снагу овог правилника.</p>
				<p class="bold"><span class="bold">Престанак важења других прописа</span></p>
				<p class="clan">Члан 7.</p>
				<p>Даном ступања на снагу овог правилника престаје да важи Правилник о аеродромима („Службени гласник РС”, бр. 23/12 и 60/12 – исправка) у погледу аеродрома на које се примењује члан 4. став 3а. Уредбе Европског парламента и Савета (ЕЗ) бр. 216/2008.</p>
				<p class="bold"><span class="bold">Ступање Правилника на снагу</span></p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 7/1-01-0001/2017-0001 </p>
				<p class="potpis">У Београду, 12. јануара 2017. године</p>
				<p class="potpis">Директор,</p>
				<p class="potpis"><span class="bold">Мирјана Чизмаров, </span>с.р.</p>
				<p>&nbsp;</p>
				<p class="clan" style="text-align: right">Прилози</p>
				<p><em>НАПОМЕНА ИЗДАВАЧА: Правилником о изменама и допунама 
				Правилника о условима и поступку за издавање сертификата 
				аеродрома ("Службени гласник РС", број 16/2019) измењен је 
				Прилог 1, а Прилог 2 замењен је новим прилогом (види чл. 2. и 3. 
				Правилника - 16/2019-4).&nbsp;&nbsp; </em></p>

				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=427994&amp;regactid=427994" target="_blank">Прилог 1. 
				- Уредба Комисије (ЕУ) бр. 139/2014 од 12. фебруара 2014. године о утврђивању захтева и административних процедура у вези са аеродромима у складу са Уредбом Европског парламента и Савета (ЕЗ) бр. 216/2008</a></p>

				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=427994&amp;regactid=427994" target="_blank">Прилог 2. 
				- Сертификациони захтеви за аеродроме CS-ADR-DSN</a></p>
				<p>&nbsp;</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: right;
}
.auto-style2 {
	text-align: left;
}
.auto-style3 {
	color: #008000;
}
</style>


	<div class="story">
			<p class="Basic-Paragraph">На основу члана 21. став 4. Закона о смањењу ризика од катастрофа и управљању ванредним ситуацијама (,,Службени гласник РСˮ, број 87/18), </p>
			<p class="Basic-Paragraph">Министар унутрашњих послова доноси </p>
			<p class="odluka-zakon">ПРАВИЛНИК</p>
			<p class="odluka-zakon">о условима које морају испуњавати правна лица за издавање овлашћења за организовање и спровођење обуке за полагање посебног стручног испита за израду процене ризика од катастрофа и плана заштите и спасавања, начину израде и садржају плана и програма обуке</p>
			<p class="centar">"Службени гласник РС", број 13 од 28. фебруара 
			2019.</p>
			<p class="clan">Члан 1. </p>
			<p class="Basic-Paragraph">Овим правилником прописују се кадровски и материјално-технички услови које морају испуњавати правна лица за издавање овлашћења за организовање и спровођење обуке за полагање посебног стручног испита за израду процене ризика од катастрофа и плана заштите и спасавања (у даљем тексту: Овлашћење) и начин израде и садржај плана и програма обуке. </p>
			<p class="clan">Члан 2. </p>
			<p class="Basic-Paragraph">Овлашћење се издаје правном лицу које, поред законских, испуњава и следеће услове, и то: </p>
			<p class="Basic-Paragraph">1) да је регистровано за делатност обављања послова организовања и спровођења обуке за полагање посебног стручног испита за израду процене ризика од катастрофа и плана заштите и спасавања;</p>
			<p class="Basic-Paragraph">2) да има стално запослена најмање три лица која поседују Лиценцу за израду процене ризика од катастрофа и плана заштите и спасавања;</p>
			<p class="Basic-Paragraph">3) да има обезбеђене предаваче и општи акт којим утврђује да прeдавачи који нису стално запослени у Правном лицу већ, су запослени у организационој јединици Министарства унутрашњих послова у којој се обављају послови заштите и спасавања од катастрофа (у даљем тексту: Надлежна служба), имају право на накнаду за реализацију обуке и то по кандидату и по наставном часу у износу од 0,00999 важеће основице која се у месецу када су ангажовани примењује за обрачун и исплату плате запослених у Надлежној служби;</p>
			<p class="Basic-Paragraph">4) да располаже одговарајућим материјално-техничким средствима за спровођење обуке, и то:</p>
			<p class="Basic-Paragraph">(1) простором за спровођење теоријске и практичне обуке, полагање стручног и обављање административних послова,</p>
			<p class="Basic-Paragraph">(2) наставним средствима и опремом за спровођење обуке;</p>
			<p class="Basic-Paragraph">5) да има План обуке који је усклађен са Програмом обуке за полагање посебног стручног испита за израду процене ризика од катастрофа и плана заштите и спасавања (у даљем тексту: Програм обуке), који је одштампан у прилогу овог правилника и чини његов саставни део.</p>
			<p class="clan">Члан 3. </p>
			<p class="Basic-Paragraph">Простор из члана 2. тачка 4) подтачка (1) овог правилника, обухвата минимално следеће просторије, и то: </p>
			<p class="Basic-Paragraph">1) просторију, односно учионицу која је опремљена наставним средствима и опремом за спровођење теоријске наставе и полагање писменог дела испита;</p>
			<p class="Basic-Paragraph">2) просторију за административне послове и пријем кандидата, документацију и архиву;</p>
			<p class="Basic-Paragraph">3) просторију за руководство и наставно особље, односно предаваче;</p>
			<p class="Basic-Paragraph">4) најмање један тоалет.</p>
			<p class="Basic-Paragraph">Просторије из става 1. овог члана морају бити у саставу истог грађевинског објекта.</p>
			<p class="Basic-Paragraph">Ако правно лице располаже са више учионица једна мора бити намењена за полагање испита.</p>
			<p class="Basic-Paragraph">Простор из става 1. овог члана правно лице може имати у власништву, користити на основу уговора о или по другом основу којим се обезбеђује коришћење простора.</p>
			<p class="clan">Члан 4.</p>
			<p class="Basic-Paragraph">Површина просторије за спровођење наставе и полагање испита мора износити најмање 25 m² и бити облика који омогућава фронтално, групно и индивидуално извођење теоријске обуке, односно индивидуално полагање испита.</p>
			<p class="Basic-Paragraph">Радна површина просторије, по кандидату, мора износити најмање 1 m².</p>
			<p class="Basic-Paragraph">Радна површина за предавача мора износити најмање 8 m².</p>
			<p class="Basic-Paragraph">Висина учионице мора бити најмање 2,4 m.</p>
			<p class="Basic-Paragraph">Површина просторије за обављање административних послова мора износити најмање 8 m².</p>
			<p class="Basic-Paragraph">Висина просторије за административне послове мора бити најмање 2,1 m.</p>
			<p class="Basic-Paragraph">Просторија за спровођење наставе и полагање испита мора бити опремљена радним столовима или клупама са столицама са наслоном, прилагођеним потребама рада, чији распоред полазницима обуке, односно испитивачима омогућава несметан приступ и рад.</p>
			<p class="Basic-Paragraph">Просторија за спровођење наставе и полагање испита мора бити осветљена природном светлошћу, чији интензитет и положај извора светлости омогућава да сви полазници обуке без обзира на њихов положај могу пратити извођење теоријске обуке, односно полагати испит.</p>
			<p class="Basic-Paragraph">Све просторије морају имати природан извор проветравања просторија, а просторија за спровођење наставе и полагање испита мора бити климатизована.</p>
			<p class="clan">Члан 5.</p>
			<p class="Basic-Paragraph">Наставна средства и опрема за спровођење наставе морају бити такви да омогућавају коришћење стручне литературе, прописа и других наставних материјала у складу са Програмом обуке, у електронском и штампаном облику.</p>
			<p class="clan">Члан 6.</p>
			<p class="Basic-Paragraph">План обуке израђује и доноси правно лице које организује и спроводи обуку и полагање испита, у складу са Програмом обуке, према својим капацитетима и потребама.</p>
			<p class="Basic-Paragraph">Планом обуке Правно лице утврђује називе и распоред тема које ће се обрађивати током обуке уз тачно прописано време трајања наставе по данима и наставним часовима.</p>
			<p class="Basic-Paragraph">Обука се реализује у простору које обезбеђује правно лице, под условом да је уредно пријављено минимално осам, а максимално 15 полазника обуке.       </p>
			<p class="Basic-Paragraph">Обука се реализује у укупном трајању од минимум 32 часа, у складу са Програмом обуке.</p>
			<p class="Basic-Paragraph">Обука се састоји из теоријског дела и практичног дела и реализује се у складу са Планом и Програмом обуке.</p>
			<p class="Basic-Paragraph">Теоријски део обуке састоји се од теоријске наставе за испитне области, и то:</p>
			<p class="Basic-Paragraph">1) систем заштите и спасавања;</p>
			<p class="Basic-Paragraph">2) процена ризика од катастрофа;</p>
			<p class="Basic-Paragraph">3) плана заштите и спасавања.</p>
			<p class="Basic-Paragraph">Практични део обуке састоји се од симулације израде процене ризика од катастрофа и плана заштите и спасавања.</p>
			<p class="Basic-Paragraph">На План обуке прибавља се сагласност Министарства унутрашњих послова.</p>
			<p class="clan">Члан 7. </p>
			<p class="Basic-Paragraph">Правно лице подноси Захтев за добијање овлашћења за организовање и спровођење обуке за израду процене ризика од катастрофа и плана заштите и спасавања (Образац), који је одштампан уз овај правилник и који чини његов саставни део.</p>
			<p class="Basic-Paragraph">Правно лице коме је издато Овлашћење, подноси захтев за поновно издавање Овлашћења најкасније три месеца пре истека рока важења претходно издатог Овлашћења.</p>
			<p class="Basic-Paragraph">Уз захтев из ст. 1. и 2. овог члана достављају се докази о испуњености услова у складу са законом и одредбама овог правилника, као и доказ о уплаћеној административној такси. </p>
			<p class="clan">Члан 8.</p>
			<p class="Basic-Paragraph">Правно лице коме је издато Овлашћење, без одлагања обавештава Надлежну службу о свим статусним променама и променама у вези са условима из члана 2. овог правилника.</p>
			<p class="clan">Члан 9.</p>
			<p class="Basic-Paragraph">Ако правно лице коме је издато Овлашћење престане да испуњава услове из закона и овог правилника Министарство унутрашњих послова, по службеној дужности, доноси решење о одузимању Овлашћења.</p>
			<p class="Basic-Paragraph">Даном правоснажности решења из става 1. овог члана престаје да важи Овлашћење.</p>
			<p class="clan">Члан 10.</p>
			<p class="Basic-Paragraph">Овај правилник ступа на снагу осмог дана од дана објављивања у ,,Службеном гласнику Републике Србије”.</p>
			<p class="potpis">Број 01-269/19-4</p>
			<p class="potpis">У Београду, 21. фебруара 2019. године</p>
			<p class="potpis">Министар,</p>
			<p class="potpis">др <span class="bold">Небојша Стефановић, </span>с.р.</p>
			<p class="auto-style1">Прилози</p>
			<p class="auto-style2">
			<a class="auto-style3" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=427929&amp;regactid=427929" target="_blank">
			Образац - Захтев за добијање овлашћења за организовање и спровођење 
			обуке за израду процене ризика од катастрофа и плана заштите и 
			спасавања</a></p>
			<p class="auto-style2">
			<a class="auto-style3" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=427929&amp;regactid=427929" target="_blank">
			Прилог - Програм обуке за полагање испита за добијање Лиценце за 
			израду процене ризика од катастрофа и плана заштите и спасавања</a></p>
	</div>


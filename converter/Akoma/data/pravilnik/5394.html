


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 3. став 10. Закона о заштити и одрживом коришћењу рибљег фонда („Службени гласник РС”, брoj 128/14),</p>
				<p>Министар пољопривреде и заштите животне средине доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о садржини и начину вођења катастра риболовних вода</p>
				<p class="auto-style1">"Службени гласник РС", број 3 од 15. јануара 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником ближе се прописује садржина и начин вођења катастра риболовних вода (у даљем тексту: Катастар).</p>
				<p class="clan">Члан 2.</p>
				<p>Катастар садржи посебне табеле у које се уписују подаци о текућим и стајаћим (природним и вештачким) риболовним водама.</p>
				<p class="clan">Члан 3.</p>
				<p>Табела о текућим риболовним водама садржи податке о рекама и каналима и то: назив водотока, рибарско подручје коме водоток припада, јединице локалне самоуправе кроз које водоток протиче, режим риболова, посебна станишта риба, састав рибљег фонда и напомене.</p>
				<p>Табела о стајаћим риболовним водама садржи податке о природним и вештачким језерима, барама и мртвајама, и то: назив и врсту стајаће воде, рибарско подручје коме вода припада, јединице локалне самоуправе на којима се вода простире, површину и намену стајаће воде, режим риболова, посебна станишта риба, састав рибљег фонда и напомене.</p>
				<p class="clan">Члан 4.</p>
				<p>Катастар се води у електронској форми.</p>
				<p>Подаци у табели о текућим риболовним водама, уписују се по речним сливовима.</p>
				<p>Подаци о саставу рибљег фонда уписују се у Катастар на основу података добијених истраживањима рибљег фонда у процесу израде Програма управљања рибарским подручјем и мониторинга квалитативног састава и узрасне структуре рибљег фонда, биомасе, продукције и риболовног притиска на рибљи фонд.</p>
				<p>Подаци о прописаним мерама и режимима риболова на риболовним водама уписују се у Катастар, у складу са мерама прописаним Програмом управљања рибарским подручјем и Годишњим програмом управљања рибарским подручјем.</p>
				<p>О променама података које садржи Катастар обавештава се министaрство надлежно за послове заштитите животне средине.</p>
				<p class="clan">Члан 5.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">Број 119-01-257/15-17</p>
				<p class="auto-style2">У Београду, 5. јануара 2016. године</p>
				<p class="auto-style2">Министар,</p>
				<p class="auto-style2">проф. др <span class="bold">Снежана Богосављевић Бошковић, </span>с.р.</p>
	</div>


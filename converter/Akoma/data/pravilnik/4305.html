


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 65. став 6. Закона о ванредним ситуацијама („Службени гласник РС”, бр. 111/09 и 92/11),</p>
	<p>Министар унутрашњих послова доноси</p>
	<p>&nbsp;</p>
	<p class="odluka-zakon" style="text-indent: 0; line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="text-indent: 0; line-height: 150%; margin-top: 0">о начину утврђивања вредности грађевинског дела објекта и начину обрачуна накнаде за склониште</p>
	<p class="naslov" style="text-indent: 0; line-height: 150%; margin-top: 0">
	<span style="font-weight: 400">"Службени гласник РС", број 78 од 10. августа 
	2012.</span></p>
	<p class="naslov" style="text-indent: 0; line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником прописује се начин утврђивања вредности грађевинског дела објекта, која, у поступку издавања грађевинске дозволе, представља основицу за обрачун накнаде, као и начин обрачуна накнаде коју је дужан да Јавном предузећу за склоништа уплати инвеститор, који дограђује, надзиђује или реконструише објекат, односно гради нови објекат у ком због непостојања техничких услова не гради склониште.</p>
	<p class="clan">Члан 2.</p>
	<p>Вредност грађевинског дела објекта утврђује се на основу предмера и предрачуна радова из главног пројекта, на којем је извршена техничка контрола и који је урађен у складу с грађевинским стандардима, нормативима и кретањима на тржишту, и то: архитектонско-грађевинског пројекта, пројекта електро-инсталација, пројекта термо-техничких и машинских инсталација и пројекта инсталација водовода и канализације.</p>
	<p>За утврђивање вредности грађевинског дела објекта узима се предрачун следећих радова:</p>
	<p>1) груби грађевински радови: земљани; зидарски бетонски и армиранобетонски; армирачки; тесарски;</p>
	<p>2) грађевинско-занатски радови: изолатерски; столарски; лимарски; браварски; керамичарски; терачерски; стаклорезачки; каменорезачки; подополагачки; молерскофарбарски; кровопокривачки; фасадерски; разни радови везани за функционалност и намену објекта;</p>
	<p>3) инсталатерски радови: инсталације водовода и канализације; електроинсталације слабе и јаке струје; термо-техничке инсталације; гасне инсталације; инсталације лифта; инсталације заштите од пожара; разни инсталатерски радови у вези са функционалношћу и наменом објекта.</p>
	<p class="clan">Члан 3.</p>
	<p>Трошкови за уређење земљишта, који се, у смислу члана 65. став 1. Закона о ванредним ситуацијама не урачунавају у вредност грађевинског дела објекта, обухватају трошкове:</p>
	<p>1) за прибављање, припремање и опремање локације;</p>
	<p>2) за уређење око објекта и прикључке на комуналну инфраструктуру (струја, водовод и канализација, грејање, гас, телефон);</p>
	<p>3) за израду и техничку контролу пројектне документације;</p>
	<p>4) за таксе и трошкове прибављања локацијске и грађевинске дозволе.</p>
	<p class="clan">Члан 4.</p>
	<p>Ако се грађевинска дозвола издаје на основу идејног пројекта, у складу са прописима о планирању и изградњи, вредност грађевинског дела објекта утврђује се као производ јединичне цене коштања изградње и укупне корисне површине објекта према стандарду SRPS U.C2.100 у дин/m².</p>
	<p>Јединична цена коштања изградње износи:</p>
	<p>1) за стамбене површине – 40.000 дин/m²;</p>
	<p>2) за пословне површине – 50.000 дин/m²;</p>
	<p>3) за помоћне просторе (подруми, оставе, надстрешнице, гараже, трафостанице и сл.) – 20.000 дин/m²;</p>
	<p>4) за индустријске објекте и производне хале – 30.000 дин/m².</p>
	<p class="clan">Члан 5.</p>
	<p>Јавно предузеће за склоништа обрачунава инвеститору накнаду за склониште у висини од 2% од укупне вредности грађевинског дела објекта. 
	</p>
	<p>Ако се у поступку обрачуна накнаде за склониште утврди да предмер и предрачун радова главног пројекта није урађен у складу с грађевинским стандардима, нормативима и кретањима на тржишту, вредност грађевинског дела објекта утврђује се на начин утврђен у члану 4. овог правилника.</p>
	<p>Ако су због протека времена између израде пројектне документације и обрачуна накнаде за склониште потрошачке цене порасле за више од 5%, вредност грађевинског дела објекта утврђује се тако што се на предрачун радова из главног пројекта примени индекс раста потрошачких цена према последњем објављеном податку републичког органа надлежног за послове статистике.</p>
	<p class="clan">Члан 6.</p>
	<p>Овај правилник ступа на снагу осмог дана од објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">01 број 3624/12-3</p>
	<p class="potpis" style="line-height: 150%; margin-top: 0">У Београду, 7. августа 2012. године</p>
	<p class="potpis" style="line-height: 150%; margin-top: 0">Министар, </p>
	<p class="potpis" style="line-height: 150%; margin-top: 0">
	<span class="bold">Ивица Дачић, </span>с.р.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 53а став 2. Закона о мирном решавању радних спорова („Службени гласник РС”, бр. 125/04, 104/09 и 50/18), </p>
			<p class="Basic-Paragraph">Министар за рад, запошљавање, борачка и социјална питања доноси</p>
			<p class="odluka-zakon">ПРАВИЛНИК </p>
			<p class="odluka-zakon">о издавању идентификационог документа миритеља и арбитара</p>
			<p class="centar">"Службени гласник РС", број 1 од 11. јануара 2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се образац и садржај идентификационог документа миритеља и арбитара Републичке Агенције за мирно решавање радних спорова (у даљем тексту: идентификациони документ).</p>
			<p class="clan">Члан 2.</p>
			<p class="Basic-Paragraph">Миритељи и арбитри Републичке агенције за мирно решавање радних спорова (у даљем тексту:  Агенција), приликом обављања службених послова прописаних Законом о мирном решавању радних спорова (у даљем тексту: Закон), свој идентитет и својство доказују идентификационим документом.</p>
			<p class="clan">Члан 3.</p>
			<p class="Basic-Paragraph">Идентификациони документ садржи следеће податке:</p>
			<p class="Basic-Paragraph">1) на предњој страни садржи:</p>
			<p class="Basic-Paragraph">(1) грб Републике Србије,</p>
			<p class="Basic-Paragraph">(2) назив „Република Србијаˮ,</p>
			<p class="Basic-Paragraph">(3) назив Агенције,</p>
			<p class="Basic-Paragraph">(4) назив „Идентификациони документˮ,</p>
			<p class="Basic-Paragraph">(5) фотографију имаоца идентификационог документа,</p>
			<p class="Basic-Paragraph">(6) име и презиме имаоца идентификационог документа,</p>
			<p class="Basic-Paragraph">(7) потпис имаоца идентификационог документа,</p>
			<p class="Basic-Paragraph">2) на полеђини садржи:</p>
			<p class="Basic-Paragraph">(1) серијски број издатог идентификационог документа,</p>
			<p class="Basic-Paragraph">(2) датум издавања идентификационог документа,</p>
			<p class="Basic-Paragraph">(3) рок важења идентификационог документа,</p>
			<p class="Basic-Paragraph">(4) потпис овлашћеног лица за издавање идентификационог документа.</p>
			<p class="clan">Члан 4.</p>
			<p class="Basic-Paragraph">Образац идентификационог документа је правоугаоног облика, у виду вишеслојне картице, величине 85,6 x 54 mm и израђен је у потпуности од поликарбонатног материјала са уграђеним дуалинтерфејс чипом, који има минимум EAL5+ сертификат, плавих и црвених тонова на предњој и задњој страни обрасца. </p>
			<p class="Basic-Paragraph">Образац идентификационог документа израђен је у формату ID-1, у складу са важећим стандардима: ISO/IEC 7810 и ISO/IEC 10373.</p>
			<p class="clan">Члан 5.</p>
			<p class="Basic-Paragraph">Заштитни елементи на обрасцу идентификационог документа су: микроштампа, УВ нити, сигурносна невидљива боја која под УВ светлом флуоресцира, апликација сигурносног дифракционог оптички варијабилног елемента јединствене оригинације са елементима државности Републике Србије.</p>
			<p class="Basic-Paragraph">Образац идентификационог документа одштампан је уз овај правилник и чини његов саставни део.</p>
			<p class="clan">Члан 6.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00753/2018-05</p>
			<p class="potpis">У Београду, 24. децембра 2018. године </p>
			<p class="potpis">Министар,</p>
			<p class="potpis"><span class="bold">Зоран Ђорђевић, </span>с.р.</p>
	</div>


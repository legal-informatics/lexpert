


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<div class="story">
				<p class="redakcijskipreciscentekst">Редакијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 5. став 3. Закона о превозу путника у друмском саобраћају („Службени гласник РС”, број 68/15),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК</p>
				<p class="odluka-zakon">о садржини, начину издавања и вођењу путних налога и начину вођења евиденције о издатим путним налозима</p>
				<p class="centar">"Службени гласник РС", бр. 90 од 4. новембра 
				2016, 4 од 20. јануара 2017.</p>
				<p class="centar">&nbsp; &nbsp;</p>
				<p class="clan">Члан 1.</p>
				<p>Овим правилником прописују се садржина путног налога, начин издавања и вођења путног налога, као и начин вођења евиденције о издатим путним налозима.</p>
				<p class="clan">Члан 2.</p>
				<p>Путни налог за аутобус којим се обавља превоз садржи:</p>
				<p>1) број путног налога;</p>
				<p>2) назив, седиште и адресу привредног друштва, другог правног лица или предузетника који користи аутобус за који се издаје путни налог;</p>
				<p>3) податке о врсти превоза: линијски, ванлинијски, посебан линијски превоз или превоз за сопствене потребе;</p>
				<p>4) место и датум издавања путног налога;</p>
				<p>5) име и презиме возача и осталих чланова посаде аутобуса;</p>
				<p>6) основне податке о правцу кретања аутобуса;</p>
				<p>7) оверен потпис лица овлашћеног за издавање путног налога;</p>
				<p>8) марку, тип аутобуса и регистарске ознаке аутобуса; </p>
				<p>9) потпис возача да је примио аутобус без видљивих недостатака; </p>
				<p>10) датум започињања превоза, стање километар-сата на почетку и завршетку превоза, кретање аутобуса (место поласка – доласка), време поласка и доласка (час, минут), стајање аутобуса (укрцавање – искрцавање путника, остала задржавања), број пређених километара; </p>
				<p>11) број уговора о превозу за ванлинијски, односно посебан линијски превоз;</p>
				<p>12) напомену (одступање од реда вожње, квар, застој на путу, итд.).</p>
				<p>Путни налог из става 1. овог члана може да садржи и податке о раду возача, раду аутобуса, утрошку горива и сл.</p>
				<p class="clan">Члан 3.</p>
				<p>Путни налог за путничко возило којим се обавља превоз садржи:</p>
				<p>1) број путног налога;</p>
				<p><span class="v2-clan-left-1">2) назив, седиште и адресу 
				правног лица које користи путничко возило за које се издаје 
				путни налог;</span></p>
				<p>3) место и датум издавања путног налога; </p>
				<p>4) име и презиме возача путничког возила;</p>
				<p>5) основне податке о правцу кретања путничког возила; </p>
				<p>6) оверен потпис лица овлашћеног за издавање путног налога; </p>
				<p>7) марку, тип и регистарске ознаке путничког возила; </p>
				<p>8) потпис возача да је примио путничко возило без видљивих недостатака; </p>
				<p>9) датум започињања превоза, стање километар-сата на почетку и завршетку превоза, кретање путничког возила (место поласка – доласка), време поласка и доласка (час, минут), стајање возила и број пређених километара;</p>
				<p>10) напомену (квар, застој на путу, итд.).</p>
				<p>Путни налог из става 1. овог члана може да садржи и податке о раду путничког возила, утрошку горива и сл.</p>
				<p><span class="hide-change">*Службени гласник РС, број 4/2017</span></p>
				<p class="clan">Члан 4.</p>
				<p>Путни налог из чл. 2. и 3. овог правилника издаје се за један или више превоза, а може се користити најдуже 30 дана од дана издавања.</p>
				<p>Исправке у путном налогу уносе се читко и потписује их лице које је унело податке који се исправљају (лице овлашћено за издавање путног налога или возач).</p>
				<p>Путни налог возач води уредно и по завршеном превозу, са пратећом документацијом (рачуни за гориво, смештај и сл.), враћа га лицу овлашћеном за издавање путног налога.</p>
				<p class="clan">Члан 5.</p>
				<p>Привредно друштво, друго правно лице или предузетник води евиденцију о издатим путним налозима, са подацима о: броју путног налога, месту и датуму издавања, марки, типу возила и регистарским ознакама возила, имену и презимену возача, као и имену и презимену лица овлашћеног за издавање путног налога. </p>
				<p>Евиденција из става 1. води се у писаној или електронској форми.</p>
				<p>Издати путни налози чувају се пет година, рачунајући од дана њиховог издавања.</p>
				<p class="clan">Члан 6.</p>
				<p>Даном почетка примене овог правилника престаје да важи Правилник о садржини, издавању и вођењу путних налога и евиденцији о издатим путним налозима („Службени гласник РС”, бр. 20/96 и 32/10).</p>
				<p class="clan">Члан 7.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 12. фебруара 2017. године.</p>
				<p class="potpis">Број 110-00-184/2016-03</p>
				<p class="potpis">У Београду, 26. октобра 2016. године </p>
				<p class="potpis">Министар,</p>
				<p class="potpis">проф. др <span class="bold">Зорана Михајловић,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 37. Закона о јавним агенцијама („Службени гласник РС”, бр. 18/05 и 81/05), а у вези са чланом 121. ст. 2. и 6. Закона о безбедности саобраћаја на путевима („Службени гласник РС”, бр. 41/09, 53/10 и 101/11),</p>
	<p>Управни одбор Агенције за безбедност саобраћаја доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">o изгледу и садржају обрасца дозволе за управљање туристичким возом</p>
	<p class="naslov" style="margin-top: 0"><span style="font-weight: 400">
	"Службени гласник РС", број 82 од 17. септембра 2013.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Овим правилником се прописује изглед и садржај обрасца дозволе за управљање туристичким возом.</p>
	<p class="clan">Члан 2.</p>
	<p>Дозволу за управљање туристичким возом издаје Агенција за безбедност саобраћаја (у даљем тексту: Агенција), лицу које:</p>
	<p>1. положи испит за возача туристичког воза,</p>
	<p>2. поседује возачку дозволу најмање BE категорије,</p>
	<p>3. поседује уверење о здравственој способности, односно испуњава здравствене услове предвиђене најмање за возача моторних возила BE категорије и</p>
	<p>4. нема изречену меру забране управљања моторним возилом.</p>
	<p class="clan">Члан 3.</p>
	<p>Лице које жели да добије дозволу за управљање туристичким возом подноси Агенцији Захтев за издавање дозволе за управљање туристичким возом – на обрасцу (Образац 1.), који је одштампан уз овај правилник и чини његов саставни део.</p>
	<p>Уз Захтев за издавање дозволе за управљање туристичким возом, прилаже се:</p>
	<p>1) две идентичне фотографије у боји, димензија 25x30 mm, које нису старије од шест месеци и</p>
	<p>2) доказ о уплати трошкова за издавање дозволе за управљање туристичким возом, по важећој тарифи.</p>
	<p class="clan">Члан 4.</p>
	<p>Дозвола за управљање туристичким возом има рок важења пет година.</p>
	<p>За продужење важности дозволе подноси се Захтев за продужење важности дозволе за управљање туристичким возом – на обрасцу (Образац 1.), уз који се прилаже: 
	</p>
	<p>1) дозвола за управљање туристичким возом,</p>
	<p>2) фотокопија личне карте,</p>
	<p>3) фотокопију возачке дозволе,</p>
	<p>4) доказ да подносиоцу захтева није изречена мера забране управљања моторним возилом,</p>
	<p>5) фотокопија лекарског уверења о здравственој способности возача моторних возила друге групе у смислу Правилника о ближим здравственим условима које морају да испуњавају возачи одређених категорија моторних возила („Службени гласник РС”, број 83/11), које није старије од шест месеци,</p>
	<p>6) две идентичне фотографије у боји, димензија 25×30 mm, које нису старије од шест месеци и</p>
	<p>7) доказ о уплати трошкова за издавање дозволе за управљање туристичким возом, по важећој тарифи.</p>
	<p>Замена дозволе за управљање туристичким возом врши се у случају изгубљене, украдене, оштећене или уништене дозволе.</p>
	<p>Уз Захтев за замену дозволе за управљање туристичким возом – на обрасцу (Образац 1.), прилаже се изјава о разлозима и околностима због којих се тражи издавање нове дозволе, потписана од стране подносиоца захтева и доказ о уплати трошкова за издавање дозволе за управљање туристичким возом, по важећој тарифи.</p>
	<p>У обрасцу замењене дозволе за управљање туристичким возом преписује се датум издавања и рок важења из претходно издате дозволе.</p>
	<p>Заменом дозволе за управљање туристичким возом, претходно издата дозвола сматра се неважећом и не може се користити.</p>
	<p>Изгубљена или украдена дозвола за управљање туристичким возом оглашава се неважећом.</p>
	<p class="clan">Члан 5.</p>
	<p>Дозвола за управљање туристичким возом издаје се на заштићеном обрасцу, димензија 85,6х54 mm, који садржи:</p>
	<p>1) на предњој страни: у левом делу, који обухвата 1/3, у горњем углу међународну ознаку Републике Србије „СРБ” и испод ње место за фотографију димензија 25×30 mm, а у десном делу, који обухвата 2/3, речи: „РЕПУБЛИКА СРБИЈА” испод тога, речи: „ДОЗВОЛА ЗА УПРАВЉАЊЕ ТУРИСТИЧКИМ ВОЗОМ”, са одговарајућим преводом на енглески језик и Мали грб Републике Србије, испод кога су рубрике са подацима и то редом: презиме, име, датум и место рођења, датум издавања дозволе, рок важења дозволе, издавалац дозволе, број дозволе, својеручни потпис, пребивалиште.</p>
	<p>2) на полеђини, у левом делу, који обухвата 1/3, објашњење садржине рубрика и података са дозволе, а у десном делу, који обухвата 2/3, садржи речи: „ДОЗВОЛА ЗА УПРАВЉАЊЕ ТУРИСТИЧКИМ ВОЗОМ” са одговарајућим преводом на енглески језик, табелу са три колоне и два реда и трећим редом испод колона, који је нумерисан редним бројем 12. и у који се уписују подаци у вези са ограничењима и други подаци од значаја за утврђивање основа и обима ограничења, ознаку „АБС” и серијски број.</p>
	<p>Колоне су нумерисане на следећи начин:</p>
	<p>9. Пиктограм туристичког воза,</p>
	<p>10. Датум првог издавања дозволе, </p>
	<p>11. Датум до кога важи дозвола, </p>
	<p>12. Ограничења.</p>
	<p>Изглед дозволе за управљање туристичким возом дат је на Обрасцу 2, који је одштампан уз овај правилник и чини његов саставни део.</p>
	<p class="clan">Члан 6.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 221-119-01-44/2013-01</p>
	<p class="potpis" style="margin-top: 0">У Београду, 5. септембра 2013. године</p>
	<p class="potpis" style="margin-top: 0">Председник</p>
	<p class="potpis" style="margin-top: 0">Управног одбора, </p>
	<p class="potpis" style="margin-top: 0">проф. др <span class="bold">Милан Јанић, 
	</span>с.р.</p>
	<p class="potpis" style="text-align: left">&nbsp;</p>
	<p class="potpis" style="text-align: left">&nbsp;</p>
	<p class="potpis" style="text-align: left; text-indent:0">
	<img border="0" src="http://www.pravno-informacioni-sistem.rs/SlGlasnikPortal/slike/zahtev2.jpg&amp;doctype=reg&amp;abc=cba&amp;eli=true&amp;eliActId=423465&amp;regactid=423465" width="643" height="926"></p>
	<p class="potpis" style="text-align: left">&nbsp;</p>
	<p class="clan">УПУТСТВО ЗА ПОДНОШЕЊЕ ЗАХТЕВА</p>
	<p>Образац захтева попунити читко штампаним словима. </p>
	<p>Заокружити редни број испред назива захтева који возач туристичког воза подноси.</p>
	<p>За издавање дозволе за управљање туристичким возом, уз попуњени образац захтева потребно је приложити:</p>
	<p>1) две идентичне фотографије у боји, димензија 30x25 mm, које нису старије од шест месеци и</p>
	<p>2) доказ о уплати трошкова за издавање дозволе за управљање туристичким возом, по важећој тарифи.</p>
	<p>За продужавање важности дозволе за управљање туристичким возом, уз попуњени образац захтева потребно је приложити:</p>
	<p>1) дозволу за управљање туристичким возом,</p>
	<p>2) фотокопију личне карте,</p>
	<p>3) фотокопију возачке дозволе,</p>
	<p>4) доказ да подносиоцу захтева није изречена мера забране управљања моторним возилом,</p>
	<p>5) фотокопију лекарског уверења о здравственој способности возача моторних возила друге групе у смислу Правилника о ближим здравственим условима које морају да испуњавају возачи одређених категорија моторних возила („Службени гласник РС”, брoj 83/11), које није старије од шест месеци,</p>
	<p>6) две идентичне фотографије у боји, димензија 25×30 mm, које нису старије од шест месеци и</p>
	<p>7) доказ о уплати трошкова за издавање дозволе за управљање туристичким возом, по важећој тарифи.</p>
	<p>За замену дозволе за управљање туристичким возом, уз попуњени образац захтева потребно је приложити:</p>
	<p>1) изјаву о разлозима и околностима због којих се тражи замена дозволе за управљање туристичким возом, потписана од стране подносиоца захтева и 
	</p>
	<p>2) доказ о уплати трошкова за издавање дозволе за управљање туристичким возом, по важећој тарифи. 
	</p>
	<p>&nbsp;</p>
	<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
	<font face="Times New Roman" style="font-size: 1.16666666666667rem"><span lang="hr">Образац 
	2.</span></font></p>
	<p style="text-indent: 0">
	<img border="0" src="http://www.pravno-informacioni-sistem.rs/SlGlasnikPortal/slike/slika.1.jpg&amp;doctype=reg&amp;abc=cba&amp;eli=true&amp;eliActId=423465&amp;regactid=423465" width="677" height="813"></p>
	<p>&nbsp;</p>
	

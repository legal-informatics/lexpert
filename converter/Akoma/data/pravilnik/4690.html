


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 3. став 5. Закона о платном промету („Службени лист СРЈ”, бр. 3/02 и 5/03 и „Службени гласник РС”, бр. 43/04, 62/06, 111/09 – др. закон и 31/11), 
	</p>
	<p>Министар финансија доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о условима и начину плаћања у готовом новцу у динарима за правна лица и за физичка лица која обављају делатност</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 77 од 14. октобра 
	2011.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописују се услови и начин плаћања у готовом новцу у динарима за правна лица и за физичка лица која обављају делатност.</p>
	<p class="clan">Члан 2.</p>
	<p>Правна лица и физичка лица која обављају делатност могу, без ограничења, плаћати готовим новцем, односно вршити исплате у готовом новцу у динарима са свог текућег рачуна.</p>
	<p>Плаћања, односно исплате из става 1. овог члана врше се на основу оригиналне документације, из које се могу утврдити износ, основ и намена тог плаћања (решење, одлука, уговор, рачун и др.), а која се банци подноси на увид и оверу (датум пријема, печат и потпис).</p>
	<p>Изузетно од става 2. овог члана, плаћања, односно исплате до износа од 150.000 динара дневно вршиће се без подношења на увид документације из тог става.</p>
	<p>Дипломатске и конзуларне мисије и организације у оквиру Организације уједињених нација могу готов новац подизати са свог текућег рачуна без подношења документације из става 2. овог члана.</p>
	<p class="clan">Члан 3.</p>
	<p>Правна лица и физичка лица која обављају делатност подизање готовог новца у износу већем од 1.500.000 динара најављују банци три дана раније, осим када су у питању исплате зарада и других личних примања на које се, у складу са прописима, плаћају порез и доприноси.</p>
	<p>Банка може готов новац у износу већем од износа из става 1. овог члана исплатити и без најаве, ако располаже довољном количином готовог новца.</p>
	<p class="clan">Члан 4.</p>
	<p>O свим исплатама готовог новца извршеним претходног дана са рачуна правних и физичких лица која обављају делатност, банка обавештава надлежни орган, у складу са чланом 35. став 1. Закона о платном промету („Службени лист СРЈ”, бр. 3/02 и 5/03 и „Службени гласник РС”, бр. 43/04, 62/06, 111/09 – др. закон и 31/11) и чланом 48. став 1. тачка 8) Закона о банкама („Службени гласник РС”, бр. 107/05 и 91/10).</p>
	<p class="clan">Члан 5.</p>
	<p>Правна лица и физичка лица која обављају делатност, најкасније у року од седам радних дана, готов новац примљен по било ком основу уплаћују на свој рачун код банке.</p>
	<p>Под готовим новцем у смислу става 1. овог члана не подразумева се износ динара који је исплаћен са текућег рачуна у складу са чланом 2. ст. 2. и 3. овог правилника.</p>
	<p class="clan">Члан 6.</p>
	<p>Одредбе овог правилника односе се и на правна лица – нерезиденте када подижу готов новац са свог динарског нерезидентног рачуна отвореног у складу са одлуком Народне банке Србије којом се уређују услови отварања и начин вођења рачуна нерезидента.</p>
	<p class="clan">Члан 7.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00292/2011-16</p>
	<p class="potpis" style="line-height: 150%; margin-top: 0">У Београду, 10. октобра 2011. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">др 
	<span class="bold">Мирко Цветковић, </span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 14. став 4. Закона о посебним мерама за спречавање вршења кривичних дела против полне слободе према малолетним лицима („Службени гласник РС”, број 32/13),</p>
				<p>Министар правде доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">o начину вођења посебне евиденције о лицима осуђеним за кривична дела против полне слободе извршена према малолетним лицима</p>
				<p class="auto-style1">"Службени гласник РС", број 76 од 4. септембра 
				2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником уређује се начин вођења посебне евиденције о лицима осуђеним за кривична дела против полне слободе извршена према малолетним лицима која су одређена у члану 3. став 1. Закона о посебним мерама за спречавање вршења кривичних дела против полне слободе према малолетним лицима.</p>
				<p class="clan">Члан 2.</p>
				<p>Посебну евиденцију о лицима осуђеним за кривична дела против полне слободе извршена према малолетним лицима води Управа за извршење кривичних санкција за територију Републике Србије.</p>
				<p>Посебна евиденција из става 1. овог члана води се у облику Регистра лица осуђених за кривична дела против полне слободе извршена према малолетним лицима (у даљем тексту: Регистар).</p>
				<p>Регистар се води у седишту Управе за извршење кривичних санкција.</p>
				<p>Вођење Регистра и давање података из Регистра обављају овлашћени државни службеници запослени у седишту Управе за извршење кривичних санкција.</p>
				<p>Регистар се води у електронском облику на Обрасцу који је одштампан уз овај правилник и чини његов саставни део.</p>
				<p>Саставни део Регистра је збирка исправа у којој се чувају документи на основу којих је извршен упис података у Регистар.</p>
				<p class="clan">Члан 3.</p>
				<p>Регистар садржи:</p>
				<p>1) редни број уписа;</p>
				<p>2) датум уписа;</p>
				<p>3) име и презиме осуђеног;</p>
				<p>4) јединствени матични број грађана осуђеног;</p>
				<p>5) адресу пребивалишта осуђеног;</p>
				<p>6) податке о запослењу осуђеног;</p>
				<p>7) податке од значаја за препознавање осуђеног и његове фотографије;</p>
				<p>8) податке о кривичном делу и казни на коју је осуђен;</p>
				<p>9) податке о правним последицама осуде;</p>
				<p>10) податке о спровођењу посебних мера прописаних законом;</p>
				<p>11) напомене.</p>
				<p class="clan">Члан 4.</p>
				<p>Под подацима о запослењу осуђеног уписују се у Регистар подаци о послодавцу осуђеног лица (назив, седиште и адреса, ПИБ и матични број), датум о заснивању и престанку радног односа или другог облика радног ангажовања, као и подаци о радном месту или пословима које осуђени обавља.</p>
				<p class="clan">Члан 5.</p>
				<p>Под подацима од значаја за препознавање осуђеног уписују се у Регистар подаци о томе да ли осуђени има одређене особене знаке (урођене знаке, тетоваже и сл.), као и подаци о ДНК профилу осуђеног.</p>
				<p class="clan">Члан 6.</p>
				<p>Под подацима о кривичном делу и казни на коју је осуђен уписују се у Регистар назив суда који је донео пресуду, број и датум пресуде, назив кривичног дела са означењем одредбе Кривичног законика којим је то дело прописано, као и врста и висина казне на коју је осуђен.</p>
				<p class="clan">Члан 7.</p>
				<p>Под подацима о правним последицама осуде уписују се у Регистар подаци о датуму наступања и престанка правних последица осуде, као и подаци о кршењу одређене правне последице осуде и прекршајном кажњавању за то кршење.</p>
				<p class="clan">Члан 8.</p>
				<p>Под подацима о спровођењу посебних мера прописаних законом уписују се у Регистар подаци о датуму отпочињања и престанка примене одређене посебне мере, као и подаци о кршењу одређене посебне мере и прекршајном кажњавању за то кршење.</p>
				<p class="clan">Члан 9.</p>
				<p>У напоменама Регистра уписују се подаци о давању података из Регистра надлежним државним органима и овлашћеним правним и физичким лицима.</p>
				<p class="clan">Члан 10.</p>
				<p>У збирци исправа која је саставни део Регистра чувају се документи и други материјал на основу којих се врши упис података у Регистар.</p>
				<p>Збирка исправа води се посебно за сваког осуђеног под истим редним бројем под којим је осуђени уписан у Регистар.</p>
				<p>У збирци исправа чувају се следећи документи: судске пресуде за кривична дела одређена у члану 3. став 1. Закона о посебним мерама за спречавање вршења кривичних дела против полне слободе према малолетним лицима, извештаји надлежних органа о спровођењу посебних мера, пресуде прекршајних судова донетих за прекршаје због повреда правних последица осуде и посебних мера, захтеви надлежних државних органа и овлашћених правних и физичких лица за давање података из Регистра, као и други материјал (фотографије осуђеног, ДНК профил осуђеног и др.).</p>
				<p class="clan">Члан 11.</p>
				<p>Осуђеном за кривична дела одређена у члану 3. став 1. Закона о посебним мерама за спречавање вршења кривичних дела против полне слободе према малолетним лицима, узима се ДНК узорак за добијање ДНК профила потребног за вођење Регистра, после правноснажности пресуде за та дела, ако му ДНК узорак раније није узет у току кривичног поступка.</p>
				<p>Узимање ДНК узорка и израда и чување ДНК профила врши се у складу са посебним прописима.</p>
				<p class="clan">Члан 12.</p>
				<p>Подаци се уписују у Регистар одмах по пријему докумената на основу којих се врши упис.</p>
				<p class="clan">Члан 13.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 110-00-48/2015-05</p>
				<p class="auto-style2">У Београду, 31. августа 2015. године</p>
				<p class="auto-style2">Министар,</p>
				<p class="auto-style2"><span class="bold">Никола Селаковић, </span>с.р.</p>
				<p class="auto-style2">&nbsp;</p>
				<p class="auto-style2">&nbsp;</p>
				<p class="auto-style2"><strong>Прилози</strong></p>
				<p class="auto-style2">&nbsp;</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/tabela-pedofili_opt.jpeg&amp;doctype=reg&amp;abc=cba&amp;eli=true&amp;eliActId=366640&amp;regactid=366640" alt="tabela-pedofili.tiff"></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="Basic-Paragraph">На основу члана 211. став 3. Закона о социјалној заштити („Службени гласник РС”, број 24/11),</p>
			<p class="Basic-Paragraph">Министар за рад, запошљавање, борачка и  социјална питања доноси</p>
			<p class="odluka-zakon">ПРАВИЛНИК </p>
			<p class="odluka-zakon">о критеријумима за доделу средстава за изградњу, одржавање и опремање установа социјалне заштите</p>
			<p class="auto-style1">"Службени гласник РС", број 42 од 1. јуна 
			2018.</p>
			<p class="bold">Предмет правилника</p>
			<p class="clan">Члан 1. </p>
			<p class="Basic-Paragraph">Овим правилником прописују се критеријуми за доделу средстава за изградњу, одржавање и опремање установа социјалне заштите које се финансирају  из буџета Републике Србије (у даљем тексту: установе). </p>
			<p class="bold">План инвестиција</p>
			<p class="clan">Члан 2.</p>
			<p class="Basic-Paragraph">План инвестиција обухвата: изградњу, реконструкцију, доградњу, адаптацију и инвестиционо одржавање објеката, као и опремање.</p>
			<p class="Basic-Paragraph">План инвестиција и опремања, установе достављају министарству надлежном за социјалну заштиту до 31. јануара текуће године за наредну годину. </p>
			<p class="Basic-Paragraph">Захтеве за санацију и текуће одржавање објеката, установе подносе министарству надлежном за социјалну заштиту до 30. новембра текуће године за наредну годину.</p>
			<p class="bold">Приоритети</p>
			<p class="clan">Члан 3.</p>
			<p class="Basic-Paragraph">Средства за изградњу, реконструкцију, доградњу, адаптацију и инвестиционо одржавање објеката, као и опремање, додељују се установама, у складу са следећим приоритетима:</p>
			<p class="Basic-Paragraph">1) Обавезе поступања  по налогу надлежних инспекција, према степену ризика по живот и здравље корисника и запослених;</p>
			<p class="Basic-Paragraph">2) Обезбеђивање испуњености прописаних минималних стандарда у погледу простора и опреме (структуралних стандарда);</p>
			<p class="Basic-Paragraph">3) Подршка процесу трансформације;</p>
			<p class="Basic-Paragraph">4) Унапређење услова заштите корисника.</p>
			<p class="bold">Критеријуми</p>
			<p class="clan">Члан 4.</p>
			<p class="Basic-Paragraph">Расподела средства за изградњу, реконструкцију, доградњу, адаптацију објекта и инвестиционо одржавање објеката као и опремање, установама за смештај корисника, врши се применом следећих критеријума, по приоритетима утврђеним у члану 3. овог правилника:	 </p>
			<p class="Basic-Paragraph">1)  Капацитет (број корисника) установе социјалне заштите за смештај корисника;</p>
			<p class="Basic-Paragraph">2) Структура корисника у установи по степену подршке;</p>
			<p class="Basic-Paragraph">3) Висина средстава која су додељена установи у претходне три године за извођење радова и набавку опреме.</p>
			<p class="Basic-Paragraph">Расподела средства за изградњу, реконструкцију, доградњу, адаптацију и инвестиционо одржавање објеката, као и опремање, центрима за социјални рад врши се применом следећих критеријума, по приоритетима утврђеним у члану 3. овог правилника:</p>
			<p class="Basic-Paragraph">1) Број становника на подручју за које је центар за социјални рад основан;</p>
			<p class="Basic-Paragraph">2) Степен развијености јединице локалне самоуправе за које је центар за социјални рад основан;</p>
			<p class="Basic-Paragraph">3) Висина средстава која су додељена центру за социјални рад у претходне три године за извођење радова и набавку опреме.</p>
			<p class="Basic-Paragraph">Расподела средства за изградњу, реконструкцију, доградњу, адаптацију и инвестиционо одржавање објеката, као и опремање, центрима за породични смештај и усвојење чији је оснивач Република Србија и Републичком заводу за социјалну заштиту врши се применом следећих критеријума, по приоритетима утврђеним у члану 3. овог правилника:</p>
			<p class="Basic-Paragraph">1) Величина територије за коју је центар за породични смештај и усвојење, односно Републички завод  за социјалну заштиту основан;</p>
			<p class="Basic-Paragraph">2) Висина средстава која су додељена центру за породични смештај и усвојење, односно Републичком заводу  за социјалну заштиту у претходне три године за извођење радова и набавку опреме.</p>
			<p class="clan">Члан 5. </p>
			<p class="Basic-Paragraph">Министар надлежан за социјалну заштиту, у складу са законом и овим правилником, а на основу благовремено достављених планова инвестиција, за сваку буџетску годину  у року од 15 дана од дана ступања на снагу закона о буџету, утврђује листу установа за доделу средстава и појединачне износе средстава за намене из члана 2. став 2.  овог правилника.</p>
			<p class="Basic-Paragraph">Министар надлежан за социјалну заштиту, у складу са законом и овим правилником, а на основу благовремено поднетих захтева установа, за намене из члана 2. став 3.  овог правилника за сваку буџетску годину  опредељује средства кроз расподелу средстава установама социјалне заштите (индиректним корисницима Министарства).</p>
			<p class="clan">Члан 6.</p>
			<p class="Basic-Paragraph">Овај правилник ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">Број 110-00-527/2017-09</p>
			<p class="potpis">У Београду, 28. маја 2018. године</p>
			<p class="potpis">Министар,</p>
			<p class="potpis"><span class="bold">Зоран Ђорђевић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 95. став 2. Закона о шумама („Службени гласник РС”, бр. 30/10, 93/12 и 89/15),</p>
				<p>Министар пољопривреде и заштите животне средине доноси</p>
				<p class="odluka-zakon">ПРАВИЛНИК</p>
				<p class="odluka-zakon">о програму и начину полагања стручног испита за стицање лиценце за обављање стручних послова у газдовању шумама</p>
				<p class="auto-style1">"Службени гласник РС", бр. 57 од 9. јуна 
				2017, 23 од 23. марта 2018.</p>
				<p class="clan">Члан 1.</p>
				<p>Овим правилником прописује се програм и начин полагања стручног испита за стицање лиценце за обављање стручних послова у газдовању шумама, образац записника о полагању стручног испита и образац уверења о положеном стручном испиту.</p>
				<p class="clan">Члан 2.</p>
				<p>За стицање лиценце за обављање стручних послова у газдовању шумама полаже се стручни испит (у даљем тексту: стручни испит).</p>
				<p class="clan">Члан 3.</p>
				<p>Стручни испит се полаже по Програму полагања стручног испита за стицање лиценце за обављање стручних послова у газдовању шумама (у даљем тексту: Програм), који је дат у Прилогу, који је одштампан уз овај правилник и чини његов саставни део.</p>
				<p class="clan">Члан 4.</p>
				<p>Стручни испит може да полаже лице које испуњава услове, у складу са Законoм o шумама (у даљем тексту: Закон). </p>
				<p class="clan">Члан 5.</p>
				<p>Стручни испит организује и спроводи Kомора инжењера шумарства Србије (у даљем тексту: Комора), у складу са статутом и општим актима на које сагласност даје министарство надлежно за послове шумарства, у складу са Законом.</p>
				<p>Комора образује комисију за полагање стручног испита (у даљем тексту: Комисија). </p>
				<p>Комисију чине председник и два члана.</p>
				<p>За председника и чланове Комисије именују се чланови Коморе.</p>
				<p>За председника Комисије именује се лице које има најмање десет година радног искуства на пословима газдовања шумама, а за чланове Комисије лица која имају најмање пет година радног искуства на пословима газдовања шумама.</p>
				<p class="hide-change"><em>Брисан је ранији став 6. (види члан 
				1. Правилника - 23/2018-51).</em></p>
				<p class="clan">Члан 6.</p>
				<p>За свако полагање стручног испита Комора одређује Комисију. </p>
				<p class="clan">Члан 7.</p>
				<p>О месту и времену полагања стручног испита Комора обавештава кандидата најкасније 15 дана пре датума одржавања стручног испита.</p>
				<p class="clan">Члан 8.</p>
				<p>Стручни испит је јаван и полаже се усмено.</p>
				<p>Успех кандидата оцењују чланови Комисије са „положио” и „није положио”.</p>
				<p>Кандидат је положио стручни испит ако је од најмање два члана Комисије добио оцену „положио”. </p>
				<p class="clan">Члан 9.</p>
				<p>Комисија сачињава записник о полагању стручног испита на обрасцу – Образац 1 – Записник о полагању стручног испита за стицање лиценце за обављање стручних послова у газдовању шумама, који је одштампан уз овај правилник и чини његов саставни део. </p>
				<p>Записник потписују сви чланови Комисије.</p>
				<p class="clan">Члан 10.</p>
				<p>Кандидат који није положио стручни испит пријаву за поновно полагање може поднети најраније три месеца од дана претходног полагања.</p>
				<p class="clan">Члан 11.</p>
				<p>Лицу које је положило стручни испит Комора издаје уверење о положеном стручном испиту на обрасцу – Образац 2 – Уверење о положеном стручном испиту за стицање лиценце за обављање стручних послова у газдовању шумама, који је одштампан уз овај правилник и чини његов саставни део.</p>
				<p class="clan">Члан 12.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00085/2017-09</p>
				<p class="potpis">У Београду, 30. маја 2017. године</p>
				<p class="potpis">Mинистар,</p>
				<p class="potpis"><span class="bold">Бранислав Недимовић,</span> с.р.</p>
				<p class="clan" style="text-align: right">Прилози</p>
				<p class="auto-style2">ПРИЛОГ</p>
				<p class="auto-style1">ПРОГРАМ<br>ПОЛАГАЊА СТРУЧНОГ ИСПИТА ЗА СТИЦАЊЕ ЛИЦЕНЦЕ ЗА ОБАВЉАЊЕ СТРУЧНИХ ПОСЛОВА У ГАЗДОВАЊУ ШУМАМА</p>
				<p>Програм обухвата: </p>
				<p>1) планирање газдовања шумама – садржај, израда и спровођење планских докумената газдовања шумама (план, основа, програм);</p>
				<p>2) гајење и заштита шума – спровођење планова из планских докумената (системи газдовања, дознака; израда извођачких пројеката и годишњих планова; расадничка производња; заштита шума од пожара, биљних болести и штеточина и остало);</p>
				<p>3) коришћење шума – спровођење планова из планских докумената (израда извођачких пројеката и годишњих планова; методе сече и израде дрвних сортимената, квантитативно и квалитативно искоришћење – стандарди; шумско-транспортна средства; шумске комуникације, заштита на раду и остало);</p>
				<p>4) познавање прописа који уређују газдовање шумама (закони, правилници и остали прописи који се односе на газдовање шумама). </p>
				<p>Стручним испитом се проверава теоријско и практично знање и оспособљеност кандидата за самостално обављање послова из области газдовања шумама.</p>
				<p>Стручни испит полаже се на терену.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/gazdovanje-sumama_Page_opt.jpeg&amp;doctype=reg&amp;abc=cba&amp;eli=true&amp;eliActId=425050&amp;regactid=425050" alt="gazdovanje-sumama_Page_1.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/gazdovanje-sumama_Pag_opt1.jpeg&amp;doctype=reg&amp;abc=cba&amp;eli=true&amp;eliActId=425050&amp;regactid=425050" alt="gazdovanje-sumama_Page_2.tiff"></p>
	</div>


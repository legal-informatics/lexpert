


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj" style="margin-top: 0">&nbsp;</p>
				<p style="margin-top: 0">На основу члана 35. став 3. Закона о порезу на добит правних лица („Службени гласник РС”, бр. 25/01, 80/02, 80/02 – др. закон, 43/03, 84/04, 18/10, 101/11 и 119/12), </p>
				<p style="margin-top: 0">Министар финансија и привреде доноси </p>
				<p class="odluka-zakon" style="margin-top: 0; margin-bottom: 0">&nbsp;</p>
				<p class="odluka-zakon" style="margin-top: 0; margin-bottom: 0">ПРАВИЛНИК </p>
				<p class="naslov" style="margin-top: 0">о начину и поступку утврђивања вредности ликвидационог остатка за потребе одређивања износа дивиденде коју остварују чланови привредног друштва у ликвидацији</p>
				<p class="naslov" style="margin-top: 0">
				<span lang="SR-CYRL-RS" style="font-weight: 400">„Службени 
				гласник РС“, број 122 од 25. децембра 2012.</span></p>
				<p class="clan">Члан 1.</p>
				<p>Овим правилником уређује се начин и поступак утврђивања вредности ликвидационог остатка за потребе одређивања износа дивиденде коју остварују чланови привредног друштва у ликвидацији, у складу са чланом 35. став 1. Закона о порезу на добит правних лица („Службени гласник РС”, бр. 25/01, 80/02, 80/02 – др. закон, 43/03, 84/04, 18/10, 101/11 и 119/12 – у даљем тексту: Закон).</p>
				<p class="clan">Члан 2.</p>
				<p>Вредност ликвидационог остатка из члана 1. овог правилника једнака је тржишној вредности имовине друштва у ликвидацији преосталој после измирења свих обавеза друштва, односно подмирења поверилаца, а која се, у складу са законом којим се уређују привредна друштва, расподељује члановима друштва у складу са одлуком о расподели ликвидационог остатка.</p>
				<p>Тржишном вредношћу имовине из става 1. овог члана сматра се вредност која би се постигла у трансакцији између лица која се не сматрају повезаним лицима у складу са Законом. </p>
				<p>Ликвидациони остатак из става 1. овог члана, изнад вредности уложеног капитала, сматра се дивидендом коју остварују чланови привредног друштва у ликвидацији.</p>
				<p class="clan">Члан 3.</p>
				<p>За сврху одређивања дивиденде из члана 2. став 3. овог правилника, ликвидациони управник попуњава Образац ДПДЛ – Дивиденда члана привредног друштва у ликвидацији (у даљем тексту: Образац ДПДЛ) у два примерка ако је прималац дивиденде резидентно правно лице, резидентно физичко лице или нерезидентно физичко лице, односно у три примерка ако је прималац дивиденде нерезидентно правно лице.</p>
				<p>Ликвидациони управник доставља један примерак Обрасца ДПДЛ примаоцу дивиденде, други задржава за своје потребе, а трећи примерак Обрасца ДПДЛ који попуњава у случају када је прималац дивиденде нерезидентно правно лице подноси надлежном пореском органу као прилог уз Образац ПДП – Пореска пријава о обрачунатом и плаћеном порезу на добит по одбитку на приходе које остварују нерезидентна правна лица који чини саставни део Правилника о обрасцу збирне пореске пријаве о обрачунатом и плаћеном порезу на добит по одбитку на приходе које остварују нерезидентна правна лица („Службени гласник РС”, број __/12).</p>
				<p>Образац ДПДЛ одштампан је уз овај правилник и чини његов саставни део.</p>
				<p class="clan">Члан 4.</p>
				<p>У Образац ДПДЛ, у колону 3. уносе се следећи подаци:</p>
				<p>1) под редним бројем 1 – вредност ликвидационог остатка који припада члану привредног друштва, утврђен одлуком о расподели ликвидационог остатка; </p>
				<p>2) под редним бројем 2 – вредност уложеног капитала; </p>
				<p>3) под редним бројем 3 – позитивна разлика износа са ред. бр. 1 и 2 која представља дивиденду члана привредног друштва у ликвидацији.</p>
				<p>Вредност ликвидационог остатка из става 1. тачка 1) овог члана утврђује се по тржишној вредности имовине, на дан доношења одлуке о расподели ликвидационог остатка.</p>
				<p>Вредност уложеног капитала из става 1. тачка 2) овог члана је вредност по којој је улог унет и регистрован код органа надлежног за регистрацију привредних субјеката.</p>
				<p>Улогом из става 3. овог члана сматра се оснивачки улог и повећање оснивачког улога.</p>
				<p class="clan">Члан 5.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">Број 110-00-314/2012-04</p>
				<p class="potpis" style="margin-top: 0">У Београду, 25. децембра 2012. године</p>
				<p class="potpis" style="margin-top: 0">Министар,</p>
				<p class="potpis" style="margin-top: 0"><span class="bold">Млађан Динкић, </span>с.р.</p>
				<p class="potpis" style="margin-top: 0">&nbsp;</p>
				<p align="center"><img src="http://www.pravno-informacioni-sistem.rs/SlGlasnikPortal/slike/likvidacija_opt.jpeg&amp;doctype=reg&amp;abc=cba&amp;eli=true&amp;eliActId=418664&amp;regactid=418664" alt="likvidacija.tif"></p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 33. став 5. Закона о пресађивању људских органа („Службени гласник РС”, број 57/18),</p>
			<p class="Basic-Paragraph">Министар здравља доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину извештавања о озбиљним нежељеним догађајима и озбиљним нежељеним реакцијама, начину вођења евиденције, као и начину извештавања у случају међународне размене људских органа</p>
			<p class="centar">"Службени гласник РС", број 71 од 4. октобра 2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин извештавања о озбиљним нежељеним догађајима и озбиљним нежељеним реакцијама, начин вођења евиденције, као и начин извештавања у случају међународне размене људских органа.</p>
			<p class="clan">Члан 2.</p>
			<p class="Basic-Paragraph">Све здравствене установе укључене у поступке од даривања до пресађивања људских органа у сврху лечења, односно центри за пресађивање људских органа именују лице задужено за праћење и пријаву озбиљних нежељених догађаја и озбиљних нежељених реакција и о томе писменим путем обавештавају Управу за биомедицину.</p>
			<p class="clan">Члан 3.</p>
			<p class="Basic-Paragraph">Сви здравствени радници укључени у поступке из члана 2. овог правилника именованом лицу у здравственој установи пријављују сваку озбиљну нежељену реакцију и озбиљни нежељени догађај или сумњу о озбиљној нежељеној  реакцији и о озбиљном нежељеном догађају који захтевају хитно поступање, путем телефона без одлагања.</p>
			<p class="Basic-Paragraph">Именовано лице о свакој озбиљној нежељеној реакцији и о озбиљном нежељеном догађају или сумњи на озбиљну нежељену реакцију и на озбиљни нежељени догађај који захтевају хитно поступање ради непосредног угрожавања јавног здравља без одлагања обавештава Управу за биомедицину електронским и писменим путем.</p>
			<p class="Basic-Paragraph">Управа за биомедицину без одлагања о озбиљном нежељеном догађају и озбиљној нежељеној реакцији или сумњи на озбиљни нежељени догађај и на озбиљну нежељену реакцију из става 2. овог члана обавештава све центре за пресађивање  прималаца органа, на почетном извештају о сумњи на озбиљни нежељени догађај и озбиљну нежељену реакцију који је дат у Прилогу 1.  који је одштампан уз овај правилник и чини његов саставни део.</p>
			<p class="Basic-Paragraph">Центар за пресађивање људских органа или здравствена установа подносилац пријаве доставља све расположиве информације и врши процену ризика и узрочно-последичну повезаност између узимања, односно пресађивања људскИх органа, односно других поступака из члана 2. овог правилника и озбиљне нежељене реакције или озбиљног нежељеног догађаја и по завршетку истраживања доставља закључак Управи за биомедицину, у периоду од седам дана од дана утврђивања свих информација и донетог закључка истраге о озбиљној нежељеној реакцији и озбиљном нежељеном догађају.</p>
			<p class="Basic-Paragraph">Управа за биомедицину у периоду од три месеца од доставе почетног извештаја из става 3. овог члана подноси надлежним телима држава у којима се налазе центри за пресађивање прималаца органа, коначан извештај о озбиљном нежељеном догађају и о озбиљној нежељеној реакцији који је дат у Прилогу 2.  који је одштампан уз овај правилник и чини његов саставни део.</p>
			<p class="clan">Члан 4.</p>
			<p class="Basic-Paragraph">У случају пријема дојаве о озбиљном нежељеном догађају и озбиљној нежељеној реакцији или сумњи на озбиљни нежељени догађај и озбиљну нежељену реакцију из других држава, Управа за биомедицину без одлагања обавештава именовано лице центра за пресађивање примаоца људских органа и у сарадњи са центром за пресађивање људских органа обезбеђује спровођење превентивних и корективних мера.</p>
			<p class="clan">Члан 5.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">Број 110-00-00387/2019-21</p>
			<p class="potpis">У Београду, 20. септембра 2019. године</p>
			<p class="potpis">Министар,</p>
			<p class="potpis">др <span class="bold">Златибор Лончар,</span> с.р.</p>
			<p class="clan" style="text-align: right">Прилози</p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=429130&amp;regactid=429130" target="_blank">
			Прилог 1 - Почетни извештај о сумњи на озбиљни нежељени догађај и на 
			озбиљну нежељену реакцију (ONDR/O)</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=429130&amp;regactid=429130" target="_blank">
			Прилог 2 - Коначни извештај о озбиљном нежељеном догађају и о 
			озбиљној нежељеној реакцији</a></p>
	</div>


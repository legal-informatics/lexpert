


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 60. став 8. Закона о ученичком и студентском стандарду („Службени гласник РС”, бр. 18/10 и 55/13),</p>
				<p>Министар просвете, науке и технолошког развоја доноси</p>
				<p>&nbsp;</p>
				<p class="naslov" style="margin-top: 0">ПРАВИЛНИК</p>
				<p class="naslov" style="margin-top: 0">о врсти образовања васпитача и стручних сарадника и условима и критеријумима за избор стручног сарадника – асистента у дому ученика</p>
				<p class="clan" style="margin-top: 0">"Службени гласник РС", 
				број 77 од 24. јула 2014.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником утврђује се врста образовања васпитача, стручног сарадника – психолога и стручног сарадника – педагога и услови и критеријуми за избор стручног сарадника – асистента у дому ученика и ученичком центру (у даљем тексту: дом ученика). </p>
				<p class="clan">Члан 2.</p>
				<p>Послове васпитача у дому ученика може да обавља:</p>
				<p>1) лицe које је завршило студије другог степена и које је стекло одговарајући академски назив мастер васпитач, са којим може да изводи васпитни рад у дому ученика средњих школа; </p>
				<p>2) лице које је завршило студије другог степена и које је стекло одговарајући стручни, односно академски назив;</p>
				<p>3) лице које је завршило основне студије на факултету у трајању од најмање четири године, чији је стручни назив у погледу права која из њега произлазе изједначен са академским називом мастер.</p>
				<p>Лице из става 1. овог члана треба да има и образовање из психолошких, педагошких и методичких дисциплина, сходно образовању које мора да има васпитач у средњој школи са домом ученика. </p>
				<p class="clan">Члан 3.</p>
				<p>Послове васпитача у васпитној групи дома ученика у коме су смештени ученици са сметњама у развоју може да обавља: </p>
				<p>1) мастер дефектолог,</p>
				<p>2) специјалиста дефектолог,</p>
				<p>3) специјалиста струковни дефектолог,</p>
				<p>4) лица из члана 2. овог правилника која поседују стручну дефектолошку оспособљеност.</p>
				<p class="clan">Члан 4.</p>
				<p>Послове стручног сарадника – психолога (у даљем тексту: психолог), у дому ученика може да обавља:</p>
				<p>1) мастер психолог;</p>
				<p>2) специјалиста психолог;</p>
				<p>3) дипломирани психолог – мастер;</p>
				<p>4) лице које је стекло стручни назив: професор психологије, дипломирани психолог или дипломирани школски психолог – педагог на основним студијама на факултету у трајању од најмање четири године, који је у погледу права која из њега произлазе изједначен са академским називом мастер.</p>
				<p>Лице из става 1. овог члана треба да има и образовање из педагошких и методичких дисциплина, сходно образовању које мора да има психолог у средњој школи са домом ученика. </p>
				<p class="clan">Члан 5.</p>
				<p>Послове стручног сарадника – педагога (у даљем тексту: педагог), у дому ученика може да обавља:</p>
				<p>1) мастер педагог;</p>
				<p>2) специјалиста педагог;</p>
				<p>3) дипломирани педагог – мастер;</p>
				<p>4) лице које је стекло стручни назив: професор педагогије, дипломирани педагог или дипломирани школски психолог – педагог на основним студијама на факултету у трајању од најмање четири године, који је у погледу права која из њега произлазе изједначен са академским називом мастер.</p>
				<p>Лице из става 1. овог члана треба да има и образовање из психолошких и методичких дисциплина, сходно образовању које мора да има педагог у средњој школи са домом ученика. </p>
				<p class="clan">Члан 6.</p>
				<p>Васпитач, психолог, односно педагог треба да стекне образовање из психолошких, педагошких и методичких дисциплина на високошколској установи у току студија или након дипломирања, сходно прописима из области образовања, а уколико је у радном односу у дому ученика – полагањем испита из психологије и педагогије на испиту за лиценцу.</p>
				<p class="clan">Члан 7.</p>
				<p>Послове стручног сарадника – асистента може да обавља лице које има стечено средње образовање и савладан програм обуке за уводни модул, према прописима из области образовања.</p>
				<p>Ако ради са ученицима са сметњама у развоју, стручни сарадник – асистент мора да има стечено најмање средње образовање у четворогодишњем трајању у области здравство и одговарајућу лиценцу према прописима из области здравства, као и савладан програм обуке за уводни модул, према прописима из области образовања.</p>
				<p>Избор стручног сарадника – асистента врши се у зависности од потреба дома ученика када му је потребна подршка за рад са ученицима са инвалидитетом, са сметњама у развоју и др. </p>
				<p class="clan">Члан 8.</p>
				<p>Ступањем на снагу овог правилника престаје да важи Правилник о врсти стручне спреме васпитача и стручних сарадника у дому ученика („Службени гласник СРС”, број 21/86). </p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">Број 110-00-41/2014-02</p>
				<p class="auto-style1">У Београду, 4. јула 2014. године</p>
				<p class="auto-style1">Министар,</p>
				<p class="auto-style1">др <span class="bold">Срђан Вербић, </span>с.р.</p>
	</div>


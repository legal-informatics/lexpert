<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
.auto-style2 {
	text-align: right;
}
.auto-style3 {
	color: #008000;
}
</style>


<div>

<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 18. став 6, члана 19. став 4. и члана
20. став 7. Закона о средствима за исхрану биља и оплемењивачима земљишта („Службени
гласник РС”, број 41/09), </p>

<p>Министар пољопривреде, шумарства и водопривреде доноси</p>

<p class="odluka-zakon">ПРАВИЛНИК</p>

<p class="odluka-zakon">о обрасцу и садржини захтева за
упис у Регистар средстава за исхрану биља и оплемењивача земљишта и садржини
и начину вођења тог регистра, садржини захтева и документације која се
прилаже уз захтев за коришћење средстава за исхрану биља и оплемењивача земљишта
који се користе у научно-истраживачке сврхе и стављање у промет на одређено
време и у одређеној количини</p>

<p class="auto-style1">"Службени гласник РС" бр. 104 од 16. децембра 2009, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></p>

<p class="clan">Члан 1.</p>

<p>Овим правилником прописује се образац и садржина захтева
и документације која се прилаже уз захтев за упис у Регистар средстава за исхрану
биља и оплемењивача земљишта (у даљем тексту: Регистар), садржина и начин вођења
Регистра, као и садржина захтева и документације која се прилаже&nbsp; уз захтев
за коришћење средстава за исхрану биља и оплемењивача земљишта (у даљем тексту:
средства за исхрану биља) у научно-истраживачке сврхе и стављање у промет на одређено
време и у одређеној количини. </p>

<p class="clan">Члан 2. </p>

<p>Захтев за упис у Регистар садржи:</p>

<p>1) податке&nbsp; о подносиоцу захтева </p>

<p>– за правно лице: пословно име и седиште, </p>

<p>– за предузетнике: име и презиме, адреса и јединствени
матични број грађана;</p>

<p>2) податке о произвођачу средстава за исхрану биља (назив
и седиште);</p>

<p>3) податке о средствима&nbsp; за исхрану биља (трговачки
назив, врста и тип, назив и садржај хранљиве материје, физичке особине, облик формулације,
боја и мирис, гранулометријски састав, садржај влаге, запреминска маса, рН, примена
количина и/или концентрација, време и начин&nbsp; примене, ограничења у примени,
начин руковања и складиштења).</p>

<p>Захтев из става 1. овог члана подноси се на Обрасцу бр.
1 – Захтев за упис у Регистар средстава за исхрану биља и оплемењивача земљишта,
који је одштампан уз овај правилник и чини његов саставни део. </p>

<p class="clan">Члан 3.</p>

<p>Уз захтев из члана 2. овог правилника подноси се следећа
документација:</p>

<p>1) за врсту, односно тип средства за исхрану биља, које
је утврђено прописом којим се регулише разврствање средстава за исхрану биља:</p>

<p>– извештај о извршеним испитивањима хемијских и физичких
особина;</p>

<p>– стручно мишљење о биолошкој хранљивој вредности или извештај
о извршеним испитивањима биолошке хранљиве вредности, у складу са прописом којим
се регулише разврствање средстава за исхрану биља; </p>

<p>– сертификат о саставу и садржају хранљиве материје;</p>

<p>– безбедносни лист;</p>

<p>– начин производње и сировине које улазе у састав средства
за исхрану биља;</p>

<p>– доказ о уплаћеној административној такси, у складу са
законом.</p>

<p>2) за врсту, односно тип средства за исхрану биља које
није утврђено прописом којим се регулише разврставање средстава за исхрану биља:</p>

<p>– подаци о ефектима на здравље људи, животну средину и
безбедност;</p>

<p>– подаци о његовој примени;</p>

<p>– методе испитивања;</p>

<p>– извештај о извршеним испитивањима хемијских и физичких
особина;</p>

<p>– извештај о извршеним испитивањима биолошке хранљиве вредности;</p>

<p>– предлог за утврђивање нове врсте, односно типа средства
за исхрану биља;</p>

<p>– доказ о уплаћеној административној такси, у складу са
законом.</p>

<p>Поред документације из става 1. овог члана произвођач подноси:</p>

<p>1) доказ о упису у Регистар привредних субјеката;</p>

<p>2) доказ о испуњености услова за производњу средстава за
исхрану биља која се производе у Републици Србији.</p>

<p>Поред документације из става 1. овог члана дистрибутер,
односно увозник подноси:</p>

<p>1) уговор о дистрибуцији или заступању, односно уговор
о купопродаји;</p>

<p>2) за средство за исхрану биља које се не производи у Републици
Србији, а намењено је за примену у органској производњи доказ да се средство за
исхрану биља користи у органској производњи.</p>

<p>Подносилац захтева за упис у Регистар доставља оригиналну
документацију за тачку 1) алинеја прва и друга и тачку 2) алинеја четврта и пета
овог члана, а копије за осталу документацију из става 1. овог члана. </p>

<p class="clan">Члан 4.</p>

<p>Регистар садржи:</p>

<p>1) редни број уписа у Регистар;</p>

<p>2) број и датум решења о упису, односно решења о брисању
из Регистра;</p>

<p>3) трговачки назив средства за исхрану биља;</p>

<p>4) врсту и тип средства за исхрану биља;</p>

<p>5) назив и седиште правног лица, односно предузетника,
као и име и презиме, адресу и јединствени матични број грађана за предузетника;</p>

<p>6) назив и седиште произвођача;</p>

<p>7) назив и садржај хранљиве материје. </p>

<p class="clan">Члан 5.</p>

<p>Регистар се води у електронској форми.</p>

<p>Регистар из става 1. овог члана може се водити и у облику
регистарске књиге на основу података из Регистра у електронској форми.</p>

<p>На насловној страни регистарске књиге ставља се печат Министарства,
назив регистра и редни број књиге.</p>

<p>Документа која се подносе уз захтев за упис чине саставни
део Регистра и трајно се чувају у складу са прописима којима се уређује архивска
грађа. </p>

<p class="clan">Члан 6.</p>

<p>Регистарска књига састоји се из регистарских уложака који
се формирају за свако средство за исхрану биља.</p>

<p>Регистарски улошци из става 1. овог члана састоје се од
омота у које се улаже документасија од значаја за упис, промену података и брисање
из Регистра.</p>

<p>У једном регистарском улошку могу се водити подаци само
за једно средство за исхрану биља.</p>

<p>Сви омоти регистарског улошка нумерисани су. </p>

<p class="clan">Члан 7.</p>

<p>Сваком средству за исхрану биља приликом уписа у Регистар
додељује се регистарски број.</p>

<p>Средство за исхрану биља може да има само један регистарски
број.</p>

<p>Регистарски број који је једном додељен не може се мењати.</p>

<p>Регистарски број који је додељен једном средству за исхрану
биља не може бити додељен неком другом средству за исхрану биља у случају његовог
брисања из Регистра. </p>

<p class="clan">Члан 8.</p>

<p>У Регистар се уписују и промене података.</p>

<p>Произвођач, дистрибутер, односно увозник средства за исхрану
биља сваку промену података уписаних у Регистар пријављује Министарству. </p>

<p class="clan">Члан 9.</p>

<p>Брисање из Регистра врши се повлачењем дијагоналне линије
преко свих рубрика осим рубрике „промене” у коју се уноси број и датум акта на основу
кога је извршена промена, односно брисање средства за исхрану биља из Регистра. </p>

<p class="clan">Члан 10.</p>

<p>Увид у Регистар врши се уз обавезно присуство лица овлашћеног
за вођење тог регистра. </p>

<p class="clan">Члан 11.</p>

<p>Захтев за коришћење средстава за исхрану биља у научно-истраживачке
сврхе, као и за стављање у промет средстава за исхрану биља који представљају остатак
од извоза или за пробну производњу, а која се не уписују у Регистар, садржи: </p>

<p>1) трговачки назив средства за исхрану биља;</p>

<p>2) врсту и тип средства за исхрану биља;</p>

<p>3) назив и садржај хранљиве материје у средству за исхрану
биља.</p>

<p>Поред података из става 1. овог члана захтев за коришћење
средстава за исхрану биља у научно-истраживачке сврхе захтев садржи:</p>

<p>1) назив и седиште научно-истраживачке организације;</p>

<p>2) назив и седиште произвођача средстава за исхрану биља;</p>

<p>3) количину средстава за исхрану биља која се користе у
научно-истраживачке сврхе.</p>

<p>Поред података из става 1. овог члана захтев за стављање
у промет средстава за исхрану биља садржи:</p>

<p>1) назив и седиште произвођача;</p>

<p>2) количину средстава за исхрану биља која се ставља у
промет, у одређеној количини и на одређено време као остатак од извоза, односно
пробне производње.</p>

<p>Захтев из става 1. овог члана подноси се на Обрасцу бр.
2 – Захтев за коришћење средстава за исхрану биља и оплемењивача земљишта у научно-истраживачке
сврхе, односно Обрасцу бр. 3 – Захтев за стављање у промет средстава за исхрану
биља и оплемењивача земљишта у одређеној количини и на одређено време, који су одштампани
уз овај правилник и чине његов саставни део. </p>

<p class="clan">&nbsp;Члан 12.</p>

<p>Уз захтев из члана 11. став 2. овог правилника научно-истраживачка
организација подноси следећу документацију:</p>

<p>1) изјаву о намени коришћења средстава за заштиту биља
у научно-истраживачке сврхе и количинама потребним за те сврхе по јединици површине;</p>

<p>2) сертификат о саставу и садржају хранљиве материје;</p>

<p>3) доказ о упису у Регистар привредних субјеката;</p>

<p>4) доказ о акредитацији за обављање научно-истраживачке
делатности;</p>

<p>5) доказ о уплаћеној административној такси, у складу са
законом.</p>

<p>Уз захтев из члана 11. став 2. овог правилника произвођач
подноси следећу документацију:</p>

<p>1) доказ о упису у Регистар привредних субјеката;</p>

<p>2) доказ о испуњености услова за производњу средстава за
исхрану биља;</p>

<p>3) произвођачку спецификацију;</p>

<p>4) извештај произвођача о испитивању хемијских и физичких
особина средстава за исхрану биља; </p>

<p>5) предлог за разврставање средстава за исхрану биља у
одређену врсту, односно тип;</p>

<p>6) декларацију и упутство за примену;</p>

<p>7) за средства за исхрану биља која се из разлога пробне
производње стављају у промет изјаву крајњег корисника о количини и временском периоду
у коме ће се средства за исхрану биља користити;</p>

<p>8) доказ о уплаћеној административној такси, у складу са
законом.</p>

<p>Научно-истраживачка организација, односно произвођач доставља
копије документације из ст. 1. и 2. овог члана. </p>

<p class="clan">Члан 13.</p>

<p>Овај правилник ступа на снагу осмог дана од дана објављивања
у „Службеном гласнику Републике Србије”.</p>

<p class="auto-style2">Број
110-00-247/2009-09</p>

<p class="auto-style2">У Београду, 10. децембра
2009. године</p>

<p class="auto-style2">Министар,</p>

<p class="auto-style2">др <strong>Саша Драгин</strong>, с.р.</p>

<p><em>НАПОМЕНА ИЗДАВАЧА: Даном почетка примене Закона о изменама и допунама 
Закона о привредним друштвима („Службени гласник РС“, број 44/2018), односно 1. 
октобра 2018. године престају да важе одредбе овог правилника, у обрасцима, у 
делу у ком се установљава обавеза употребе печата у пословању друштава и 
предузетника (види члан 160. Закона - 44/2018-27).</em></p>

<p class="clan" style="text-align: right">Прилози</p>
	<p><a class="auto-style3" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=427145&amp;regactid=427145" target="_blank">Образац бр. 
	1 - Захтев за упис у Регистар средстава за исхрану биља и оплемењивача биља</a></p>
	<p><a class="auto-style3" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=427145&amp;regactid=427145" target="_blank">Образац бр. 
	2 - Захтев за коришћење средстава за исхрану биља и оплемењивачима земљишта 
	у научно-истраживачке сврхе</a></p>

<p><a class="auto-style3" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=427145&amp;regactid=427145" target="_blank">Образац бр. 3 - 
Захтев за стављање у промет средстава за исхрану биља и оплемењивача земљишта у 
одређеној количини и на одређено време</a></p>

</div>


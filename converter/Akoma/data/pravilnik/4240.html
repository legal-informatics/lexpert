


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	


				<p class="Basic-Paragraph">На основу члана 72. став 1. тачка 11) Закона о граничној контроли („Службени гласник РС”, број 24/18), 
				</p>
				<p class="Basic-Paragraph">Mинистар унутрашњих послова доноси&nbsp;</p>
				<p class="odluka-zakon">ПРАВИЛНИК</p>
				<p class="odluka-zakon">о садржају, изгледу печата и начину уноса података о преносу оружја и муниције преко државне границе у путну исправу</p>
				<p class="centar">"Службени гласник РС", број 48 од 22. јуна 2018.</p>
				<p class="bold">Предмет Правилника</p>
				<p class="clan">Члан 1.</p>
				<p class="Basic-Paragraph">Овим правилником прописује се садржај и изглед печата и начин уноса података о преносу оружја и муниције преко државне границе у путну исправу.</p>
				<p class="bold">Садржај, облик и изглед печата</p>
				<p class="clan">Члан 2.</p>
				<p class="Basic-Paragraph">Отисак печата којим се у путну исправу уноси податак да лице које прелази државну границу Републике Србије преко државне границе преноси оружје и муницију је правоугаоног облика, димензија 41х22 mm и оивичен је непрекидном правом линијом дебљине 1 mm. 
				</p>
				<p class="Basic-Paragraph">Печат из става 1. овог члана се израђује од гуме или другог одговарајућег материјала и оставља отисак плаве боје. 
				</p>
				<p class="Basic-Paragraph">Печат садржи речи „ОРУЖЈЕ”, „одобрење бр.______ ”, „издато од _______” и број печата који хронолошки почињу од П001. 
				</p>
				<p class="Basic-Paragraph">Текст печата исписује се ћирилицом на српском језику.</p>
				<p class="Basic-Paragraph">Изглед и садржај печата дати су у Прилогу 1, који је одштампан уз овај правилник и чини његов саставни део.</p>
				<p class="bold">Отискивање печата и унос података </p>
				<p class="clan">Члан 3.</p>
				<p class="Basic-Paragraph">Полицијски службеник који обавља граничну проверу ће након отискивања печата о овери преласка државне границе, у путну исправу лица којe прелази државну границу и преноси оружје и муницију, отиснути и печат из члана 2. овог правилника.</p>
				<p class="Basic-Paragraph">Печати из става 1. овог члана отискују се хоризонтално, на првој страници путне исправе на којој постоји довољно простора за отискивање улазног печата о овери преласка државне границе, печата из члана 2. овог правилника и излазног печата о овери преласка државне границе.</p>
				<p class="Basic-Paragraph">У отисак печата, штампаним словима ћирилице, уписују се подаци о броју издатог одобрења за преношење оружја преко државне границе и органу који је издао одобрење.</p>
				<p class="Basic-Paragraph">Приликом преношења оружја и муниције на излазу из Републике Србије које више неће бити унето на територију Републике Србије или преношења оружја и муниције на улазу у Републику Србију које више неће бити изнето са територије Републике Србије, полицијски службеник који обавља граничну проверу ће након отискивања печата о овери преласка државне границе, у путну исправу лица који прелази државну границу и преноси оружје и муницију, отиснути и печат из члана 2. овог правилника, а потом га прецртати правом линијом плаве боје, дијагонално почев од доњег левог угла према горњем десном углу отиснутог печата.</p>
				<p class="Basic-Paragraph">Приликом преношења оружја и муниције преко државне границе Републике Србије које се привремено уноси или износи за потребе спорта или лова или је у транзиту кроз Републику Србију, полицијски службеник који обавља граничну проверу ће након отискивања печата о овери преласка државне границе, у путну исправу лица којe прелази државну границу и преноси оружје и муницију, отиснути и печат из члана 2. овог правилника, а потом га прецртати правом линијом плаве боје, дијагонално почев од доњег левог угла према горњем десном углу отиснутог печата.</p>
				<p class="Basic-Paragraph">Изглед отиска печата који је прецртан у складу са ст. 4. и 5. овог члана дат је у Прилогу 2, који је одштампан уз овај правилник и чини његов саставни део.</p>
				<p class="bold">Завршна одредба</p>
				<p class="clan">Члан 4. </p>
				<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 01-4924/18-3</p>
				<p class="potpis">У Београду, 18. јуна 2018. године</p>
				<p class="potpis">Министар,</p>
				<p class="potpis">др <span class="bold">Небојша Стефановић, 
				</span>с.р.</p>
				<p class="clan" style="text-align: right">Прилози</p>
			<p class="centar">	S</p>

		

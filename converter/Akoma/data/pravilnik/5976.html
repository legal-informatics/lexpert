


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 8. став 5. и члана 9. став 7. Закона о јаким алкохолним пићима („Службени гласник РС”, број 92/15),</p>
				<p>Министар пољопривреде и заштите животне средине доноси</p>
				<p class="odluka-zakon">ПРАВИЛНИК</p>
				<p class="odluka-zakon">о садржини и начину вођења Регистра произвођача јаких алкохолних пића, обрасцу захтева за упис у регистар и обрасцу годишњег извештаја </p>
				<p class="auto-style1">"Службени гласник РС", број 110 од 30. 
				децембра 2016.</p>
				<p class="auto-style1">&nbsp;</p>
				<p class="clan">Члан 1.</p>
				<p>Овим правилником ближе се прописује садржина и начин вођења Регистра произвођача јаких алкохолних пића (у даљем тексту: Регистар), образац захтева за упис у регистар и образац годишњег извештаја о производњи, промету и залихама јаког алкохолног пића. </p>
				<p class="clan">Члан 2.</p>
				<p>Регистар садржи податке о правном лицу, односно предузетнику који се бави производњом јаких алкохолних пића и који има решење о упису у Регистар (у даљем тексту: произвођач), и то: опште податке о произвођачу и производњи, податке о опреми и уређајима, као и о производњи, промету и залихама јаког алкохолног пића по годинама.</p>
				<p class="clan">Члан 3.</p>
				<p>Општи подаци о произвођачу и производњи које садржи Регистар су:</p>
				<p>Регистар садржи опште податке о произвођачу и о производњи:</p>
				<p>1) регистарски (редни) број произвођача уписаног у Регистар;</p>
				<p>2) подаци о произвођачу (назив, седиште, адреса, округ, матични број, порески идентификациони број – ПИБ, број телефона и факса и електронска адреса правног лица и предузетника, као и име и презиме, адреса и јединствени матични број грађана – ЈМБГ предузетника); </p>
				<p>3) податке о добављачу дестилата пољопривредног порекла:</p>
				<p>(1) за правна лица и предузетнике: назив, седиште, адреса и др.,</p>
				<p>(2) за физичка лица: име, презиме, адреса и број регистрованог пољопривредног газдинства;</p>
				<p>4) број и датум решења о упису у Регистар привредних субјеката;</p>
				<p>5) шифра делатности; </p>
				<p>6) име и презиме, адреса и ЈМБГ лица овлашћеног за заступање; </p>
				<p>7) број и датум решења о упису, односно решења о брисању из Регистра;</p>
				<p>8) категорије јаких алкохолних пића која се производе;</p>
				<p>9) подаци о географској ознаци јаког алкохолног пића:</p>
				<p>(1) број и датум решења о одобравању коришћења географске ознаке, </p>
				<p>(2) назив географске ознаке,</p>
				<p>(3) категорија јаког алкохолног пића и продајни назив,</p>
				<p>(4) назив овлашћеног сертификационог тела,</p>
				<p>(5) број и датум доношења решења/сертификата којим се дозвољава стављање у промет;</p>
				<p>10) број пољопривредног газдинства, ако је произвођач уписан у Регистар пољопривредних газдинстава.</p>
				<p class="clan">Члан 4.</p>
				<p>Подаци о опреми и уређајима, које садржи Регистар су: број, запремина и начин рада дестилационих апарата.</p>
				<p class="clan">Члан 5.</p>
				<p>Подаци о производњи, промету и залихама по годинама, које садржи Регистар су:</p>
				<p>1) подаци о употребљеним сировинама за производњу јаког алкохолног пића:</p>
				<p>(1) количина набављеног и прерађеног воћа и грожђа по воћним врстама изражена у килограмима (kg),</p>
				<p>(2) количина набављеног и прерађеног кљука, по воћним врстама изражено у у килограмима (kg) и/или литрима (l), </p>
				<p>(3) количина и јачина набављеног, произведеног, односно употребљеног и продатог дестилата пољопривредног порекла и стање залиха, по врсти сировине од које дестилат потиче, изражено у литрима (l) и хектолитарским степенима ( Hlº),</p>
				<p>(4) количина и јачина набављеног, употребљеног етил-алкохола и стање залиха, изражено у литрима (l) и хектолитарским степенима ( Hlº),</p>
				<p>(5) количина набављеног, употребљеног производа за заслађивање и стање залиха, изражено у изражено у литрима (l) и/или килограмима (kg),</p>
				<p>(6) количина набављених и употребљених других сировина и стање залиха изражено у литрима (l) и хектолитарским степенима (Hlº), и/или килограмима (kg);</p>
				<p>2) количина и јачина произведених и продатих јаких алкохолних пића поb категоријама, односно продајним називима као и стање залиха изражено у литрима (l) и хектолитарским степенима (Hlº);</p>
				<p>3) количина и јачина произведених и продатих јаких алкохолних пића ван категорије, односно продајни називима као и стање залиха изражено у литрима (l) и хектолитарским степенима ( Hlº);</p>
				<p>4) количина и јачина произведених и продатих јаких алкохолних пића са ознаком старења, по категоријама односно производним називима као и стање залиха изражено у литрима (l) и хектолитарским степенима ( Hlº);</p>
				<p>5) количина и јачина произведених и продатих јаких алкохолних пића са географском ознаком, по категоријама односно производним називима као и стање залиха изражено у литрима (l) и хектолитарским степенима ( Hlº).</p>
				<p class="clan">Члан 6.</p>
				<p>Документација о сваком уписаном произвођачу води се у електронској форми, чини саставни део Регистра и чува се трајно у складу са прописима којима се уређује архивска грађа.</p>
				<p>Вођење, одржавање и заштита података уписаних у Регистар обезбеђује се одговарајућим програмима и различитим нивоима приступа подацима.</p>
				<p class="clan">Члан 7.</p>
				<p>Упис у Регистар врши се на основу захтева који произвођач подноси министарству надлежном за послове пољопривреде, у складу са законом којим се уређују јака алкохолна пића.</p>
				<p>Захтев из става 1. овог члана подноси се на Обрасцу 1 – Захтев за упис у регистар произвођача јаких алкохолних пића, који је одштампан уз овај правилник и чини његов саставни део.</p>
				<p class="clan">Члан 8.</p>
				<p>Произвођач може да има само један регистарски број.</p>
				<p>Регистарски број који је једном додељен не може се мењати.</p>
				<p>Регистарски број који је додељен једном произвођачу не може бити додељен другом произвођачу, у случају да тај произвођач, престане да обавља делатност производње. </p>
				<p class="clan">Члан 9.</p>
				<p>Подаци из члана 5. овог правилника уписују се у Регистар на основу годишњег извештаја о производњи, промету и залихама који произвођач доставља сваке године до 1. марта, за претходну календарску годину и који, у зависности од производње тог произвођача, садржи податке прописане овим правилником.</p>
				<p>Годишњи извештај из става 1. овог члана подноси се на Обрасцу 2 – Годишњи извештај, који је одштампан уз овај правилник и чини његов саставни део.</p>
				<p>Подаци о набавци, употреби, производњи и продаји које произвођач јаких алкохолних пића доставља у годишњем извештају, односе се на целу календарску годину, а подаци о стању залиха на дан 31. децембар претходне календарске године.</p>
				<p class="clan">Члан 10.</p>
				<p>Даном ступања на снагу овог правилника престаје да важи Правилник о садржини и начину вођења Регистра произвођача ракије и других алкохолних пића („Службени гласник РС”, број 25/11).</p>
				<p class="clan">Члан 11.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 110-00-245/2016-09</p>
				<p class="potpis">У Београду, 27. децембра 2016. године</p>
				<p class="potpis">Министар,</p>
				<p class="potpis"><span class="bold">Бранислав Недимовић, </span>с.р.</p>
				<p class="clan" style="text-align: right">Прилози:</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/alkoholna-pica_Page_1_opt.jpeg&amp;doctype=reg&amp;abc=cba&amp;eli=true&amp;eliActId=420143&amp;regactid=420143" alt="alkoholna-pica_Page_1.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/alkoholna-pica_Page_2_opt.jpeg&amp;doctype=reg&amp;abc=cba&amp;eli=true&amp;eliActId=420143&amp;regactid=420143" alt="alkoholna-pica_Page_2.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/alkoholna-pica_Page_3_opt.jpeg&amp;doctype=reg&amp;abc=cba&amp;eli=true&amp;eliActId=420143&amp;regactid=420143" alt="alkoholna-pica_Page_3.tiff"></p>
	</div>


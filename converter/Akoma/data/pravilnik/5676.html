


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 201. став 5. тачка 18) Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК </p>
				<p class="odluka-zakon">о садржини и начину вођења стручног надзора</p>
				<p class="auto-style1">"Службени гласник РС", бр. 22 од 27. 
				фебруара 2015, 24 од 17. марта 2017.</p>
				<p class="clan">Члан 1.</p>
				<p>Овим правилником ближе се прописује садржина и начин вођења стручног надзора у току грађења објекта, односно извођења радова за које је издата грађевинска дозвола. </p>
				<p class="clan">Члан 2.</p>
				<p>Стручни надзор односи се на: </p>
				<p>1) припремне радове; </p>
				<p>2) грађевинске и грађевинско-занатске радове; </p>
				<p>3) уградњу инсталација, постројења и опреме; </p>
				<p>4) друге радове који се изводе у току грађења објекта. </p>
				<p class="clan">Члан 3.</p>
				<p>Стручни надзор обухвата: </p>
				<p>1) контролу да ли се грађење врши према грађевинској дозволи или решењу о одобрењу за реконструкцију, односно према пројекту за грађевинску дозволу или идејном пројекту за реконструкцију и пројекту за извођење, као и благовремено предузимање мера у случају одступања извођења радова од тих пројеката; </p>
				<p>2) контролу и проверу квалитета извођења свих врста радова и примену прописа, стандарда и техничких норматива, укључујући и техничке прописе чији су саставни део стандарди који дефинишу обавезне техничке мере и услове којима се осигурава несметано кретање и приступ особама са инвалидитетом, деци и старим особама; </p>
				<p>3) контролу и оверу количина изведених радова (овера грађевинских књига, привремених и окончаних ситуација, рачуна за изведене радове и др), или степена изведености радова, уколико је то предвиђено уговором о вршењу стручног надзора са инвеститором; </p>
				<p>4) проверу да ли постоје докази о квалитету материјала, опреме и инсталација који се уграђују или постављају у објекат и да ли постоји документација којом се доказује њихов квалитет (атест, сертификат, извештај о испитивању и др.); </p>
				<p>5) контролу и проверу квалитета изведених радова који се, према природи и динамици изградње објекта, не могу проверити у каснијим фазама изградње објекта (радови на извођењу темеља, арматуре, оплате, изолације и др.); </p>
				<p>6) давање потребних упутстава извођачу радова, нарочито у случају одступања градње од пројекта за грађевинску дозволу или идејног пројекта за реконструкцију, односно пројекта за извођење, као и у случају промене услова градње објекта (промена врсте тла или других параметара утврђених геомеханичким елаборатом и др.); </p>
				<p>7) редовно праћење динамике градње објекта и усклађености са уговореним роковима, уколико је то предвиђено уговором о вршењу стручног надзора са инвеститором; </p>
				<p>8) сарадњу са пројектантом ради обезбеђења правилне реализације пројектантског концепта објекта, као и сарадњу са извођачем радова при избору детаља технолошких и организационих решења за извођење радова; </p>
				<p>9) сарадњу са извођачем радова и пројектантом у припреми пројекта изведеног објекта;</p>
				<p>10) решавање других питања која се појаве у току грађења, односно извођења радова. </p>
				<p class="clan">Члан 4.</p>
				<p>За вршење стручног надзора инвеститор одређује лице које испуњава услове прописане законом за одговорног пројектанта или одговорног извођача радова, зависно од врсте радова који су предмет стручног надзора (у даљем тексту: надзорни орган). </p>
				<p>Стручни надзор се обезбеђује од почетка грађења, односно извођења радова, у складу са законом и траје до завршетка грађења, односно извођења радова и издавања употребне дозволе. </p>
				<p class="v2-clan-1">Члан 5.</p>
				<p class="v2-clan-left-1">У свакој фази изградње објекта, 
				односно извођења радова, инвеститор може обезбедити 
				пројектантски надзор од стране привредног друштва које испуњава 
				услове за пројектовање те врсте објеката.</p>
				<p class="hide-change">*Службени гласник РС, број 24/2017</p>
				<p class="clan">Члан 6.</p>
				<p>Надзорни орган прати и контролише извођење радова на градилишту, као и на местима где се изводе други радови за потребе грађења објекта. </p>
				<p>Сва запажања у току вршења стручног надзора надзорни орган уписује у грађевински дневник, потписује и оверава печатом, у складу са прописом којим се уређује садржина и начин вођења грађевинског дневника. </p>
				<p class="clan">Члан 7.</p>
				<p class="v2-clan-left-1">Ако надзорни орган у току вршења 
				стручног надзора утврди да извођач радова одступа од издате 
				грађевинске дозволе, односно решења о одобрењу, пројекта за 
				грађевинску дозволу, односно идејног пројекта, као и пројекта за 
				извођење, предвиђеног квалитета материјала и опреме која се 
				уграђује у објекат или одступа од других елемената који би 
				утицали на квалитет радова, утврђену вредност објекта или на 
				продужење рокова изградње, без одлагања, све примедбе уноси у 
				пратећу документацију која се води на градилишту у складу са 
				законом и писменим путем о томе обавештава инвеститора и 
				извођача радова, ради предузимања одговарајућих мера и 
				последицама које могу наступити ако те мере не буду предузете.</p>
				<p class="v2-clan-left-1">Ако у току грађења наступе околности 
				због којих је неопходно одступити од пројекта за грађевинску 
				дозволу, односно идејног пројекта, као и пројекта за извођење, 
				надзорни орган, без одлагања, све примедбе уноси у пратећу 
				документацију која се води на градилишту у складу са законом и 
				писменим путем о томе обавештава инвеститора, ради предузимања 
				одговарајућих мера и последицама које могу наступити ако те мере 
				не буду предузете.</p>
				<p>Ако у току грађења наступе околности чије отклањање не трпи одлагање, надзорни орган о томе одмах обавештава и надлежног грађевинског инспектора, ради предузимања потребних мера (издавање налога извођачу радова за предузимање неопходних мера за спречавање и отклањање штетних последица, обустављање радова у свим случајевима када се закључи да се при извођењу радова одступа од техничке документације и када конкретна одступања могу да буду од утицаја на носивост, трајност и пројектовану концепцију објекта или могу довести до материјалне штете, односно до угрожавања живота и здравља људи и др.).</p>
				<p class="hide-change">*Службени гласник РС, број 24/2017</p>
				<p class="clan">Члан 8.</p>
				<p>Надзорни орган у току вршења стручног надзора писмено констатује:</p>
				<p>1) над којим радовима врши стручни надзор;</p>
				<p>2) уочене недостатке при извођењу радова и рокове за њихово отклањање;</p>
				<p>3) мере које је предузео или је на њих упутио извођача радова, односно одговорног извођача радова;</p>
				<p>4) примедбе у погледу квалитета и динамике грађења;</p>
				<p>5) друге податке који су битни за праћење грађења објекта. </p>
				<p>Податке из става 1. овог члана надзорни орган уписује у грађевински дневник.</p>
				<p>Грађевински дневник својим потписом и печатом оверавају надзорни орган и одговорни извођач радова. </p>
				<p class="clan">Члан 9.</p>
				<p>Даном ступања на снагу овог правилника престаје да важи Правилник о садржини и начину вођења стручног надзора („Службени гласник РС”, број 7/10). </p>
				<p class="clan">Члан 10.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”. </p>
				<p class="potpis">Број 110-00-00037/2015-07</p>
				<p class="auto-style2">У Београду, 27. фебруара 2015. године</p>
				<p class="auto-style2">Министар, </p>
				<p class="auto-style2">проф. др <span class="bold">Зорана Михајловић, </span>с.р.</p>
	</div>


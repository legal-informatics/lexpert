


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
.auto-style2 {
	text-align: left;
}
.auto-style3 {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 45. став 5. Закона о заштити и одрживом коришћењу рибљег фонда („Службени гласник РС”, број 128/14),</p>
				<p>Министар пољопривреде и заштите животне средине доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о изгледу и садржини обрасца евиденције улова риболовца и начину вођења евиденције о улову рибе</p>
				<p class="clan">"Службени гласник РС", број 34 од 14. априла 
				2015.</p>
				<p class="clan">Члан 1.</p>
				<p>Овим правилником ближе се прописује изглед и садржина обрасца евиденције улова риболовца и начин вођења евиденције о улову рибе.</p>
				<p class="clan">Члан 2.</p>
				<p>Изглед обрасца евиденције улова риболовца дат је на Обрасцу Е – 1, који је одштампан уз овај правилник и чини његов саставни део.</p>
				<p>Образац Е – 1 из става 1. овог члана, чији број унутрашњих страна не може бити мањи од 12 страна, има облик књиге са повезом димензија 7,5 x 10,5 cm и садржи:</p>
				<p>1) на страни 1: текст „Република Србија”, место за уписивање назива корисника рибарског подручја, текст „Образац евиденције улова рекреативног риболовца” и годину за коју је издат;</p>
				<p>2) на страни 2: места за уписивање имена и презимена риболовца, адресе пребивалишта риболовца, ЈМБГ риболовца и серијског броја дозволе за рекреативни риболов;</p>
				<p>3) на унутрашњим странама, табелу за евиденцију дневног улова која садржи: датум, назив риболовне воде, врсту рибе, kg/комада рибе и потпис рибочувара;</p>
				<p>4) на четири стране, табелa евиденције годишњег улова којa садржи: назив риболовне воде, врсту рибе и kg/комада рибе у које се уписују сабрани подаци из евиденције дневног улова за сваку риболовну воду, по рибљим врстама;</p>
				<p>5) на последњој страни: простор за белешке риболовца.</p>
				<p class="clan">Члан 3.</p>
				<p>Евиденција о улову рибе води се одмах након извлачења улова из воде, тако што се подаци о улову уписују у образац из члана 1. овог правилника и то за оне јединке које се задржавају.</p>
				<p>Изузетно од става 1. овога члана, евиденција о улову алохтоних врста риба, као и риба за које није прописано дневно ограничење улова, врши се по завршетку риболова, а пре поласка са риболовне воде.</p>
				<p class="clan">Члан 4. </p>
				<p>Евиденција о улову рибе води се читко, уредно и тачно уз обавезно попуњавање свих рубрика и навођење свих тражених података.</p>
				<p class="clan">Члан 5.</p>
				<p>Даном почетка примене овог правилника престаје да важи Правилник о начину вођења евиденције о улову рибе, као и о изгледу и садржини јединственог обрасца евиденције улова од стране рекреативног риболовца („Службени гласник РС”, број 104/09).</p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2016. године.</p>
				<p>&nbsp;</p>
				<p class="potpis">Број 119-01-22/2015-17</p>
				<p class="auto-style1">У Београду, 23. марта 2015. године</p>
				<p class="auto-style1">Министар, </p>
				<p class="auto-style1">проф. др <span class="bold">Снежана Богосављевић Бошковић,</span> с.р. </p>
				<p class="potpis"><strong>Прилози</strong></p>
				<p class="auto-style2">Образац Е-1 - 
				<a href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=418905&amp;regactid=418905" target="_blank">
				<span class="auto-style3">Образац евиденције улова 
				риболовца</span></a></p>
				<p>&nbsp;</p>
				<p>&nbsp;</p>
				<p>&nbsp;</p>
	</div>


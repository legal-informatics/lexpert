


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 67. став (9) Закона о странцима („Службени гласник РС”, број 24/18),</p>
			<p class="Basic-Paragraph">Министар унутрашњих послова доноси</p>
			<p class="odluka-zakon">ПРАВИЛНИК</p>
			<p class="odluka-zakon">о ближим условима за одобрење сталног настањења, изгледу захтева за одобрење сталног настањења, изгледу и начину уношења налепнице сталног настањења у страну путну исправу</p>
			<p class="centar">"Службени гласник РС", број 72 од 28. септембра 
			2018.</p>
			<p class="clan">Члан 1.</p>
			<p class="Basic-Paragraph">Овим правилником прописују се ближи услови за одобрење сталног настањења, изглед захтева за одобрење сталног настањења, изглед и начин уношења налепнице сталног настањења у страну путну исправу.</p>
			<p class="clan">Члан 2.</p>
			<p class="Basic-Paragraph">Приликом подношења захтева за одобрење сталног настањења у Републици Србији странац прилаже доказе прописане у члану 70. Закона о странцима.</p>
			<p class="Basic-Paragraph">Важећи страни лични пасош доставља се на увид приликом подношења захтева, а уз захтев се прилаже фотокопија пасоша.</p>
			<p class="Basic-Paragraph">Приликом подношења захтева за одобрење сталног настањења странац прилаже и фотографију у боји величине 35 x 45 mm.</p>
			<p class="clan">Члан 3.</p>
			<p class="Basic-Paragraph">Пријавом адресе становања странца у Републици Србији сматра се адреса становања на којој странац има одобрен привремени боравак у Републици Србији и која је унета у електронску евиденцију странаца којима је одобрен привремени боравак, која се води у складу са законом.</p>
			<p class="clan">Члан 4.</p>
			<p class="Basic-Paragraph">Доказом да странац има обезбеђена средства за издржавање сматра се: </p>
			<p class="Basic-Paragraph">1) потврда о висини зараде (обрачун зараде и слично);</p>
			<p class="Basic-Paragraph">2) уговор о раду, уговор о делу или други уговор којим се доказује радно ангажовање странца у Републици Србији у складу са прописима о раду;</p>
			<p class="Basic-Paragraph">3) доказ о исплатама из пензијског осигурања;</p>
			<p class="Basic-Paragraph">4) доказ о упису у Регистар пољопривредних газдинстава;</p>
			<p class="Basic-Paragraph">5) потврда или извод о поседовању средстава на рачуну банке која је регистрована у Републици Србији у висини минималне зараде у Републици Србији; </p>
			<p class="Basic-Paragraph">6) оверена гаранција послодавца или физичког лица који је члан домаћинства странца који је поднео захтев за одобрење сталног настањења да ће сносити трошкове издржавања странца.</p>
			<p class="clan">Члан 5.</p>
			<p class="Basic-Paragraph">Доказом о здравственом осигурању за стране држављане са чијим државама Република Србија има закључен међународни споразум о социјалном осигурању, сматра се европска картица здравственог осигурања, односно друга исправа којом доказују да су осигурани у својој држави, у складу са прописима Републике Србије о здравственом осигурању.</p>
			<p class="Basic-Paragraph">Доказом о здравственом осигурању за стране држављане са чијим државама Република Србија нема закључен међународни споразум о социјалном осигурању, сматра се полиса здравственог осигурања странца; доказ о поседовању новчаних средстава којима се могу покрити трошкови пружања хитне медицинске помоћи, односно лечења хроничних болести; оверена гаранција послодавца или физичког лица да ће покрити напред наведене трошкове, као и важећа картица здравственог осигурања Републике Србије.</p>
			<p class="clan">Члан 6.</p>
			<p class="Basic-Paragraph">Као доказ о оправданости захтева за одобрење сталног настањења у Републици Србији приликом подношења захтева, прибављају се, односно прилажу се, у складу са законом, докази који су релевантни за основ по коме је странцу претходно одобраван привремени боравак у Републици Србији, односно:</p>
			<p class="Basic-Paragraph">1) доказ о власништву над непокретношћу (извод из листа непокретности и друго);</p>
			<p class="Basic-Paragraph">2) доказ о радном ангажовању у Републици Србији;</p>
			<p class="Basic-Paragraph">3) доказ о постојању сродства са држављанином Републике Србије или странцем на одобреном сталном настањењу (извод из матичне књиге рођених);</p>
			<p class="Basic-Paragraph">4) извод из матичне књиге венчаних не старији од шест месеци и извод из матичне књиге држављана за супружника, уколико је супружник држављанин Републике Србије;</p>
			<p class="Basic-Paragraph">5) документ о постојању брачне заједнице са странцем коме је одобрено стално настањење, у складу са националним законодавством земље где је брачна заједница успостављена; </p>
			<p class="Basic-Paragraph">6) доказ о слободном брачном стању за оба партнера и друге доказе о постојању ванбрачне заједнице;</p>
			<p class="Basic-Paragraph">7) доказ о пореклу из Републике Србије (извод из матичне књиге рођених за подносиоца захтева, извод из матичне књиге рођених за једног или оба родитеља подносиоца захтева).</p>
			<p class="clan">Члан 7.</p>
			<p class="Basic-Paragraph">У случају подношења захтева за одобрење сталног настањења малолетника на одобреном привременом боравку чији је један од родитеља држављанин Републике Србије или странац на одобреном сталном настањењу у Републици Србији, потребно је присуство оба родитеља. </p>
			<p class="Basic-Paragraph">Ако није могуће обезбедити присуство оба родитеља, поред извода из матичне књиге рођених за дете, прилаже се и оверена сагласност другог родитеља.</p>
			<p class="clan">Члан 8.</p>
			<p class="Basic-Paragraph">Докази који нису издати од стране надлежних органа Републике Србије достављају се са преводом овлашћеног судског тумача.</p>
			<p class="Basic-Paragraph">Изјаве које странац даје, а служе као доказ о испуњености одговарајућих законских услова за одобрење сталног настањења  оверавају се код јавног бележника.</p>
			<p class="clan">Члан 9.</p>
			<p class="Basic-Paragraph">Захтев за одобрење сталног настањења у Републици Србији (Образац 1.) штампа се на папиру формата А4, димензија (210 x 297 mm), налази се у прилогу овог правилника и чини његов саставни део.</p>
			<p class="clan">Члан 10.</p>
			<p class="Basic-Paragraph">Странцу коме је одобрено стално настањење у путну исправу уноси се налепница сталног настањења, (Образац 2.), која садржи назив Република Србија, назив о сталном настањењу, име и презиме, датум од када је странац стално настањен, евиденцијски број, број одобрења и место издавања, која је правоугаоног облика, заобљених ивица, димензија 105 x 75 mm, израђена на заштићеном папиру са УВ влаканцима, на којем  доминирају жути тонови, и која је одштампана уз овај правилник и која чини његов саставни део.</p>
			<p class="Basic-Paragraph">Налепница се уноси  лепљењем на првој слободној страни у путној исправи. </p>
			<p class="Basic-Paragraph">Заштитни елементи на налепници су сигурносни дифракциони оптичко варијабилни елемент јединствене оригинације са елемeнтима државности Републике Србије, серијски број који флуоресцира под УВ светлом текст SRB, невидљив голим оком, који флуоресцира под UV светлом и микротекст SRB.</p>
			<p class="clan">Члан 11.</p>
			<p class="Basic-Paragraph">Странац се може одрећи од права на стално настањење давањем изјаве у писаном облику надлежном органу који је одобрио стално настањење.</p>
			<p class="Basic-Paragraph">Изјаву даје и потписује лично, а ако је неписмен ставља отисак прста.</p>
			<p class="Basic-Paragraph">Дата изјава не може се опозвати. </p>
			<p class="clan">Члан 12.</p>
			<p class="Basic-Paragraph">Даном почетка примене овог правилника престаје да важи Правилник о ближим условима за одобрење сталног настањења и изгледу, садржини и начину уношења одобрења за стално настањење у страну путну исправу и личну карту за странца и обрасцу изјаве о одрицању од права на стално настањење („Службени гласник РС”, број 59/09).</p>
			<p class="clan">Члан 13.</p>
			<p class="Basic-Paragraph">Овај правилник ступа на снагу наредног  дана од дана објављивања у „Службеном гласнику Републике Србије”, а примењује се од 3. октобра 2018. године.</p>
			<p class="potpis">Број 01-8818/18-3</p>
			<p class="potpis">У Београду,  25. септембра 2018. године</p>
			<p class="potpis">Министар,</p>
			<p class="potpis">др <span class="bold">Небојша Стефановић, </span>с.р.</p>
			<p class="clan" style="text-align: right">Прилози</p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=426743&amp;regactid=426743" target="_blank">Образац 
			1 - Захтев за одобрење сталног настањења у Републици Србији</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=426743&amp;regactid=426743" target="_blank">Образац 
			2 - Налепница сталног настањења</a></p>
	</div>


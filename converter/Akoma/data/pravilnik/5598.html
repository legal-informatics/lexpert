


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 35. став 3. Закона о метеоролошкој и хидролошкој делатности („Службени гласник РС”, број 88/10), 
	</p>
	<p>Директор Републичког хидрометеоролошког завода доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК 
	</p>
	<p class="naslov" style="margin-top: 0">о мерама које се предузимају у циљу заштите хидрометеоролошког информационог система и начину давања сагласности за приступ том систему</p>
	<p class="naslov" style="margin-top: 0"><span style="font-weight: 400">
	"Службени гласник РС", број 20 од 1. марта 2013.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописују се мере које се предузимају у циљу заштите хидрометеоролошког информационог система (у даљем тексту: мере заштите) и начин давања сагласности за приступ том систему. 
	</p>
	<p class="clan">Члан 2.</p>
	<p>Мере заштите односе се на елементе информационог система, а нарочито на рачунарско-телекомуникациони систем и државни фонд метеоролошких и хидролошких података и информација које настају у вршењу послова из надлежности Републичког хидрометеоролошког завода (у даљем тексту: Завод) применом информационих технологија.</p>
	<p>Мере заштите односе се и на програмску подршку, информатичку опрему, базе званичних метеоролошких и хидролошких података и информација и просторије у којима су смештени опрема и инсталације. 
	</p>
	<p class="clan">Члан 3.</p>
	<p>Мерама заштите обезбеђује се заштита метеоролошких и хидролошких података и информација од случајних или намерних грешака, неовлашћеног коришћења и измена, уништења, оштећења, крађе, квара система, фалсификовања и злоупотребе података и информација у свим деловима хидрометеоролошког информационог система.</p>
	<p>Мерама заштите обезбеђује се перманентно оперативно функционисање хидрометеоролошког информационог система, аутентичност метеоролошких и хидролошких података у граничним и прекограничним токовима међународне размене, као и извора и корисника података, селективан приступ и доступност подацима и другим елементима хидрометеоролошког информационог система. 
	</p>
	<p class="clan">Члан 4.</p>
	<p>Мере заштите су:</p>
	<p>1) организационе мере заштите;</p>
	<p>2) техничке мере заштите.</p>
	<p class="clan">Члан 5.</p>
	<p>Организационе мере заштите односе се на организацију заштите процеса рада и функционисања хидрометеоролошког информационог система у редовним околностима и ванредним ситуацијама. 
	</p>
	<p>Организационе мере заштите нарочито обухватају: </p>
	<p>1) доношење општег акта Завода о мерама заштите и техничких упутстава за рад; 
	</p>
	<p>2) одређивање одговорног лица Завода задуженог за спровођење мера заштите хидрометеоролошког информационог система; 
	</p>
	<p>3) утврђивање обавезних елемената заштите при пројектовању информационог система (подсистема) и при оперативном раду; 
	</p>
	<p>4) заштиту приступа подацима и заштиту од неовлашћеног коришћења података и информација; 
	</p>
	<p>5) утврђивањe поступака у случају ванредних ситуација (мере заштите у ванредним ситуацијама односе се на наставак рада у измењеним условима или наставак рада на резервним локацијама и опреми); 
	</p>
	<p>6) остале мере неопходне за ефикасно функционисање хидрометеоролошког информационог система (контрола кадрова при пријему, дефинисање послова и задатака учесника у раду информационог система, стручно усавршавање кадрова, дефинисање обавеза правних и физичких лица ангажованих на одржавању појединих делова хидрометеоролошког информационог система). 
	</p>
	<p>Организационе мере заштите из става 2. овог члана спроводе се у складу са прописом којим се уређује обезбеђивање и заштита информационих система државних органа. 
	</p>
	<p class="clan">Члан 6. </p>
	<p>Техничке мере заштите односе се на обезбеђење и заштиту података и информација и других елемената хидрометеоролошког информационог система, који се остварују применом посебних техничко-технолошких процеса рада и/или спровођењем физичко-манипулативних мера заштите у било којој процедури у оквиру рада хидрометеоролошког информационог система.</p>
	<p>Техничке мере заштите нарочито обухватају: </p>
	<p>1) физичку заштиту објекта у коме је смештена рачунарска опрема и противпожарну заштиту; 
	</p>
	<p>2) обезбеђивање и заштиту рачунарске опреме и рачунарских носиоца података;</p>
	<p>3) заштиту програмске подршке;</p>
	<p>4) заштиту рачунарских мрежа.</p>
	<p>Техничке мере заштите обухватају и вођење евиденције и вршење контроле: 
	</p>
	<p>1) аутентичности метеоролошких и хидролошких података и информација, њихових извора и корисника; 
	</p>
	<p>2) селективног приступа подацима и информацијама и осталим елементима хидрометеоролошког информационог система;</p>
	<p>3) интегритета података израдом заштитне копије на почетку и крају сваког процеса рада и заштите архивских копија и просторија у којима се оне чувају; 
	</p>
	<p>4) интегритета података и информација у хидрометеоролошком информационом систему у односу на појаву вируса; 
	</p>
	<p>5) интегритета и заштита поверљивости података; </p>
	<p>6) коришћења постојећих и одређивања резервних локација, уређаја и опреме на којима ће се чувати копије база података и пројектно-програмска подршка за несметан рад у случају отказивања и нарушавања редовног рада хидрометеоролошког информационог система; 
	</p>
	<p>7) примене стандардних и посебних хигијенско-техничких мера за све елементе хидрометеоролошког информационог система приликом њихове изградње и коришћења.</p>
	<p>Техничке мере заштите из ст. 2. и 3. овог члана примењују се на све процесе прикупљања, обраде, архивирања, преноса и дистрибуције података и информација и све делове хидрометеоролошког информационог система и спроводе се у складу са прописом којим се уређује обезбеђивање и заштита информационих система државних органа. 
	</p>
	<p class="clan">Члан 7.</p>
	<p>Поред техничких мера заштите из члана 6. овог правилника Завод предузима и следеће мере заштите, и то:</p>
	<p>1) обезбеђење просторија у којима се примају, смештају и чувају подаци, прописаним мерама физичке заштите (портири и ноћни чувари, решетке на прозорима и вратима) и противпожарне заштите; 
	</p>
	<p>2) обезбеђење заштите просторија у којима се примају, смештају и чувају подаци од негативних климатских утицаја, као што су: влажност ваздуха, неодговарајућа температура и сунчева светлост;</p>
	<p>3) обезбеђење металних ормара за чување података који нису подложни корозији и у којима је обезбеђена циркулација ваздуха између унутрашњих преграда и око ормара; 
	</p>
	<p>4) обезбеђење рачунарске опреме уређајима за непрекидно напајање електричном енергијом; 
	</p>
	<p>5) заштита од вируса; </p>
	<p>6) израда заштитних копија података;</p>
	<p>7) заштита приступа подацима; </p>
	<p>8) вршење стручног надзора. </p>
	<p class="clan">Члан 8.</p>
	<p>Приступ и заштита података хидрометеоролошког информационог система врши се у складу са прописом којим се уређује обезбеђивање и заштита информационих система државних органа. 
	</p>
	<p>Приступ деловима хидрометеоролошког информационог система врши се путем интранета и интернета.</p>
	<p class="clan">Члан 9.</p>
	<p>Приступ деловима хидрометеоролошког информационог система путем интранета и интернета обезбеђује се: 
	</p>
	<p>1) давањем слободе приступа подацима и информацијама објављеним на интернет страници Завода;</p>
	<p>2) ограничењем приступа систему дефинисањем корисника система и обезбеђењем система тако да само регистровани корисници могу приступити систему;</p>
	<p>3) додељивањем различитих права приступа, у зависности од овлашћења (увид, претраживање и/или наручивање података);</p>
	<p>4) пружањем услуге „наручивање преко дефинисаног упита”. </p>
	<p class="clan">Члан 10.</p>
	<p>Приступ хидрометеоролошком информационом систему путем интранета имају запослени унутар организационих јединица Завода.</p>
	<p>Изузетно од става 1. овог члана, приступ хидрометеоролошком информационом систему путем интранета могу имати и државни органи и друга правна лица којима су поверени одређени послови од интереса за Републику Србију.</p>
	<p>Приступ субјеката из става 2. овог члана хидрометеоролошком информационом систему путем интранета врши се на основу посебног уговора ових субјеката са Заводом. 
	</p>
	<p>Завод обезбеђује физички независан сервер за приступ подацима путем интранета.</p>
	<p class="clan">Члан 11.</p>
	<p>Приступ хидрометеоролошком информационом систему у делу који се односи на податке и информације објављене на интернет страници Завода имају сви државни органи, правна и физичка лица. 
	</p>
	<p>За потребе приступа хидрометеоролошком информационом систему путем интернета Завод обезбеђује физички повезане и независне сервере за податке и за комуникацију са интернет корисницима.</p>
	<p class="clan">Члан 12.</p>
	<p>Заштита приступа базама података у хидрометеоролошком информационом систему обезбеђује се давањем овлашћења непосредним извршиоцима од стране одговорног лица Завода да у бази података врше промене и ажурирање. 
	</p>
	<p>Заштита приступа подацима путем интранета врши се путем селективне идентификације и ауторизације приступа систему, уз коришћење одговарајућих корисничких налога и лозинки и различитих обима овлашћења.</p>
	<p>Кориснички налози и лозинке формирају се на следећим нивоима:</p>
	<p>1) приступ рачунарском систему Завода;</p>
	<p>2) рад са апликацијама у систему;</p>
	<p>3) приступ базама хидрометеоролошког информационог система.</p>
	<p>Одговорно лице Завода врши периодичну замену лозинки и корисничких налога и за сваку календарску годину ажурно евидентира податке о додели лозинки.</p>
	<p>У случају да неовлашћено лице сазна лозинку, лозинка се одмах мења, уз евидентирање разлога промене лозинке. 
	</p>
	<p>Евидентиране податке о корисничким налозима и лозинкама Завод чува на безбедном месту. 
	</p>
	<p class="clan">Члан 13.</p>
	<p>Заштита приступа подацима обезбеђује се провером аутентичности и идентитета овлашћеног лица на један од следећих начина: 
	</p>
	<p>1) на основу лозинке која се периодично мења; </p>
	<p>2) на основу идентификационих докумената: технологије &nbsp;Smart Card&nbsp;за проверу физичког и логичког приступа подацима и информацијама у хидрометеоролошком информационом систему у целини и појединим његовим деловима; 
	</p>
	<p>3) на основу других докумената (фотографија, потпис) који омогућавају утврђивање физичког идентитета овлашћеног лица за приступ и деловање у оквиру одређеног процеса и дела хидрометеоролошког информационог система. 
	</p>
	<p>Надлежна организациона јединица Завода мора да обезбеди аутентичност и заштиту података који се дистрибуирају до крајњег корисника кроз рачунарску мрежу. 
	</p>
	<p class="clan">Члан 14.</p>
	<p>Завод предузима посебне мере заштите тајних података у хидрометеоролошком информационом систему утврђене прописом којим се уређују посебне мере заштите тајних података у информационо-телекомуникационим системима. 
	</p>
	<p class="clan">Члан 15.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 92-16</p>
	<p class="potpis" style="margin-top: 0">У Београду, 25. фебруара 2013. године</p>
	<p class="potpis" style="margin-top: 0">Директор,</p>
	<p class="potpis" style="margin-top: 0"><span class="bold">Милан Дацић, 
	</span>с.р.</p>


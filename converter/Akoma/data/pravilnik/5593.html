


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 12. став 3. Закона о метеоролошкој и хидролошкој делатности („Службени гласник РС”, број 88/10), 
	</p>
	<p>Директор Републичког хидрометеоролошког завода доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о ближим условима у погледу техничке опремљености и кадровске оспособљености за обављање осталих послова метеоролошке и хидролошке делатности</p>
	<p class="naslov" style="margin-top: 0"><span style="font-weight: 400">
	"Службени гласник РС", број 10 од 31. јануара 2014.</span></p>
	<p class="naslov" style="margin-top: 0">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Овим правилником прописују се ближи услови у погледу техничке опремљености и кадровске оспособљености које испуњава правно лице, односно предузетник који обавља остале метеоролошке и хидролошке послове у складу са Законом о метеоролошкој и хидролошкој делатности (у даљем тексту: Закон). 
	</p>
	<p class="clan">Члан 2.</p>
	<p>Метеоролошки и хидролошки послови које обавља правно лице, односно предузетник јесу остали метеоролошки и хидролошки послови у смислу Закона, односно сви послови осим послова које, у складу са Законом, може искључиво обављати Републички хидрометеоролошки завод (у даљем тексту: Завод).</p>
	<p>Остали метеоролошки и хидролошки послови из става 1. овог члана су:</p>
	<p>1) послови анализе и прогнозе општих локалних временских услова за заинтересоване кориснике у јединицама локалне самоуправе;</p>
	<p>2) послови примене метеорологије, климатологије и хидрологије за потребе планирања и пројектовања у области урбанизма, грађевинарства, индустрије, енергетике, туризма, саобраћаја, водопривреде, заштите животне средине, осигурања и других делатности;</p>
	<p>3) послови развоја и/или калибрације нумеричких модела атмосфере и хидролошких модела;</p>
	<p>4) развој техничких уређаја и инструмената за метеоролошка и хидролошка мерења;</p>
	<p>5) послови метеоролошких и хидролошких мерења и осматрања у допунској мрежи метеоролошких и хидролошких станица;</p>
	<p>6) други метеоролошки и хидролошки послови који нису у искључивој надлежности Завода.</p>
	<p>Послови из става 2. овог члана обављају се у складу са Законом и прописима донетим на основу њега, другим прописима, српским стандардима и сродним документима донетим у складу са законом, а који су повезани са појединим областима метеорологије и хидрологије.</p>
	<p class="clan">II. УСЛОВИ У ПОГЛЕДУ ТЕХНИЧКЕ ОПРЕМЉЕНОСТИ</p>
	<p class="clan">Члан 3.</p>
	<p>Услови у погледу техничке опремљености за обављање послова из члана 2. става 2. тач. 1), 2), 3) и 6) овог правилника, за правно лице, односно предузетника које је регистровано за обављање метеоролошке и/или хидролошке делатности, у складу са законом којим се уређује регистрација привредних субјеката, односе се на:</p>
	<p>1) поседовање објекта или просторије (у даљем тексту: пословни простор) по основу власништва или закупа;</p>
	<p>2) опремљеност пословног простора и то:</p>
	<p>(1) да има осветљење у складу са прописаним стандардима;</p>
	<p>(2) да испуњава услове у погледу безбедности и здравља на раду и заштите и унапређења животне средине;</p>
	<p>(3) да има уређаје за загревање и вентилацију;</p>
	<p>(4) да има санитарно-хигијенске услове у складу са посебним прописима.</p>
	<p>Услови у погледу техничке опремљености радне просторије пословног простора из става 1. овог члана односе се на:</p>
	<p>1) површину од најмање 1,5 m² по запосленом;</p>
	<p>2) неопходну канцеларијску опрему за рад запослених (радне столове и столице, ормаре за опрему и документацију и др.); 
	</p>
	<p>3) информациону опрему (персоналне рачунаре, лиценце за оперативне рачунарске системе и одговарајуће софтвере за коришћење ГИС технологије и др.);</p>
	<p>4) комуникациону опрему (прикључке за телефон, телефакс и интернет);</p>
	<p>5) комплет стручних прописа, српских стандарда и међународно усаглашених методологија за прорачун метеоролошких и/или хидролошких параметара за потребе урбанистичког и просторног планирања, пројектовања, изградње и експлоатације/реконструкције грађевинских, хидротехничких, енергетских објеката и конструкција.</p>
	<p class="clan">Члан 4.</p>
	<p>Услови у погледу техничке опремљености за обављање послова из члана 2. става 2. тачка 4) овог правилника, за правно лице, односно предузетника које је регистровано за обављање метеоролошке и/или хидролошке делатности, у складу са законом којим се уређује регистрација привредних субјеката, односе се на:</p>
	<p>1) поседовање пословног простора по основу власништва или закупа;</p>
	<p>2) опремљеност пословног простора и то:</p>
	<p>(1) да има осветљење у складу са прописаним стандардима;</p>
	<p>(2) да испуњава услове у погледу безбедности и здравља на раду и заштите и унапређења животне средине;</p>
	<p>(3) да има уређаје за загревање и вентилацију;</p>
	<p>(4) да има санитарно-хигијенске услове у складу са посебним прописима. 
	</p>
	<p>Услови у погледу техничке опремљености радне просторије пословног простора из става 1. овог члана односе се на:</p>
	<p>1) површину од најмање 1,5 m² по запосленом;</p>
	<p>2) неопходну канцеларијску опрему за рад запослених (радне столове и столице, ормаре за опрему и документацију и др.);</p>
	<p>3) комуникациону опрему (прикључке за телефон, телефакс);</p>
	<p>4) комплет стручних прописа, српских стандарда и техничких регулаторних докумената Светске метеоролошке организације о метеоролошким и хидролошким инструментима, начину примене метода метеоролошких и хидролошких мерења, метролошким карактеристикама мерила (мерни опсег, класа тачности, референтни услови употребе мерила и њихово испитивање и еталонирање); 
	</p>
	<p>5) осталу техничку опрему/алат за развој техничких уређаја и инструмената за метеоролошка и хидролошка мерења.</p>
	<p class="clan">Члан 5.</p>
	<p>Услови у погледу техничке опремљености за обављање послова из члана 2. става 2. тачка 5) овог правилника, за правно лице, односно предузетника које је регистровано за обављање метеоролошке и/или хидролошке делатности, у складу са законом којим се уређује регистрација привредних субјеката, односе се на:</p>
	<p>1) поседовање пословног простора по основу власништва или закупа;</p>
	<p>2) опремљеност пословног простора и то:</p>
	<p>(1) да има осветљење у складу са прописаним стандардима;</p>
	<p>(2) да испуњава услове у погледу безбедности и здравља на раду и заштите и унапређења животне средине;</p>
	<p>(3) да има уређаје за загревање и вентилацију;</p>
	<p>(4) да има санитарно-хигијенске услове у складу са посебним прописима;</p>
	<p>3) поседовање земљишта по основу власништва или закупа, чија је локација репрезентативна и погодна за постављање метеоролошког круга и неопходних метеоролошких инструмената и опреме у складу са прописом о ближим условима за успостављање допунских мрежа метеоролошких и хидролошких станица;</p>
	<p>4) поседовање одговарајућих средстава по основу власништва или закупа (уређаји, метеоролошки и/или хидролошки инструменти и друга техничка опрема неопходна за метеоролошка и/или хидролошка мерења са доказом о провери техничке исправности метеоролошких и хидролошких инструмената обављеној у складу са Законом и прописима донетим на основу њега). 
	</p>
	<p>Услови у погледу техничке опремљености радне просторије пословног простора из става 1. овог члана односе се на:</p>
	<p>1) површину од најмање од 1,5 m² по запосленом;</p>
	<p>2) неопходну канцеларијску опрему за рад запослених (радне столове и столице, ормаре за опрему и документацију и др.);</p>
	<p>3) информациону опрему (персоналне рачунаре, лиценце за оперативне рачунарске системе и одговарајуће софтвере и др.);</p>
	<p>4) комуникациону опрему (прикључке за телефон, телефакс и интернет);</p>
	<p>5) комплет стручних прописа донетих у складу са Законом, а којима се ближе уређују питања у вези са метеоролошким и хидролошким мерењима и осматрањима и извештавањем у периоду пре, за време и непосредно после престанка метеоролошких и хидролошких елементарних непогода, катастрофа и нуклеарних удеса, условима за успостављање допунских мрежа метеоролошких и хидролошких станица, регистром метеоролошких и хидролошких станица и провером техничке исправности инструмената и опреме; 
	</p>
	<p>6) магацински простор за смештај резервне опреме и инструмената. </p>
	<p class="clan">III. УСЛОВИ У ПОГЛЕДУ КАДРОВСКЕ ОСПОСОБЉЕНОСТИ </p>
	<p class="clan">Члан 6.</p>
	<p>Ради обављања осталих метеоролошких и/или хидролошких послова из члана 2. става 2. тач. 1), 2), 3), 4) и 6) овог правилника, правно лице, односно предузетник има најмање једно лице у радном односу или ангажовано по основу уговора које има високо образовање стечено на студијама другог степена (дипломске академске студије – мастер, специјалистичке академске студије, специјалистичке струковне студије) односно на основним студијама у природноматематичким наукама (из научне области физичке науке – студијски програм метеорологија) у трајању од најмање четири године и/или најмање једно лице са високим образовањем стеченим на студијама другог степена (дипломске академске студије – мастер, специјалистичке академске студије, специјалистичке струковне студије) односно на основним студијама у техничко-технолошким наукама (из стручне области грађевинско инжењерство – студијски програм хидротехника и водно-еколошко инжењерство или из стручне области рударско инжењерство – студијски програм хидрогеологија) у трајању од најмање четири године.</p>
	<p>При обављању послова из става 1. овог члана метеоролошки и/или хидролошки техничари и друга лица која имају средњу стручну спрему природног или друштвеног смера обављају стручно-техничке метеоролошке и хидролошке послове и лабораторијска испитивања само под надзором лица из става 1. овог члана.</p>
	<p class="clan">Члан 7.</p>
	<p>Ради обављања осталих метеоролошких и/или хидролошких послова из члана 2. тачка 5) овог правилника који се врше применом конвенционалних метода метеоролошких мерења и осматрања, правно лице, односно предузетник има најмање једно лице у радном односу или ангажовано по основу уговора које има средњу стручну спрему метеоролошке и/или хидролошке струке или лице са другом одговарајућом средњом школом које је обучено за обављање послова метеоролошких и/или хидролошких мерења и осматрања.</p>
	<p class="clan">Члан 8.</p>
	<p>Правна лица, односно предузетници који су регистровани за обављање послова метеоролошке и/или хидролошке делатности, у радним просторијама, на видном месту истичу огласну таблу димензија 50х50 cm, са следећим подацима:</p>
	<p>1) назив под којим обавља метеоролошку и/или хидролошку делатност, утврђену у складу са решењем о упису у регистар код надлежног органа, чији је примерак достављен Заводу;</p>
	<p>2) име оснивача;</p>
	<p>3) датум почетка обављања метеоролошке и/или хидролошке делатности утврђен решењем о упису у регистар код надлежног органа, као и врсте послова које обавља у складу са Законом;</p>
	<p>4) фотокопија решења о упису допунске метеоролошке и/или хидролошке станице у регистар уколико обавља послове метеоролошких и/или хидролошких мерења и осматрања у допунској мрежи станица;</p>
	<p>5) списак лица метеоролошке и/или хидролошке струке који су стално запослени и/или ангажовани по уговору.</p>
	<p class="clan">IV. ЗАВРШНА ОДРЕДБА</p>
	<p class="clan">Члан 9.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="margin-top: 0">Број 119-6</p>
	<p class="potpis" style="margin-top: 0">У Београду, 27. јануара 2014. године</p>
	<p class="potpis" style="margin-top: 0">Директор,</p>
	<p class="potpis" style="margin-top: 0"><span class="bold">Владан Коцић, 
	</span>с.р.</p>


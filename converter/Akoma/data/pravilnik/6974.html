


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 60. став 5. Закона о психоактивним контролисаним супстанцама („Службени гласник РС”, број 99/10), 
	</p>
	<p>Министар пољопривреде, шумарства и водопривреде доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о условима за гајење конопље</p>
	<p class="naslov" style="margin-top: 0"><span style="font-weight: 400">
	"Службени гласник РС", број 64 од 24. јула 2013.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописују се:</p>
	<p>1) сорта конопље (Cannabis) коју је дозвољено гајити;</p>
	<p>2) услови које мора испуњавати правно или физичко лице за добијање дозволе за гајење конопље;</p>
	<p>3) начин издавања и рок важења дозволе, као и трошкови издавања дозволе за гајење конопље (Cannabis);</p>
	<p>4) остали услови за дозвољено гајење конопље (Cannabis) у складу са законом.</p>
	<p class="clan">Члан 2.</p>
	<p>Дозвољено је гајити само сорте конопље које припадају врсти конопље (Cannabis sativa L) које су уписане у Регистар сорти пољопривреденог биља у складу са законом којим се уређује признавање сорти пољопривредног биља и чији је садржај супстанци из групе тетрахидроканабинола мањи од 0,3%.</p>
	<p class="clan">Члан 3.</p>
	<p>Услов за добијање дозволе за гајење конопље ради производње влакана, производње семена за исхрану животиња, прераде, испитивања квалитета семена, као и његовог промета за правно или физичко лице је да за сетву користи семе конопље које произведено, дорађено, упаковано, декларисано и обележено у складу са законом којим се уређује семе. 
	</p>
	<p>Услов за добијање дозволе за гајење конопље ради производње семена за даље размножавање за правно лице или предузетника је да је уписано у Регистар произвођача семена, расада, мицелија јестивих и лековитих гљива у складу са законом којим се уређује семе. 
	</p>
	<p class="clan">Члан 4.</p>
	<p>Дозвола за гајење конопље издаје се на основу поднетог захтева за издавање дозволе за гајење конопље (у даљем тексту: захтев) који садржи податке и документацију из чл. 5. и 6. овог правилника. 
	</p>
	<p>Захтев се подноси министарству надлежном за послове пољопривреде, пре сетве конопље, а најкасније до 30. априла текуће године.</p>
	<p class="clan">Члан 5.</p>
	<p>Захтев садржи: </p>
	<p>1) назив, седиште и матични број правног лица или предузетника из решења о регистрацији у Регистар привредних субјеката, односно име, адресу физичког лица и јединствени матични број грађана и број телефона за контакт; 
	</p>
	<p>2) сврху гајења конопље;</p>
	<p>3) податке о парцели (власништво, основ коришћења, катастарска општина, потес, број катастарске парцеле и површина на којој се планира гајење конопље);</p>
	<p>4) податке о семену конопље које ће се користити за сетву (назив сорте, категорија и количина семена); 
	</p>
	<p>5) планирани датум сетве и жетве; </p>
	<p>6) изјаву подносиоца захтева да је упознат са одредбама члана 87. Закона о психоактивним контролисаним супстанцама („Службени гласник РС”, број 99/10);</p>
	<p>7) датум подношења захтева и потпис подносиоца захтева.</p>
	<p class="clan">Члан 6.</p>
	<p>Правно или физичко лице које подноси захтев у сврху производње влакана, производње семена за исхрану животиња, прераде, испитивања квалитета семена, као и његовог промета, уз захтев доставља:</p>
	<p>1) доказ о основу коришћења пољопривредног земљишта (власнички лист или уговор о закупу земљишта оверен у суду);</p>
	<p>2) копију решења о регистрацији у Регистар привредних субјеката којим правно лице или предузетник доказујe да је регистровано за обављање делатности 01.11 Гајење жита (осим пиринча), легуминоза и уљарица, 01.16 Гајење биљака за производњу влакана или 10.41 Производња уља и масти; 
	</p>
	<p>3) уговор о производњи и откупу конопље који је правно лице, предузетник или физичко лице закључило с правним лицем које је регистровано за обављање делатности из тачке 2) овог става, оверен у суду, као и извод о регистрованим подацима из Регистра привредних субјеката којим се доказује да је правно лице са којим је закључен уговор о производњи и откупу конопље регистровано за обављање делатности из тачке 2) овог става, за правно лице, предузетникa или физичко лице које конопљу гаји на основу уговора;</p>
	<p>4) доказ да одговорно лице у правном лицу или код предузетника или физичко лице није кажњавано за кривична дела неовлашћене производње и стављање у промет опојних дрога, неовлашћено држање опојних дрога и омогућавање уживања опојних дрога из Кривичног законика („Службени гласник РС”, бр. 85/05, 88/05 – исправка, 107/05 – исправка, 72/09, 111/09 и 121/12);</p>
	<p>5) копију личне карте за одговорно лице у правном лицу или код предузетника или за физичко лице;</p>
	<p>6) копију Декларације о квалитету семена уз отпремницу;</p>
	<p>7) копију рачуна о купљеном семену конопље.</p>
	<p>Правно лице или предузетник који подноси захтев у сврху производње семена за даље размножавање, уз захтев доставља копију решења о упису у Регистар произвођача семена, расада, мицелија јестивих и лековитих гљива.</p>
	<p class="clan">Члан 7.</p>
	<p>Дозвола за гајење конопље важи једну производну годину и садржи податке из члана 5. тач. 1)–5) овог правилника.</p>
	<p>По примерак дозволе за гајење конопље доставља се министарству надлежном за послове здравља и министарству надлежном за унутрашње послове.</p>
	<p>Трошкови издавања дозволе за гајење конопље обухватају таксу за поступак по захтеву и таксу за издавање решења, односно дозволе за гајење конопље које су прописане законом којим се уређују републичке административне таксе.</p>
	<p class="clan">Члан 8.</p>
	<p>Дозвола за гајење конопље из члана 7. став 1. овог правилника чува се годину дана од дана њеног издавања, као и:</p>
	<p>1) оригинал рачуна о купљеном семену; </p>
	<p>2) декларација о квалитету семена са видљивим подацима о дорађивачу, односно увознику, количинама и сорти купљеног семена конопље;</p>
	<p>3) оригинална амбалажа у којој је семе конопље било упаковано;</p>
	<p>4) етикета са паковања семена конопље.</p>
	<p class="clan">Члан 9.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-52/2013-09</p>
	<p class="potpis" style="margin-top: 0">У Београду, 15. јула 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Горан Кнежевић, 
	</span>с.р.</p>


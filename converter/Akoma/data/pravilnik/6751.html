


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 12. став 3. Закона о заштити лица са менталним сметњама („Службени гласник РС”, број 45/13),</p>
				<p>Министар здравља доноси</p>
				<p>&nbsp;&nbsp;</p>
				<p class="naslov">ПРАВИЛНИК</p>
				<p class="naslov" style="margin-top: 0">о врсти и ближим условима за образовање организационих јединица и обављање послова заштите менталног здравља у заједници</p>
				<p class="clan" style="margin-top: 0">"Службени гласник РС", број 106 од 5. децембра 
				2013.</p>
				<p class="clan" style="margin-top: 0">&nbsp; &nbsp;</p>
				<p class="clan">I. УВОДНЕ ОДРЕДБЕ</p>
				<p class="bold">Предмет</p>
				<p class="clan">Члан 1.</p>
				<p>Овим правилником уређују се врсте и ближи услови у погледу простора, опреме и кадра за образовање организационих јединица и обављање послова заштите менталног здравља у заједници.</p>
				<p class="bold">Заједница</p>
				<p class="clan">Члан 2.</p>
				<p>Заједница, у смислу овог правилника, представља облик удруживања људи унутар неког одређеног простора, чији појединци ступају у различите социјалне интеракције, окупљајући се око заједничких вредности, потреба, интереса и проблема, развијајући осећање припадности и идентификације са заједницом и предузимајући организоване акције у циљу задовољавања основних и заједничких потреба.</p>
				<p class="bold">Образовање центра за ментално здравље у заједници</p>
				<p class="clan">Члан 3.</p>
				<p>Центар за ментално здравље у заједници образује се као посебна организациона јединица за обављање послова заштите менталног здравља у домовима здравља који обављају и делатност лечења лица са менталним сметњама и у психијатријским установама.</p>
				<p class="bold">Циљ образовања центра за ментално здравље у заједници</p>
				<p class="clan">Члан 4.</p>
				<p>Образовањем и организовањем центра за ментално здравље у заједници постиже се виши ниво квалитета заштите менталног здравља у заједници, обезбеђује се пружање разноврсних услуга које су доступне што већем броју лица, с циљем да те услуге буду што ефикасније и прихватљивије лицима са менталним сметњама.</p>
				<p class="bold">Послови центра за ментално здравље у заједници</p>
				<p class="clan">Члан 5.</p>
				<p>Центар за ментално здравље у заједници обавља послове:</p>
				<p>1) промоције менталног здравља и превенција менталних поремећаја;</p>
				<p>2) превенције инвалидитета и рехабилитација;</p>
				<p>3) лечења и рехабилитације лица са менталним сметњама;</p>
				<p>4) успостављања мултидисциплинарног тимског рада;</p>
				<p>5) успостављања интердисциплинарне сарадње унутар здравственог система;</p>
				<p>6) успостављања мултисекторске сарадње на локалном нивоу са службама система социјалне заштите, службама локалних органа самоуправе, удружењима пацијената и др.;</p>
				<p>7) сарадње са организацијама и удружењима чији су циљеви усмерени на помоћ и подршку лицима са менталним сметњама; </p>
				<p>8) сарадње са референтним здравственим установама;</p>
				<p>9) учешћа у различитим стручним скуповима;</p>
				<p>10) учешћа у разним пројектима;</p>
				<p>11) саветодавног рада са лицима са менталним сметњама и члановима њихових породица;</p>
				<p>12) едукације пацијената, здравствених радника и здравствених сарадника;</p>
				<p>13) лечења – медикаментозна терапија;</p>
				<p>14) социотерапије;</p>
				<p>15) окупационо радне терапије;</p>
				<p>16) рекреативне терапије;</p>
				<p>17) породичне терапије;</p>
				<p>18) превенције и лечења болести зависности;</p>
				<p>19) рехабилитације и ресоцијализације;</p>
				<p>20) надзора над лицима са менталним сметњама која користе заштићене куће или станове;</p>
				<p>21) психијатријске патронаже;</p>
				<p>22) помоћи и праћења лица којима је изречена мера обавезног лечења на слободи;</p>
				<p>23) социјалне подршке – интервенције у кризним ситуацијама.</p>
				<p class="bold">Дневне услуге у заједници</p>
				<p class="clan">Члан 6.</p>
				<p>У склопу система пружања услуга центра за ментално здравље у заједници, могу се организовати: </p>
				<p>1) дневни боравак за лица са менталним сметњама;</p>
				<p>2) дневни центри за старија лица, што употпуњује систем служби и повећава услуге заштите менталног здравља;</p>
				<p>3) заштићене куће или станови;</p>
				<p>4) удружења корисника услуга и др.</p>
				<p class="clan">II. ОРГАНИЗАЦИЈА И НАЧИН РАДА ЦЕНТРА ЗА МЕНТАЛНО ЗДРАВЉЕ У ЗАЈЕДНИЦИ</p>
				<p class="bold">Организација центра за ментално здравље у заједници</p>
				<p class="clan">Члан 7.</p>
				<p>Центар за ментално здравље у заједници, образован у дому здравља или у психијатријској установи, организује свој рад у складу са планом рада здравствене установе при којој је образован, на начин којим ће се осигурати доступна, квалитетна, ефикасна и континуирана здравствена заштита лица са менталним сметњама у заједници.</p>
				<p class="bold">Превентивна делатност</p>
				<p class="clan">Члан 8.</p>
				<p>Здравствена заштита лица са менталним сметњама у центру за ментално здравље у заједници спроводи се кроз дефинисане планове и програме, индивидуалне или групне третмане у заједници, а у циљу задржавања ових лица и њиховог останка у породичној и социјалној средини, односно у превенцији њиховог стационарног лечења.</p>
				<p class="bold">Сарадња центра за ментално здравље у заједници са здравственим установама</p>
				<p class="clan">Члан 9.</p>
				<p>Центар за ментално здравље у заједници сарађује са свим здравственим установама на свим нивоима здравствене заштите, кроз размену информација и успостављањем јединственог система упућивања пацијената са примарног на друге нивое здравствене заштите, у складу са законом.</p>
				<p class="bold">Сарадња центра за ментално здравље у заједници са другим службама и лицима у заједници</p>
				<p class="clan">Члан 10.</p>
				<p>Центар за ментално здравље у заједници, у складу са протоколима, сарађује и са другим службама и лицима у заједници, у циљу очувања здравља лица са менталним сметњама.</p>
				<p class="bold">Интерне писмене процедуре центра за ментално здравље у заједници</p>
				<p class="clan">Члан 11.</p>
				<p>Центар за ментално здравље у заједници има утврђене интерне процедуре које се односе на: </p>
				<p>1) збрињавање ургентних стања у психијатрији;</p>
				<p>2) поштовање права лица са менталним сметњама при укључивању у дијагностичке и терапијске процедуре;</p>
				<p>3) поступање са лицем са менталним сметњама који одбија одређени третман или не поштује претходно договорени план за медикаментозни или психосоцијални третман;</p>
				<p>4) поступак упућивања на хоспитални третман;</p>
				<p>5) поступање са форензичким пацијентима који су од стране суда упућени у центар за ментално здравље у заједници, као и са форензичким пацијентима након хоспиталног третмана у поступку укључивања у заједницу;</p>
				<p>6) поступање са информацијама о здравственом стању пацијената;</p>
				<p>7) решавање по жалби пацијената и њихових законских заступника;</p>
				<p>8) кућне и друге планиране посете;</p>
				<p>9) истраживачке пројекте о обезбеђивању сигурности пацијената или њихових законских заступника за учешће у истраживачким пројектима;</p>
				<p>10) контролу инфекције;</p>
				<p>11) чишћење, дезинфекцију и дезинсекцију површина;</p>
				<p>12) забрану пушења у просторијама центра;</p>
				<p>13) друге процедуре у складу са надлежношћу центра.</p>
				<p class="bold">Планирање у центру за ментално здравље у заједници</p>
				<p class="clan">Члан 12.</p>
				<p>Центар за ментално здравље у заједници сачињава годишњи план рада са планом надзора и контроле, који је саставни део годишњег плана рада дома здравља или део плана рада психијатријске установе.</p>
				<p>Годишњи план рада из става 1. овог члана упућује се надлежном заводу за јавно здравље у циљу координације и праћења планираних активности, у складу са законом.</p>
				<p class="clan">III. УСЛОВИ У ПОГЛЕДУ ПРОСТОРА ЦЕНТРА ЗА МЕНТАЛНО ЗДРАВЉЕ У ЗАЈЕДНИЦИ</p>
				<p class="bold">Санитарно-технички и хигијенски услови</p>
				<p class="clan">Члан 13.</p>
				<p>Центар за ментално здравље у заједници мора да испуњава опште санитарно-техничке и хигијенске услове, и то: </p>
				<p>1) да је изграђен од чврстог материјала;</p>
				<p>2) да је смештен на приступачном терену са изграђеним прилазом за особе са инвалидитетом;</p>
				<p>3) не сме бити изложен буци и загађењу животне средине изнад дозвољених вредности;</p>
				<p>4) да има сигуран и трајан извор загревања;</p>
				<p>5) да испуњава прописане техничке и еколошке стандарде.</p>
				<p class="bold">Комунални и други услови за простор центра за ментално здравље у заједници</p>
				<p class="clan">Члан 14.</p>
				<p>Центар за ментално здравље у заједници мора да задовољава све прописане комуналне и санитарне услове за водоснабдевање и одвођење отпадних вода, електрично снабдевање, прикључке на плинску мрежу и друге инсталације као и све услове противпожарне заштите.</p>
				<p class="bold">Унутрашње уређење просторија центра за ментално здравље у заједници</p>
				<p class="clan">Члан 15.</p>
				<p>Центар за ментално здравље у заједници мора да има обезбеђене телекомуникационе везе и уређаје, уз обавезан приступ интернету.</p>
				<p>Просторије центра за ментално здравље у заједници: </p>
				<p>1) морају бити осветљене и изграђене тако да се могу лако и брзо проветрити;</p>
				<p>2) морају бити обезбеђене одговарајућом вентилацијом;</p>
				<p>3) морају да имају дневно светло;</p>
				<p>4) подови просторија морају бити урађени тако да се не клизају и да се могу брзо и лако чистити, одржавати и дезинфиковати.</p>
				<p class="bold">Просторни услови центра за ментално здравље у заједници</p>
				<p class="clan">Члан 16.</p>
				<p>Центар за ментално здравље у заједници, по правилу, треба да буде смештен на локацији која је доступна корисницима са подручја заједнице којој пружа услуге.</p>
				<p>Просторије центра за ментално здравље у заједници морају у потпуности да осигуравају удобност, сигурност и дискрецију лицима са менталним сметњама.</p>
				<p class="bold">Радни простор центра за ментално здравље у заједници</p>
				<p class="clan">Члан 17.</p>
				<p>Центар за ментално здравље у заједници треба да има радни простор, који се састоји од: </p>
				<p>1) административног (пријемног) пулта са картотеком;</p>
				<p>2) простора за интервенције;</p>
				<p>3) простора за рад психијатра;</p>
				<p>4) простора за рад психолога;</p>
				<p>5) простора за рад социјалног радника;</p>
				<p>6) простора за групну и радну терапију;</p>
				<p>7) санитарног чвора за пацијенте, одвојено по основу пола;</p>
				<p>8) санитарног чвора за запослене, одвојено по основу пола;</p>
				<p>9) гардеробе за пацијенте;</p>
				<p>10) гардеробе за запослене;</p>
				<p>11) приручне кухиње са неопходном опремом и апаратима.</p>
				<p>Просторије за рад из става 1. овог члана морају бити одговарајуће површине, зависно од врсте и обима услуга које центар за ментално здравље у заједници пружа.</p>
				<p class="bold">Хигијенско-технички услови центра за ментално здравље у заједници</p>
				<p class="clan">Члан 18.</p>
				<p>Просторије за преглед пацијената, санитарни чвор за пацијенте и санитарни чвор за запослене, морају да имају лавабо са топлом и хладном водом и текућим сапуном као и пешкирима за брисање руку за једнократну употребу, односно апаратом за сушење руку.</p>
				<p class="clan">IV. УСЛОВИ У ПОГЛЕДУ МЕДИЦИНСКО-ТЕХНИЧКЕ ОПРЕМЕ</p>
				<p class="bold">Простор за рад административног пулта са картотеком</p>
				<p class="clan">Члан 19.</p>
				<p>Административни пулт са картотеком мора бити опремљен металним ормаром са кључем за личне здравствене картоне пацијената, радним столом, столицом и телефоном.</p>
				<p class="bold">Простор за интервенције</p>
				<p class="clan">Члан 20.</p>
				<p>Простор за интервенције мора бити опремљен:</p>
				<p>1) лежајем за интервенције;</p>
				<p>2) носачем – сталком за инфузију;</p>
				<p>3) ормаром за инструменте и за лекове;</p>
				<p>4) столићем за инструменте;</p>
				<p>5) посудом за инструменте;</p>
				<p>6) сувим стерилизатором;</p>
				<p>7) негатоскопом;</p>
				<p>8) отоскопом;</p>
				<p>9) топломером;</p>
				<p>10) рукавицама за једнократну употребу;</p>
				<p>11) шприцевима и иглама за једнократну употребу;</p>
				<p>12) компресивним завојима;</p>
				<p>13) завојним материјалом;</p>
				<p>14) средствима за имобилизацију;</p>
				<p>15) комплетом орофарингеалног тубуса;</p>
				<p>16) амбу балоном са маскама;</p>
				<p>17) челичном посудом за кисеоник запремине најмање три литра са припадајућом опремом;</p>
				<p>18) комплетом за терапију анафилактичког шока (адреналин, антихистаминици, аминофилин, кортикостероиди); </p>
				<p>19) торбом за медицинску сестру, односно медицинског техничара;</p>
				<p>20) пластичном посудом за медицински отпад;</p>
				<p>21) посудом за остали – комунални отпад.</p>
				<p>Простор за интервенције мора да има металну касу, односно сеф за психоактивне контролисане супстанце, који морају бити стално закључани и обезбеђени, а у складу са прописима којима се уређују психоактивне контролисане супстанце.</p>
				<p class="bold">Простор за рад психијатра</p>
				<p class="clan">Члан 21.</p>
				<p>Простор за рад психијатра мора бити опремљен: </p>
				<p>1) лежајем за преглед пацијената;</p>
				<p>2) столицом за преглед пацијената;</p>
				<p>3) радним столом и столицом за отпатке;</p>
				<p>4) офталмоскопом;</p>
				<p>5) неуролошким чекићем;</p>
				<p>6) акустичном виљушком;</p>
				<p>7) посудом за шпатуле,</p>
				<p>8) шпатулама;</p>
				<p>9) лекарском торбом;</p>
				<p>10) таблицама за испитивање оштрине вида.</p>
				<p class="bold">Простор за рад психолога и социјалног радника</p>
				<p class="clan">Члан 22.</p>
				<p>Простор за рад психолога и социјалног радника мора бити опремљен канцеларијским намештајем и опремом.</p>
				<p>Поред канцеларијског намештаја из става 1. овог члана, простор за психолога мора имати основне тестове за рад психолога, и то: психолошке инструменте за процену интелектуалних способности, појединих когнитивних функција као и психонеуролошку процену; тестове и технике за процену психомоторног развоја; психолошки инвентар и тестове за процену личности; пројективне технике и др.</p>
				<p class="bold">Простор за групну терапију</p>
				<p class="clan">Члан 23.</p>
				<p>Простор за групну терапију мора да има: аудио-видео опрему; материјал за креативне и рекреативне активности; диктафон и намештај.</p>
				<p class="bold">Простор за децу</p>
				<p class="clan">Члан 24.</p>
				<p>Центар за ментално здравље у заједници који пружа услуге и деци, мора да поред прописане опреме има и разне играчке, сликовнице, слагалице, дидактички и сличан материјал за рад са децом.</p>
				<p class="bold">Простор за лечење болести зависности</p>
				<p class="clan">Члан 25.</p>
				<p>Центар за ментално здравље у заједници који пружа услуге превенције и лечења болести зависности, поред прописане опреме мора да има и скрининг тестове за откривање психоактивних супстанци у урину и пљувачки и скрининг тестове за хепатитис Б и Ц, као и ХИВ.</p>
				<p class="bold">Возни парк</p>
				<p class="clan">Члан 26.</p>
				<p>Центар за ментално здравље у заједници мора да има одговарајуће превозно средство (аутомобил, комби).</p>
				<p class="clan">V. УСЛОВИ У ПОГЛЕДУ КАДРА</p>
				<p class="bold">Мултидисциплинарни тим</p>
				<p class="clan">Члан 27.</p>
				<p>У центру за ментално здравље у заједници, зависно од броја лица са менталним сметњама, величине подручја које покрива и кадровских ресурса, образују се један или више мултидисциплинарних тимова, у саставу: неуропсихијатар, психијатар, неуролог, психолог, социјални радник, дефектолог, логопед, медицинска сестра, односно медицински техничар и радни терапеут.</p>
				<p class="bold">Послови и задаци чланова мултидисциплинарног тима</p>
				<p class="clan">Члан 28.</p>
				<p>Послови и задаци чланова мултидисциплинарног тима су: </p>
				<p>1) промоција и заштита менталног здравља појединца, породице, групе и заједнице;</p>
				<p>2) спровођење поступка лечења;</p>
				<p>3) едукација пацијента да препозна ране знакове болести, да на време потражи стручну помоћ и да разуме своје стање;</p>
				<p>4) помоћ у процесу социјализације и ресоцијализације, односно у стицању знања, вештина, мотива и ставова потребних за извршење садашњих и будућих улога у друштву;</p>
				<p>5) кућне и друге планиране посете у заједници;</p>
				<p>6) планирање, организација, руковођење и спровођење психосоцијалне рехабилитације пацијената, укључујући и форензичке пацијенте који су од стране суда упућени у центар за ментално здравље у заједници, као и форензичке пацијенте након хоспиталног третмана у поступку укључивања у заједницу;</p>
				<p>7) саветодавне услуге пацијентима;</p>
				<p>8) психоедукација;</p>
				<p>9) социотерапијске активности у центру за ментално здравље у заједници и у заједници (индивидуална и групна социотерапија);</p>
				<p>10) помоћ у решавању кризних ситуација;</p>
				<p>11) рана детекција поремећаја у расту и развоју;</p>
				<p>12) да воде законски прописану медицинску евиденцију и документацију;</p>
				<p>13) да учествује у истраживањима и примени резултата истраживања;</p>
				<p>14) да учествује у евалуацији и праћењу рада центра за ментално здравље у заједници,</p>
				<p>15) да обавља и друге послове у складу са својим професионалним усмерењем и потребама центра за ментално здравље у заједници.</p>
				<p class="bold">Руководилац мултидисциплинарног тима</p>
				<p class="clan">Члан 29.</p>
				<p>Центар за ментално здравље у заједници, у складу са актима дома здравља или психијатријске установе, има руководиоца мултидисциплинарног тима (у даљем тексту: руководилац тима).</p>
				<p>Руководилац тима, поред општих услова, мора да поседује одговарајуће стручне квалификације као и организаторске вештине.</p>
				<p class="bold">Послови и задаци руководиоца тима</p>
				<p class="clan">Члан 30.</p>
				<p>Послови и задаци руководиоца тима утврђују се актом о систематизацији, тако да се обезбеђује: </p>
				<p>1) руковођење и координација рада мултидисциплинарног тима;</p>
				<p>2) организовање рада центра за ментално здравље у заједници;</p>
				<p>3) развијање позитивне радне атмосфере, мотивације запослених и старање о изграђивању и развијању добрих интерперсоналних односа;</p>
				<p>4) успостављање и одржавање везе са службама примарне здравствене заштите, као и са здравственим установама на секундарном и терцијарном нивоу здравствене заштите, укључујући и форензичка одељења;</p>
				<p>5) успостављање и одржавање веза са другим службама у заједници које се баве унапређењем и заштитом менталног здравља;</p>
				<p>6) у сарадњи са члановима мултидисциплинарног тима израда годишњег плана стручног рада чланова тима;</p>
				<p>7) успостављање и одржавање сталне комуникације и сарадње са здравственим саветом и структурама јединице локалне самоуправе, организацијама и удружењима, групама за самопомоћ, волонтерским организацијама, верским заједницама, организацијом црвеног крста и другим организацијама;</p>
				<p>8) надзор и контрола рада и извештавање о раду центра за ментално здравље у заједници;</p>
				<p>9) израда годишњег плана рада центра за ментално здравље у заједници у сарадњи са другим члановима мултидисциплинарног тима;</p>
				<p>10) обављање и других послова у складу са својим професионалним усмерењем и потребама центра за ментално здравље у заједници.</p>
				<p class="bold">Послови и радни задаци психијатра, односно неуропсихијатра</p>
				<p class="clan">Члан 31.</p>
				<p>Специјалиста психијатрије, односно неуропсихијатрије обавља: </p>
				<p>1) дијагностику и планирање третмана за лечење лица са менталним сметњама;</p>
				<p>2) правилно примењивање и спровођење психофармаколошке терапије, уз нарочиту пажњу о индивидуалном дозирању и дужини третмана, нежељеним ефектима и компликацијама психијатријског третмана;</p>
				<p>3) психијатријску експертизу;</p>
				<p>4) консултативне услуге и даје налазе и мишљења на позив других служби;</p>
				<p>5) друге послове у складу са својим професионалним усмерењем и потребама центра за ментално здравље у заједници.</p>
				<p class="bold">Послови и радни задаци психолога</p>
				<p class="clan">Члан 32.</p>
				<p>Психолог: </p>
				<p>1) обавља психодијагностичке процене;</p>
				<p>2) израђује и спроводи план психолошког третмана;</p>
				<p>3) обавља процену тока и евалуацију третмана;</p>
				<p>4) обавља психолошко саветовање;</p>
				<p>5) обавља и друге послове у складу са својим професионалним усмерењем и потребама центра за ментално здравље у заједници.</p>
				<p class="bold">Послови и радни задаци социјалног радника</p>
				<p class="clan">Члан 33.</p>
				<p>Социјални радник: </p>
				<p>1) узима социјалне анамнезе са експертизом;</p>
				<p>2) израђује план активности из домена рада социјалног радника;</p>
				<p>3) пружа одговарајућу помоћ у решавању питања и проблема који су важни за пацијенте и изван су домена медицинског и психолошког третмана;</p>
				<p>4) пружа стручну помоћ пацијентима чије социјално стање захтева нарочито старање и помоћ локалне заједнице, као што су незапосленост, деца без родитељског старања, самохрани родитељи, радно неспособна лица, стара и изнемогла лица;</p>
				<p>5) ради на уклањању различитих социјалних чинилаца који у породици и широј друштвеној заједници могу имати негативан утицај на успешан третман пацијента;</p>
				<p>6) успоставља континуирану сарадњу са различитим службама и установама социјалне заштите, образовним и установама од јавног значаја, различитим организацијама у заједници у којој делује центар;</p>
				<p>7) мотивише пацијенте да активно учествују у друштвеним и културним догађајима, у складу са њиховим могућностима и склоностима;</p>
				<p>8) организује рекреативне активности с циљем развијања социјалних вештина пацијената;</p>
				<p>9) развија и мотивише обављање волонтерског рада у заједници који је у уској вези са социјалном заштитом и социјалном политиком;</p>
				<p>10) обавља и друге послове у складу са својим професионалним усмерењем и потребама центра за ментално здравље у заједници.</p>
				<p class="bold">Послови и радни задаци медицинске сестре, односно медицинског техничара</p>
				<p class="clan">Члан 34.</p>
				<p>Медицинска сестра, односно медицински техничар: </p>
				<p>1) остварује први контакт са пацијентом и узима потребне личне податке;</p>
				<p>2) процењује потребе пацијента кроз разговор и развијање поверења;</p>
				<p>3) организује и руководи пословима неге пацијената;</p>
				<p>4) надзире и учествује у примени плана рада сестринске неге;</p>
				<p>5) води бригу о пацијенту који доживљава акутну менталну патњу или који се налази у фази погоршања хроничне менталне сметње;</p>
				<p>6) надзире редовну и исправну примену лекова, укључујући и терапију инјекцијама;</p>
				<p>7) води медицинску евиденцију и документацију о ординираној терапији, интервенцијама и дијагностици;</p>
				<p>8) надзире хигијенско-дијететски режим пацијента;</p>
				<p>9) стара се о набавци потребног материјала, лекова и друго и надзире редовну и исправну примену лекова, укључујући терапију инјекцијама;</p>
				<p>10) мотивише пацијента да активно учествује у друштвеним и културним догађајима, у складу са њиховим потребама и интересовањима;</p>
				<p>11) пружа подршку пацијентима и њиховим породицама у циљу побољшања квалитета њиховог живота;</p>
				<p>12) обавља кућне посете;</p>
				<p>13) организује рекреативне активности с циљем развијања социјалних вештина пацијената;</p>
				<p>14) обавља и друге послове у складу са својим професионалним усмерењем и потребама центра.</p>
				<p class="bold">Послови и радни задаци радног терапеута</p>
				<p class="clan">Члан 35.</p>
				<p>Радни терапеут подстиче и развија способност за самостално функционисање пацијената, а посебно за: </p>
				<p>1) израду плана активности из домена радне терапије за индивидуални и групни третман;</p>
				<p>2) обављање техничке припреме као што су селекција активности, одређивање радног места, избор материјала, алата и прибора;</p>
				<p>3) обављање мотивационих разговора са пацијентима;</p>
				<p>4) утврђивање терапеутског простора и прилагођавање опреме са циљем постизања што већег степена функционалности и рационалног коришћења преосталих животних вештина;</p>
				<p>5) опсервацију, праћење и регистровање успешности терапеутског третмана, става и понашања пацијента;</p>
				<p>6) процењивање активности свакодневног живота пацијената које су повезане са његовим тренутним менталним сметњама;</p>
				<p>7) мотивисање пацијената да активно учествују у друштвеним и културним догађајима, у складу са њиховим интересовањима;</p>
				<p>8) организовање рекреативних активности с циљем развијања социјалних вештина пацијената;</p>
				<p>9) обављање и других послова у складу са својим професионалним усмерењем и потребама центра за ментално здравље у заједници.</p>
				<p class="bold">Стручно усавршавање чланова мултидисциплинарног тима</p>
				<p class="clan">Члан 36.</p>
				<p>Чланови мултидисциплинарног тима, сагласно закону, имају право и обавезу да се стално стручно усавршавају ради одржавања и унапређивања квалитета здравствене заштите у области менталног здравља.</p>
				<p>Стручно усавршавање из става 1. овог члана обухвата посебне облике усавршавања кроз континуирано праћење и усвајање савремених знања и вештина из појединих области менталног здравља, у складу са законом.</p>
				<p>План стручног усавршавања сваке календарске године центар за ментално здравље у заједници предлаже дому здравља или психијатријској установи.</p>
				<p class="clan">VI. СТУПАЊЕ НА СНАГУ</p>
				<p class="clan">Члан 37.</p>
				<p>&nbsp;Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 110-00-243/2013-16</p>
				<p class="auto-style1">У Београду, 29. новембра 2013. године</p>
				<p class="auto-style1">Министар, </p>
				<p class="auto-style1">проф. др <span class="bold">Славица Ђукић Дејановић, </span>с.р. </p>
	</div>


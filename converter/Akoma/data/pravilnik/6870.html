


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 142. став 7. Закона о социјалној заштити („Службени гласник РС”, број 24/11), </p>
				<p>Министар за рад, запошљавање, борачка и социјална питања доноси </p>
				<p>&nbsp; &nbsp;</p>
				<p class="odluka-zakon">ПРАВИЛНИК </p>
				<p class="naslov">о приправничком стажу и испиту за лиценцу у социјалној заштити</p>
				<p class="centar">"Службени гласник РС", број 84 од 14. октобра 
				2016.</p>
				<p>&nbsp;&nbsp; &nbsp;</p>
				<p class="clan">I. ОСНОВНЕ ОДРЕДБЕ</p>
				<p class="bold">Предмет Правилника</p>
				<p class="clan">Члан 1.</p>
				<p>Овим правилником прописује се програм, начин и место обављања приправничког стажа, као и програм и начин полагања испита за лиценцу за стручне раднике и стручне сараднике у социјалној заштити. </p>
				<p class="clan">Члан 2.</p>
				<p>Сви појмови у овом правилнику употребљени су у граматичком мушком роду и подразумевају мушки и женски природни род на лица на која се односе.</p>
				<p class="clan">II. ПРИПРАВНИЧКИ СТАЖ</p>
				<p class="bold">Опште одредбе</p>
				<p class="clan">Члан 3.</p>
				<p>Приправнички стаж је практичан рад који се изводи по утврђеном програму под непосредним надзором овлашћеног стручног радника или стручног сарадника (ментора) који има најмање пет година радног искуства у социјалној заштити, којим се стручни радник и стручни сарадник у социјалној заштити (у даљем тексту: приправник) оспособљава за самосталан рад у установи социјалне заштите, односно код лиценцираног пружаоца услуге социјалне заштите, у складу са законом. </p>
				<p class="bold">Обављање приправничког стажа</p>
				<p class="clan">Члан 4.</p>
				<p>Приправнички стаж се обавља у установи социјалне заштите, односно код лиценцираног пружаоца услуге социјалне заштите. </p>
				<p class="clan">Члан 5.</p>
				<p>Приправнички стаж се обавља према програму који је дефинисан овим правилником.</p>
				<p class="clan">Члан 6.</p>
				<p>Приправнички стаж се обавља у радно време у трајању од 40 сати недељно.</p>
				<p class="clan">Члан 7.</p>
				<p>Приправнику се одлуком директора установе, односно пружаоца услуге социјалне заштите одређује ментор. </p>
				<p class="bold">Приправничка књижица</p>
				<p class="clan">Члан 8.</p>
				<p>О обављању приправничког стажа у установи социјалне заштите, односно код пружаоца услуге социјалне заштите води се приправничкa књижица.</p>
				<p>Приправничка књижица садржи следеће податке: </p>
				<p>1) Презиме, очево име, име приправника;</p>
				<p>2) Датум рођења;</p>
				<p>3) Датум дипломирања;</p>
				<p>4) Назив школе, односно факултета;</p>
				<p>5) Датум почетка обављања приправничког стажа;</p>
				<p>6) Назив установе, односно пружаоца услуга социјалне заштите у којој је стаж обављен;</p>
				<p>7) Опис послова приправника; </p>
				<p>8) Датум окончања приправничког стажа.</p>
				<p>Приправничку књижицу издаје установа социјалне заштите, односно пружалац услуге социјалне заштите у којој приправник обавља приправнички стаж.</p>
				<p>Након обављеног приправничког стажа приправничку књижицу потписује ментор и потписује и оверава директор установе социјалне заштите, односно пружаоца услуге социјалне заштите.</p>
				<p class="bold">Ментор</p>
				<p class="clan">Члан 9.</p>
				<p>Ментор:</p>
				<p>1) Предузима конкретне активности ради реализације програма приправничког стажа, који омогућава стицање стручних знања и вештина, у складу са програмом приправничког стажа прописаног овим правилником и струком приправника;</p>
				<p>2) Упознаје приправника са програмом и конкретним активностима за обављање приправничког стажа;</p>
				<p>3) Организује и прати обављање целокупног приправничког стажа;</p>
				<p>4) Организује активности у домену упознавања са радом других пружалаца услуга социјалне заштите;</p>
				<p>5) Пружа стручну помоћ приправнику у практичном раду, упућује на стручну литературу;</p>
				<p>6) Надзире и проверава рад приправника;</p>
				<p>7) Обавља друге послове утврђене овим правилником. </p>
				<p class="clan">Члан 10.</p>
				<p>Ментор у установи социјалне заштите, односно код пружаоца услуге социјалне заштите предузима следеће конкретне активности:</p>
				<p>1) Упознавање приправника са делатношћу, организацијом рада и стручним поступцима центра за социјални рад у вршењу послова јавних овлашћења и других послова утврђених законом; </p>
				<p>2) Укључивање приправника у стручне процедуре и то:</p>
				<p>(1) упознавање са радом установе социјалне заштите, односно пружаоца услуге социјалне заштите и правним оквиром који регулише рад установе социјалне заштите, односно пружаоца услуге социјалне заштите, </p>
				<p>(2) интензивну обуку током које је приправник укључен у стручне послове које обавља ментор и током које не може бити задужен предметима,</p>
				<p>(3) праћење током којег ментор надзире рад приправника на предметима који су му додељени;</p>
				<p>3) Конкретна задужења приправника;</p>
				<p>4) Исходе који омогућавају праћење усвојених знања и вештина;</p>
				<p>5) Упознавање приправника са радом других установа, односно пружалаца услуге социјалне заштите.</p>
				<p class="bold">Приправник</p>
				<p class="clan">Члан 11.</p>
				<p>Приправник обавља послове, који су дефинисани програмом приправничког стажа, у складу са планом активности ментора за спровођење програма. </p>
				<p class="clan">III. ПРОГРАМ ПРИПРАВНИЧКОГ СТАЖА У СОЦИЈАЛНОЈ ЗАШТИТИ</p>
				<p class="clan">Члан 12.</p>
				<p>Програм приправничког стажа садржи стручнe послове у социјалној заштити из којих приправник треба да стекне знања и вештине који омогућавају самосталан рад.</p>
				<p>Приправник у социјалној заштити који приправнички стаж обавља у својству волонтера од предвиђених 12, односно шест месеци, првих 90 дана стажа обавља у центру за социјални рад.</p>
				<p class="bold">Приправнички стаж у центрима за социјални рад</p>
				<p class="clan">Члан 13.</p>
				<p>Приправник у центру за социјални рад стиче знања и вештине за обављање следећих стручних послова, у складу са својом струком: </p>
				<p>1) Процена стања, потреба, снага и ризика деце и младих, односно одраслих и старих корисника, као и старатеља, хранитеља и усвојитеља;</p>
				<p>2) Израда индивидуалних планова услуга за децу и младе, односно одрасле и старе;</p>
				<p>3) Упућивање корисника другим установама социјалне заштите и другим пружаоцима услуга социјалне заштите;</p>
				<p>4) Спровођење поступака и одлучивање о правима на материјална давања и пружање услуга социјалне заштите;</p>
				<p>5) Спровођење услуга неодложне интервенције,</p>
				<p>6) Предузимање мера, покретања судских и других поступака, у складу са законом;</p>
				<p>7) Сагледавање ефеката, односно евалуације предузетих услуга и мера заштите;</p>
				<p>8) Пословима из области старатељске и породичноправне заштите;</p>
				<p>9) Вођењу евиденције и документације о пруженим услугама и предузетим мерама у оквиру своје делатности и у складу са прописима;</p>
				<p>10) Иницирање и развијање превентивних и других програма који доприносе задовољавању индивидуалних и заједничких потреба грађана, односно спречавању и сузбијању социјалних проблема у заједници; </p>
				<p>11) Обављање и других послова у складу са законом и другим општим актима којима је регулисан рад центра за социјални рад и који су у надлежности центра за социјални рад.</p>
				<p>Приправник који приправнички стаж обавља у центру за социјални рад у обавези је да од предвиђених 12, односно шест месеци, најмање 30 дана стажа обави у оквиру једне од група услуга социјалне заштите.</p>
				<p class="bold">Приправнички стаж у центрима за породични смештај и усвојење</p>
				<p class="clan">Члан 14.</p>
				<p>Приправник у центру за породични смештај и усвојење стиче знања и вештине за обављање следећих стручних послова, у складу са својом струком:</p>
				<p>1) Процена опште подобности будућих хранитеља;</p>
				<p>2) Примена програма припреме за хранитељство;</p>
				<p>3) Израда налаза и стручног мишљења о општој подобности будућих хранитеља;</p>
				<p>4) Праћење и увид у остваривање сврхе хранитељства;</p>
				<p>5) Избор хранитељске породице за дете;</p>
				<p>6) Припрема детета и хранитељске породице за смештај;</p>
				<p>7) Припрема детета за повратак у биолошку породицу, промену мере заштите или осамостаљивање;</p>
				<p>8) Вођење евиденције и документације о пруженим услугама и предузетим мерама у оквиру своје делатности и у складу са прописима;</p>
				<p>9) Других послова у складу са овлашћењима центра за породични смештај и усвојење.</p>
				<p class="bold">Приправнички стаж у Центру за заштиту жртава трговине људима</p>
				<p class="clan">Члан 15.</p>
				<p>Приправник у Центру за заштиту жртава трговине људима стиче знања и вештине за обављање следећих стручних послова, у складу са својом струком:</p>
				<p>1) Познавање феномена трговине људима;</p>
				<p>2) Рад са високо трауматизованим особама;</p>
				<p>3) Примена индикатора за препознавање жртава трговине људима;</p>
				<p>4) Спровођење услуга неодложне интервенције;</p>
				<p>5) Вођење интервјуа са могућом жртвом трговине људима;</p>
				<p>6) Процене у циљу идентификације жртава трговине људима;</p>
				<p>7) Процене стања, потреба, снага и ризика жртава трговине људима; </p>
				<p>8) Израда индивидуалних планова пружања услуга и заштите жртава трговине људима; </p>
				<p>9) Праћење реализације планова услуга и заштите, као и ефеката заштите и подршке жртава; </p>
				<p>10) Координација активностима пружања услуга социјалне заштите жртвама трговине људима; </p>
				<p>11) Координација процесом добровољног повратка жртава у државу порекла;</p>
				<p>12) Координација и припрема жртве за учешће у судским поступцима;</p>
				<p>13) Вођење евиденције и документације о корисницима и пруженим услугама помоћи и подршке жртвама;</p>
				<p>14) Иницирање и развијање превентивних и других програма који доприносе сузбијању различитих видова трговине људима;</p>
				<p>15) Других послова који су у надлежности Центра за заштиту жртава трговине људима. </p>
				<p class="bold">Приправнички стаж код лиценцираног пружаоца услуга социјалне заштите</p>
				<p class="clan">Члан 16.</p>
				<p>Приправник код лиценцираног пружаоца услуге социјалне заштите стиче знања и вештине за обављање следећих стручних послова, у складу са својом струком:</p>
				<p>1) Пријемне процене;</p>
				<p>2) Процене степена подршке кориснику;</p>
				<p>3) Израде индивидуалног плана;</p>
				<p>4) Поновног прегледа, евалуације и мониторинга;</p>
				<p>5) Пружања подршке корисницима у задовољавању свакодневних потреба, физичком, психичком, социјално-емоционалном, когнитивном и развоју комуникације и стваралаштва код корисника;</p>
				<p>6) Организовања и спровођења радно-окупационих, радно-инструктивних, хабилитационих, рехабилитационих, рекреативних и културно забавних активности;</p>
				<p>7) Вођења евиденције и документација;</p>
				<p>8) Припреме годишњих и других оперативних планова рада установа и других пружалаца услуга социјалне заштите;</p>
				<p>9) Израде извештаја за потребе центра за социјални рад, суда и других служби и организација;</p>
				<p>10) Реализације других стручних послова и активности карактеристичних за установу у којој ради.</p>
				<p class="clan">IV. ИСПИТ ЗА ЛИЦЕНЦУ</p>
				<p class="bold">Организовање испита за лиценцу</p>
				<p class="clan">Члан 17.</p>
				<p>Комора социјалне заштите (у даљем тексту: Комора) организује и спроводи испит за лиценцу стручним радницима за рад у области социјалне заштите, у складу са законом.</p>
				<p class="clan">Члан 18.</p>
				<p>Комора најмање три пута годишње организује полагање испита за лиценцу.</p>
				<p>Датум полагања испита за лиценцу објављује се на сајту Коморе, првог месеца у години за текућу календарску годину.</p>
				<p class="bold">Пријава испита за лиценцу</p>
				<p class="clan">Члан 19.</p>
				<p>Након завршеног приправничког стажа кандидат подноси писмену пријаву за полагање испита за лиценцу Комори.</p>
				<p>Писмена пријава из става 1. овог члана, подноси се заједно са: овереним преписом дипломе о завршеном високом образовању, овереном приправничком књижицом, доказом о успешно завршеном одговарајућем акредитованом програму обуке у трајању предвиђеном стандардима за конкретне послове и приказом случаја који је је дефинисан чланом 26. овог правилника, најкасније 30 дана пре полагања испита за лиценцу.</p>
				<p>Уколико Комора утврди да је документација из става 2. овог члана непотпуна, захтеваће од подносиоца да је допуни на начин којим се уређује општи управни поступак.</p>
				<p>Уколико подносилац у прописаном року не допуни захтев, сматраће се да је одустао од пријаве. </p>
				<p class="bold">Комисија за испит за лиценцу</p>
				<p class="clan">Члан 20.</p>
				<p>Комисију за полагање испита за лиценцу (у даљем тексту: Комисија) чини девет чланова.</p>
				<p>Мандат комисије траје три године. </p>
				<p class="clan">Члан 21.</p>
				<p>За сваки термин одржавања испита за лиценцу бира се трочлана Комисија.</p>
				<p>Комисију за сваки испитни рок чине председник и два члана.</p>
				<p class="clan">Члан 22.</p>
				<p>Чланови Комисије морају да имају најмање десет година радног искуства нa стручним пословима социјалне заштите и најмање исти степен образовања као кандидат који полаже испит за лиценцу.</p>
				<p class="bold">Начин полагања испита за лиценцу</p>
				<p class="clan">Члан 23.</p>
				<p>Време и место полагања испита за лиценцу за сваки термин одређује Комисија и објављује се на сајту Коморе најкасније 30 дана пре одржавања испита. </p>
				<p class="clan">Члан 24.</p>
				<p>Испит за лиценцу траје највише два дана и састоји се из теоријског и практичног дела.</p>
				<p>Прво се полаже теоријски део, а после полагања теоријског дела кандидат приступа полагању практичног дела испита за лиценцу.</p>
				<p class="clan">Члан 25.</p>
				<p>Теоријски део испита за лиценцу полаже се путем теста и састоји се из провере:</p>
				<p>1) Познавања домаће законске регулативе у области социјалне заштите, породичноправне заштите и финансијске подршке породици;</p>
				<p>2) Познавања међународних докумената који се односе на област социјалне заштите;</p>
				<p>3) Познавања стручних поступака из области социјалне заштите.</p>
				<p>Практични део испита састоји се из приказа једног случаја из праксе на коме је радио приправник под надзором ментора за време обављања приправничког стажа.</p>
				<p>Приказ случаја садржи податке о начину и поступку на основу којег су процењене потребе корисника, примењеним мерама и интервенцијама, укључујући и индивидуални план, са разлозима за примену одређених мера и интервенција и евалуацију постигнутих исхода.</p>
				<p class="clan">Члан 26.</p>
				<p>По завршеном испиту за лиценцу испитна комисија оцењује целокупан успех кандидата имајући у виду постигнут успех на теоријском и практичном делу испита оценом „положио” или „није положио”.</p>
				<p class="clan">Члан 27.</p>
				<p>О току полагања испита за лиценцу води се записник на Обрасцу 1 који је одштампан уз овај правилник и чини његов саставни део.</p>
				<p>Актом о образовању Комисије именује се секретар Комисије који је дужан да током полагања испита за лиценцу води записник.</p>
				<p>Записник о полагању испита за лиценцу садржи: податке о кандидату (име и презиме кандидата, адреса, датум и место рођења, назив завршене високошколске установе и групе и место и датум завршетка), датум подношења пријаве, испуњености услова, испитна питања из практичног дела испита, оцену и целокупан успех кандидата, забелешку за случај одустајања од испита за лиценцу, потпис секретара, потпис председника и чланова комисије, потпис кандидата о пријему уверења о положеном испиту за лиценцу и број, место и датум састављања записника.</p>
				<p class="clan">Члан 28.</p>
				<p>Кандидат који не положи испит за лиценцу има право да полаже поново испит у року који не може бити краћи од 60 дана. </p>
				<p class="clan">Члан 29.</p>
				<p>Кандидату који је положио испит за лиценцу Комора издаје Уверење о положеном испиту за лиценцу у социјалној заштити на Обрасцу 2 који је одштампан уз овај правилник и чини његов саставни део.</p>
				<p class="clan">Члан 30.</p>
				<p>Кандидат је дужан да обавести надлежну службу у Комори ако је из оправданих разлога спречен да приступи полагању испита за лиценцу у одређеном року најмање три дана пре рока одређеног за полагање испита.</p>
				<p>Уколико приправник не обавести надлежну службу Коморе, у року из става 1. овог члана или је разлог одустајања од полагања испита неоправдан, сматра се да није положио испит.</p>
				<p class="clan">Члан 31.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">Број 110-00-499/2016-09</p>
				<p class="potpis">У Београду, 4. октобра 2016. године</p>
				<p class="potpis">Министар,</p>
				<p class="potpis"><span class="bold">Александар Вулин, </span>с.р.</p>
				<p class="potpis">&nbsp;&nbsp; </p>
				<p class="potpis">&nbsp;&nbsp; &nbsp;</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=416756&amp;regactid=416756" target="_blank">
				Образац 1 - Записник о полагању испита за лиценцу</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=416756&amp;regactid=416756" target="_blank">
				Образац 2 - Уверење о положеном испиту за лиценцу у социјалној 
				заштити</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 83. став 1. Закона о безбедности и интероперабилности железнице („Службени гласник РС”, бр. 104/13, 66/15 – др. закон и 92/15), </p>
				<p>Директор Дирекције за железнице доноси </p>
				<p class="odluka-zakon">ПРАВИЛНИК</p>
				<p class="odluka-zakon">о условима које морају испуњавати радионице за одржавање железничких возила</p>
				<p class="centar">"Службени гласник РС", број 104 од 23. 
				децембра 2016.</p>
				<p class="centar">&nbsp; &nbsp; </p>
				<p class="bold">Предмет уређивањa</p>
				<p class="clan">Члан 1.</p>
				<p>Овим правилником прописују се услови које морају испуњавати радионице за одржавање железничких возила.</p>
				<p class="bold">Услови које морају испуњавати радионице за одржавање железничких возила</p>
				<p class="clan">Члан 2.</p>
				<p>Услови које морају испуњавати радионице за одржавање железничких возила, у зависности од врсте и обима радова на одржавању, су:</p>
				<p>1) да су регистровани привредни субјект и имају полису осигурања код осигуравајућег друштва;</p>
				<p>2) да имају акт о организацији послова;</p>
				<p>3) да имају систем управљања документима;</p>
				<p>4) да имају систем за праћење утицаја одржавања на безбедност и поузданост железничких возила у саобраћају;</p>
				<p>5) да имају систем набавке резервних делова, материјала и пружање услуга одржавања;</p>
				<p>6) да имају утврђене технолошке поступке у складу са прописаним нормама;</p>
				<p>7) да имају запослене са одговарајућом стручном спремом;</p>
				<p>8) да имају потребну инфраструктуру и техничку опремљеност;</p>
				<p>9) да имају потребну техничку документацију и прописане технолошке поступке за одржавање железничких возила;</p>
				<p>10) да располажу одговарајућом мерном, испитном и контролном опремом.</p>
				<p class="bold">Регистрација за обављање делатности и осигурање</p>
				<p class="clan">Члан 3.</p>
				<p>Радионица за одржавање железничких возила је регистрована у Агенцији за привредне регистре.</p>
				<p>Радионица за одржавање железничких возила је осигурана код осигуравајућег друштва за цело раздобље важења сертификата од одговорности за штету коју би обављањем делатности могла проузроковати наручиоцу услуге.</p>
				<p class="bold">Акт о организацији послова </p>
				<p class="clan">Члан 4.</p>
				<p>Радионица за одржавање железничких возила поседује интерни акт којим је одређена унутрашња организација и шема и којим су описане главне пословне активности и систематизација радних места са описима послова и радних задатака.</p>
				<p>Организациона шема треба да буде у складу с инфраструктурним и техничким могућностима радионице за одржавање железничких возила, обимом и сложеношћу послова одржавања.</p>
				<p class="bold">Систем управљања документима</p>
				<p class="clan">Члан 5.</p>
				<p>Радионица за одржавање железничких возила води податке о извршеним радовима на одржавању железничких возила и све техничке податке о железничким возилима који су важни за безбедност саобраћаја, употребу и одржавање возила.</p>
				<p>Да би документација из става 1. овога члана била потпуна и доказива, радионица за одржавање железничких возила је чува у складу са прописима којима се уређују начин и рокови чувања архивске грађе.</p>
				<p>Радионица за одржавање железничких возила има утврђене начине комуникације са имаоцем односно лицем задуженим за одржавање како би се осигурао приступ подацима о употреби железничких возила и брза и јасна размена информација битних за процес и ток одржавања возила.</p>
				<p class="bold">Систем за праћење утицаја одржавања на безбедност и поузданост </p>
				<p class="clan">Члан 6.</p>
				<p>Радионица за одржавање железничких возила прикупља информације које омогућавају да се на железничким возилима изврше одговарајуће оправке на основу сазнања везаних за безбедност и поузданост железничког саобраћаја.</p>
				<p>Радионица за одржавање железничких возила обавештава имаоца и лице задужено за одржавање о уоченим неправилностима које су последица скривених недостатака или конструктиве грешке на железничком возилу, подсистему, склопу, уређају, опреми и деловима.</p>
				<p class="bold">Систем набавке резервних делова, материјала и услуга одржавања</p>
				<p class="clan">Члан 7.</p>
				<p>Радионица за одржавање железничких возила има дефинисан систем набавке склопова, делова, материјала и пружања услуга одржавања који осигурава прописан квалитет у складу с прописаним захтевима безбедности железничког саобраћаја.</p>
				<p class="bold">Технолошки поступци</p>
				<p class="clan">Члан 8.</p>
				<p>Радионица за одржавање железничких возила има утврђене технолошке поступке који осигуравају да се железничка возила одржавају у складу са законима и подзаконским актима, техничким спецификацијама интероперабилности, SRPS/ЕN стандардима и објавама Међународне железничке уније.</p>
				<p class="bold">Стручна оспособљеност запослених</p>
				<p class="clan">Члан 9.</p>
				<p>Радионица за одржавање железничких возила има потребан број стручно оспособљених запослених, у складу са нивоом сложености послова одржавања, и то:</p>
				<p>1) најмање једног дипломираног машинског инжењера са најмање пет година радног искуства на пословима пројектовања или одржавања возила;</p>
				<p>2) најмање једног дипломираног инжењера електротехнике са најмање пет година радног искуства на пословима пројектовања или одржавања возила;</p>
				<p>3) најмање једног машинског техничара са најмање две године радног искуства на пословима одржавања возила; </p>
				<p>4) најмање једног електротехничара са најмање две године радног искуства на пословима одржавања возила.</p>
				<p>Радионица за одржавање железничких возила има успостављен систем управљања, којим се утврђују:</p>
				<p>1) радна места која имају одговорност за доношење оперативних одлука унутар система управљања радним процесима;</p>
				<p>2) распоред особа с потребном стручношћу за поједине задатке везане за безбедност железничког саобраћаја.</p>
				<p class="bold">Инфраструктурна и техничка опремљеност</p>
				<p class="clan">Члан 10.</p>
				<p>Радионица за одржавање железничких возила има инфраструктурну и техничку опремљеност прилагођену сложености и нивоу одржавања према типу железничког возила.</p>
				<p>Инфраструктурна и техничка опремљеност је таква да омогућава поуздано и квалитетно извршење технолошког поступка одржавања.</p>
				<p>Техничке инсталације и поступци који се користе у погонима радионица за одржавање железничких возила су такви да омогућавају сигуран рад и не представљају опасност за здравље и безбедност запослених, а сметње за околину не прелазе дозвољене границе.</p>
				<p class="bold">Техничка документација </p>
				<p class="clan">Члан 11.</p>
				<p>Радионица за одржавање железничких возила поседује потребну техничку документацију за одржавање железничких возила.</p>
				<p class="bold">Мерна, испитна и контролна опрема</p>
				<p class="clan">Члан 12.</p>
				<p>Радионица за одржавање железничких возила, у зависности од технолошког поступка одржавања железничког возила, располаже мерном, испитном и контролном опремом.</p>
				<p>Мерна, испитна и контролна опрема контролише се у складу са прописом којим се уређују врсте мерила за које је обавезно оверавање и временски интервали њиховог периодичног оверавања.</p>
				<p>Мерна, испитна и контролна опрема задовољава класе тачности за поједина мерења и испитивања током одржавања.</p>
				<p class="bold">Специјализоване радионице</p>
				<p class="clan">Члан 13.</p>
				<p>Специјализоване радионице за одржавање железничких возила су радионице које се баве одржавањем подсистема, склопова, уређаја и опреме од посебног значаја за безбедност железничког саобраћаја које обављају:</p>
				<p>1) одржавање сандука, постоља сандука и рамова обртних постоља;</p>
				<p>2) заваривачке радове;</p>
				<p>3) одржавање осовинских склопова;</p>
				<p>4) одржавање вучних и одбојних уређаја;</p>
				<p>5) одржавање аутоматског, полуаутоматског и помоћног квачила;</p>
				<p>6) одржавање елемената вешања и огибљења;</p>
				<p>7) одржавање кочница;</p>
				<p>8) одржавање ваздушних резервоара;</p>
				<p>9) одржавање ауто-стоп и ЕТCS уређаја, брзиномера и региструјућег уређаја.</p>
				<p>Специјализоване радионице за одржавање подсистема, склопова, уређаја и опреме од посебног значаја за безбедност железничког саобраћаја, поред општих услова из члана 2. овог правилника, морају испунити и посебне услове прописане чл. 14–23. овог правилника.</p>
				<p class="bold">Услови за специјализоване радионице за одржавање сандука, постоља сандука и рамова oбртних постоља</p>
				<p class="clan">Члан 14.</p>
				<p>Специјализоване радионице за одржавање сандука, постоља сандука и рамова обртних постоља имају потребну инфраструктуру, техничку опремљеност и потребне уређаје који омогућавају квалитетно обављање послова на обради лимова и профила, заваривању, термичкој обради и испитивању заварених спојева.</p>
				<p class="bold">Услови за специјализоване радионице за обављање заваривачких радова</p>
				<p class="clan">Члан 15.</p>
				<p>Специјализоване радионице које обављају заваривачке радове на железничким возилима имају потребне уређаје за обављање заваривања траженог квалитета.</p>
				<p>Заваривачке радове могу обављати само запослени који поседују прописане атесте издате од надлежних установа.</p>
				<p>Радионице из става 1. овога члана имају техничку и технолошку документацију за извођење заваривачких радова која је израђена у складу са прописима којима се уређује заваривање.</p>
				<p class="bold">Услови за специјализоване радионице за одржавање осовинских склопова</p>
				<p class="clan">Члан 16.</p>
				<p>Специјализоване радионице за одржавање осовинских склопова имају:</p>
				<p>1) машине и опрему за уградњу/изградњу делова осовинског склопа;</p>
				<p>2) машине и опрему за машинску и завршну обраду точкова и осовина осовинског склопа;</p>
				<p>3) уређај за уградњу/изградњу котрљајућих лежишта;</p>
				<p>4) мерила или мерне инструменте за мерење елемената осовинског склопа;</p>
				<p>5) уређај или одговарајући опремљен простор за прање и одмашћивање делова осовинског склопа;</p>
				<p>6) техничку документацију у складу са стандардима SRPS/EN и објавама Међународне железничке уније које се односе на осовинске склопове;</p>
				<p>7) машину за уравнотежење маса осовинског склопа, за брзине преко 120 km/h.</p>
				<p class="bold">Услови за специјализоване радионице за одржавање вучних и одбојних уређаја </p>
				<p class="clan">Члан 17.</p>
				<p>Специјализоване радионице које обављају послове одржавања вучних и одбојних уређаја имају следећу опрему:</p>
				<p>1) уређај или одговарајуће опремљен простор за прање и одмашћивање вучних и одбојних уређаја;</p>
				<p>2) уређај за испитивање одбојника.</p>
				<p class="bold">Услови за специјализоване радионице за одржавање аутоматског, полуаутоматског и помоћног квачила</p>
				<p class="clan">Члан 18.</p>
				<p>Специјализоване радионице које обављају одржавање аутоматског, полуаутоматског и помоћног квачила за квачење аутоматског квачила са завојним квачилом имају уређај за испитивање квачила.</p>
				<p class="bold">Услови за специјализоване радионице за одржавање елемената вешања и огибљења</p>
				<p class="clan">Члан 19.</p>
				<p>Специјализоване радионице за одржавање елемената вешања и огибљења имају техничку и технолошку опремљеност и потребне алате и уређаје за растављање, проверу истрошености и проверу напрслина и оштећења и за састављање и испитивање свих елемената. </p>
				<p class="bold">Услови за специјализоване радионице за одржавање кочница</p>
				<p class="clan">Члан 20.</p>
				<p>Специјализоване радионице за одржавање кочница имају потребну инфраструктуру која омогућава квалитетно обављање свих послова растављања, прања, састављања и складиштења виталних кочних уређаја и делова кочнице, као и резервних делова.</p>
				<p>Радове на одржавању кочница могу обављати запослена лица која су кроз одговарајућу обуку стручно оспособљена за поправку, одржавање и испитивање виталних кочних уређаја и делова кочнице.</p>
				<p>Специјализована радионица за одржавање кочница има техничку документацију за одржавање виталних кочних уређаја и делова кочнице, као и потребне уређаје који омогућавају осигурање потребног квалитета.</p>
				<p>Специјализована радионица за одржавање кочница поседује мерну и испитну опрему и потребне услове за испитивање, и то:</p>
				<p>1) пробницe за испитивање виталних кочних уређаја са записима мерних величина;</p>
				<p>2) мерне манометре и друге потребне мерне уређаје и инструменте;</p>
				<p>3) ваздушну и електричну инсталацију потребну за испитивање.</p>
				<p>Мерна и испитна опрема контролише се у складу са прописом којим се уређују врсте мерила за које је обавезно оверавање и временски интервали њиховог периодичног оверавања.</p>
				<p>Мерна, испитна и контролна опрема задовољава класе тачности за поједина мерења и испитивања током одржавања.</p>
				<p class="bold">Услови за специјализоване радионице за одржавање ваздушних резервоара</p>
				<p class="clan">Члан 21.</p>
				<p>Специјализоване радионице за одржавање ваздушних резервоара са карактеристиком pr·V&gt;1000 (pr – bar, V – dm³) поседују инфраструктуру и техничку опремљеност за спровођење одржавања и испитивања у складу са прописима којима се уређује испитивање судова под притиском.</p>
				<p class="bold">Услови за специјализоване радионице за одржавање ауто-стоп и ЕТCS уређаја</p>
				<p class="clan">Члан 22.</p>
				<p>Специјализована радионица за одржавање ауто-стоп и ЕТCS уређаја располаже пробницом за испитивање одговарајућег типа ауто-стоп или ЕТCS уређаја.</p>
				<p>Радове на одржавању ауто-стоп и ЕТCS уређаја на железничком возилу могу обављати радници стручно оспособљени код произвођача уређаја.</p>
				<p>Радове на одржавању појединих модула ауто-стоп и ЕТCS уређаја може обављати и произвођач уређаја.</p>
				<p class="bold">Услови за специјализоване радионице за одржавање брзиномера и региструјућег уређаја</p>
				<p class="clan">Члан 23.</p>
				<p>Радове одржавања брзиномерног и региструјућег уређаја, у обиму већем од функционалне провере уређаја и агрегатне замене појединих модула, може обављати произвођач уређаја или специјализована радионица у којој раде лица која су, кроз одговарајућу обуку, стручно оспособљена за поправку, одржавање и испитивање брзиномерног и региструјућег уређаја железничког возила.</p>
				<p>Специјализована радионица која обавља радове одржавања брзиномерног и региструјућег уређаја железничког возила има одговарајућу пробницу за испитивање и подешавање брзиномерног и региструјућег уређаја.</p>
				<p>Пробница из става 2. овог члана је сертификована од стране произвођача брзиномерног и региструјућег уређаја или акредитоване установе.</p>
				<p>Специјализована радионица за одржавање брзиномерног и региструјућег уређаја располаже потребном информационом опремом и програмима.</p>
				<p class="bold">Ступање на снагу</p>
				<p class="clan">Члан 24.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 340-43-6/2016</p>
				<p class="potpis">У Београду, 19. децембра 2016. године</p>
				<p class="potpis">Директор,</p>
				<p class="potpis">мр <span class="bold">Петар Одоровић, </span>с.р.</p>
	</div>


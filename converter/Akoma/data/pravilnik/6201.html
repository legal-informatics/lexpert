


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
	text-align: left;
}
	</style>


	<p class="redakcijskipreciscentekst">
		Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 83. став 1. и члана 237. тачка 3) Закона о ваздушном саобраћају („Службени гласник РС”, бр. 73/10, 57/11 и 93/12),</p>
	<p>Управни одбор Директората цивилног ваздухопловства Републике Србије доноси</p>
	<p class="odluka-zakon">ПРАВИЛНИК</p>
	<p class="odluka-zakon">о оперативној дозволи за обављање јавног авио-превоза</p>
	<p class="auto-style1">"Службени гласник РС", бр. 10 од 31. јануара 2014, 16 
	од 9. фебруара 2015, 50 од 29. јуна 2018.</p>
	<p class="bold">Предмет Правилника </p>
	<p class="clan">Члан 1.</p>
	<p>Овим правилником уређују се услови и начин под којима се издаје, мења, суспендује или ставља ван снаге оперативна дозвола за обављање јавног авио-превоза, образац оперативне дозволе и начин на који авио-превозилац доставља финансијске извештаје Директорату цивилног ваздухопловства Републике Србије (у даљем тексту: Директорат). 
	</p>
	<p class="bold">Значење израза</p>
	<p class="v2-clan-1">Члан 2.</p>
	<p class="v2-clan-left-1">Поједини изрази који се користе у овом правилнику 
	имају следеће значење:</p>
	<p class="v2-clan-left-1">1) <span class="italik">авио-превозилац</span> је 
	привредно друштво које има оперативну дозволу;</p>
	<p class="v2-clan-left-1">2) <span class="italik">ванредни авио-превоз
	</span>јесте сваки јавни авио-превоз који није редовни авио-превоз;</p>
	<p class="v2-clan-left-1">3) <span class="italik">ECAA спoразум </span>je 
	Мултилатерални споразум између Европске заједнице и њених држава чланица, 
	Републике Албаније, Босне и Херцеговине, Републике Бугарске, Републике 
	Хрватске, Бивше Југословенске Републике Македоније, Републике Исланд, 
	Републике Црне Горе, Краљевине Норвешке, Румуније, Републике Србије и Мисије 
	привремене управе Уједињених нација на Косову (у складу са Резолуцијом 
	Савета безбедности УН 1244 од 10. јуна 1999) о успостављању Заједничког 
	европског ваздухопловног подручја;</p>
	<p class="v2-clan-left-1">4) <span class="italik">јавни авио-превоз </span>
	је лет или серија летова ради превоза путника, пртљага, поште и робе уз 
	наплату цене превоза или закупнине;</p>
	<p class="v2-clan-left-1">5) <span class="italik">одговорни руководилац
	</span>је лице које је одговорно за финансијско пословање и законито 
	обављање делатности авио-превозиоца;</p>
	<p class="v2-clan-left-1">6) <span class="italik">оперативна дозвола </span>
	је исправа којом се њен ималац овлашћује да обавља јавни авио-превоз како је 
	наведено у њој;</p>
	<p class="v2-clan-left-1">7) <span class="italik">пословни план </span>
	означава детаљан опис планираних пословних активности авио-превозиоца за 
	одређени период, нарочито у погледу очекиваног развоја тржишта и планираних 
	улагања, заједно са финансијским и економским последицама ових активности;</p>
	<p class="v2-clan-left-1">8) <span class="italik">редован авио-превоз </span>
	је серија летова са следећим карактеристикама: </p>
	<p class="v2-clan-left-1">(1) на сваком лету, седишта или капацитети за 
	превоз робе и/или поште доступни су јавности за појединачну куповину, 
	непосредно од авио-превозиоца или од његових овлашћених заступника; </p>
	<p class="v2-clan-left-1">(2) превоз се обавља између два иста или више 
	истих аеродрома:</p>
	<p class="v2-clan-left-1">– према објављеном реду летења или </p>
	<p class="v2-clan-left-1">– летовима који су толико редовни или учестали, да 
	су препознатљиви као систематична серија летова;</p>
	<p class="v2-clan-left-1">9) <span class="italik">сертификат ваздухопловног 
	оператера </span>је сертификат који се издаје привредном друштву, другом 
	правном лицу, предузетнику или државном органу који има опрему, особље и 
	организацију за безбедно обављање делатности наведене у том сертификату;</p>
	<p class="v2-clan-left-1">10) <span class="italik">финансијски извештај
	</span>означава детаљан извештај о приходима и расходима авио-превозиоца за 
	одређени период, заједно са разграничењем пословања на делатности повезане 
	са авио-превозом и на друге делатности, као и на новчане и неновчане 
	елементе.</p>
	<p class="hide-change">*Службени гласник РС, број 50/2018</p>
	<p class="bold">Обавеза поседовања оперативне дозволе</p>
	<p class="v2-clan-1">Члан 3.</p>
	<p class="v2-clan-left-1">За обављање јавног авио-превоза неопходно је да 
	авио-превозилац има важећу оперативну дозволу.</p>
	<p class="v2-clan-left-1">Изузетно од става 1. овог члана, оперативна 
	дозвола се не издаје за: </p>
	<p class="v2-clan-left-1">1) превоз ваздухопловом без мотора или ултралаким 
	ваздухопловом с мотором; </p>
	<p class="v2-clan-left-1">2) локалне летове.</p>
	<p class="v2-clan-left-1">У случају из става 2. овог члана издаје се само 
	сертификат ваздухопловног оператера.</p>
	<p class="hide-change">*Службени гласник РС, број 50/2018</p>
	<p class="bold">Услови за издавање оперативне дозволе</p>
	<p class="clan">Члан 4.</p>
	<p>Оперативну дозволу Директорат издаје привредном друштву или другом правном лицу које поднесе захтев за издавање оперативне дозволе и које испуњава услове прописане Законом о ваздушном саобраћају и овим правилником.</p>
	<p>Испуњеност услова за издавање оперативне дозволе утврђује се у поступку основне провере.</p>
	<p class="bold">Захтев за издавање оперативне дозволе</p>
	<p class="clan">Члан 5.</p>
	<p>Захтев за издавање оперативне дозволе садржи:</p>
	<p>1) податке о подносиоцу захтева: пуно пословно име, адреса седишта, матични број и порески идентификациони број (ПИБ), шифра претежне делатности и име законског заступника;</p>
	<p>2) број телефона, број факса, адресу за пријем електронске поште подносиоца захтева и податке о контакт особи;</p>
	<p>3) врсту јавног авио-превоза који подносилац захтева намерава да обавља;</p>
	<p>4) подручје летења;</p>
	<p>5) податке о ваздухопловима са којима намерава да обавља јавни авио-превоз;</p>
	<p>6) списак приложених докумената;</p>
	<p>7) место и датум подношења захтева;</p>
	<p>8) печат подносиоца захтева и потпис законског заступника.</p>
	<p><em class="hide-change">Брисан је ранији став 2. (види члан 3. Правилника 
	- 50/2018-124)</em></p>
	<p class="v2-clan-left-1">Захтев за издавање оперативне дозволе може да се 
	поднесе истовремено када и захтев за издавање сертификата ваздухопловног 
	оператера, с тим што се о њему одлучује тек по доношењу одлуке о захтеву за 
	издавање сертификата ваздухопловног оператера.</p>
	<p class="hide-change">*Службени гласник РС, број 50/2018</p>
	<p class="bold">Документација која се разматра приликом одлучивања о захтеву 
	за издавање оперативне дозволе</p>
	<p class="hide-change">*Службени гласник РС, број 50/2018</p>
	<p class="v2-clan-1">Члан 6.</p>
	<p class="v2-clan-left-1">Приликом одлучивања о захтеву за издавање 
	оперативне дозволе разматра се следећа документација:</p>
	<p class="v2-clan-left-1">1) решење о регистрацији привредног друштва или 
	другог правног лица;</p>
	<p class="v2-clan-left-1">2) подаци из регистра у који је привредно друштво 
	или друго правно лице уписано;</p>
	<p class="v2-clan-left-1">3) оснивачки акт привредног друштва или другог 
	правног лица, односно оснивачки акт и статут уколико се ради о привредном 
	друштву које је организовано као акционарско друштво;</p>
	<p class="v2-clan-left-1">4) у зависности од врсте привредног друштва или 
	другог правног лица: подаци о члановима и оснивачима, њихов удео и улог, као 
	и подаци о директору, односно члановима одбора директора или извршног 
	одбора, председнику и члановима надзорног одбора, председнику и члановима 
	управног одбора;</p>
	<p class="v2-clan-left-1">5) пословни план у коме се детаљно наводи 
	финансијска повезаност подносиоца захтева са другим комерцијалним 
	делатностима у којима учествује, непосредно или преко повезаних привредних 
	друштава;</p>
	<p class="v2-clan-left-1">6) подаци о финансијској способности из члана 7. 
	овог правилника;</p>
	<p class="v2-clan-left-1">7) исправа којом се доказује право коришћења, на 
	основу својине, закупа ваздухоплова без посаде или другог правног основа, 
	најмање једног ваздухоплова који је уписан у Регистар ваздухоплова Републике 
	Србије;</p>
	<p class="v2-clan-left-1">8) сертификат ваздухопловног оператера, осим ако 
	је захтев за издавање оперативне дозволе поднет истовремено са захтевом за 
	издавање сертификата ваздухопловног оператера;</p>
	<p class="v2-clan-left-1">9) доказ да је подносилац захтева осигуран од 
	одговорности за штету проузроковану путницима, пртљагу, пошти, роби и трећим 
	лицима у складу са законом којим је уређено обавезно осигурање у ваздушном 
	саобраћају;</p>
	<p class="v2-clan-left-1">10) исправе којима се доказује пословни углед из 
	члана 8. овог правилника.</p>
	<p class="v2-clan-left-1">Изузетно од става 1. тач. 5) и 6) овог члана, 
	привредно друштво које подноси захтев за издавање оперативне дозволе ради 
	обављања ванредног авио-превоза ваздухопловима чија је максимална маса на 
	полетању мања од 10 t и/или с мање од 20 седишта, а при том његов промет не 
	премашује 3.000.000 евра годишње или динарску противвредност те суме, дужно 
	је да докаже да његов капитал износи најмање 100.000 евра или динарску 
	противвредност те суме или да, на захтев Директората, приложи све податке 
	потребне за процену његове финансијске способности.</p>
	<p class="v2-clan-left-1">Ако авио-превозилац који поседује оперативну 
	дозволу издату на основу става 2. овог члана намерава да обавља авио-превоз 
	ваздухопловима чија је максимална маса на полетању десет или више тона или 
	који имају 20 или више путничких седишта, он мора да поднесе захтев за 
	издавање нове оперативне дозволе, уз документацију из става 1. овог члана.</p>
	<p class="v2-clan-left-1">Ако се провером финансијског пословања из члана 
	10. став 3. овог правилника утврди да је авио-превозилац који поседује 
	оперативну дозволу издату на основу става 2. овог члана остварио промет већи 
	од 3.000.000 евра годишње у динарској противвредности, дужан је да у року од 
	90 дана од извршене провере финансијског пословања поднесе Директорату 
	документацију из става 1. тач. 5) и 6) овог члана.</p>
	<p class="hide-change">*Службени гласник РС, број 50/2018</p>
	<p class="bold">Подаци о финансијској способности које подносилац захтева доставља када први пут подноси захтев</p>
	<p class="clan">Члан 7.</p>
	<p>Привредно друштво<span class="v2-clan-left-1"> </span>&nbsp;које први пут подноси захтев за издавање оперативне дозволе, уз захтев доставља следеће податке о својој финансијској способности:</p>
	<p>1) најновији интерни финансијски извештај и, ако је доступан, завршни финансијски извештај за протеклу финансијску годину са мишљењем ревизора;</p>
	<p>2) пројектовани биланс стања, укључујући биланс успеха, за наредне три године;</p>
	<p>3) основе за пројектовање расхода и прихода за ставке као што су: гориво, цене и тарифе, зараде, одржавање, амортизација, промене курса, аеродромске накнаде, накнаде за ваздушну пловидбу, трошкови земаљског опслуживања, осигурање и др;</p>
	<p>4) детаљне податке о почетним трошковима насталим од подношења захтева до почетка пословања и образложење начина на који се предлаже финансирање ових трошкова;</p>
	<p>5) детаљне податке о постојећим и очекиваним изворима финансирања;</p>
	<p>6) пројектовани приказ токова готовине и план ликвидности за прве три године пословања;</p>
	<p>7) детаљне податке о финансирању куповине или закупа ваздухоплова, укључујући, у случају закупа, уговорне одредбе и услове.</p>
	<p class="hide-change"><em>Брисан је ранији став 
	2. (види члан 5. Правилника - 50/2018-124)</em></p>
	<p class="hide-change">*Службени гласник РС, број 50/2018</p>
	<p class="v2-bold-1">Пословни углед</p>
	<p class="hide-change">*Службени гласник РС, број 50/2018</p>
	<p class="v2-clan-1">Члан 8.</p>
	<p class="v2-clan-left-1">Привредно друштво које подноси захтев за издавање 
	оперативне дозволе мора да има пословни углед који се доказује:</p>
	<p class="v2-clan-left-1">1) потврдом да привредно друштво није осуђивано 
	због привредних преступа и да му није изречена мера забране обављања 
	делатности;</p>
	<p class="v2-clan-left-1">2) потврдом да над њим није отворен поступак 
	стечаја, односно да није поднет предлог за покретање поступка стечаја;</p>
	<p class="v2-clan-left-1">3) потврдом да његов пословни рачун није био у 
	блокади у периоду од шест месеци који непосредно претходе дану подношења 
	захтева;</p>
	<p class="v2-clan-left-1">4) потврдом о уплаћеним обавезама јавних прихода.</p>
	<p class="v2-clan-left-1">Као доказ о пословном угледу одговорног 
	руководиоца у привредном друштву сматра се:</p>
	<p class="v2-clan-left-1">1) потврда да то лице није осуђивано за кривично 
	дело на казну затвора од најмање шест месеци;</p>
	<p class="v2-clan-left-1">2) потврда да то лице није осуђивано због 
	привредних преступа и да му није изречена мера забране обављања делатности.</p>
	<p class="hide-change">*Службени гласник РС, број 50/2018</p>
	<p class="bold">Издавање и важење оперативне дозволе </p>
	<p class="clan">Члан 9.</p>
	<p>Ако се у поступку основне провере утврди да подносилац захтева за издавање оперативне дозволе испуњава све прописане услове, Директорат издаје оперативну дозволу.</p>
	<p>Оперативна дозвола се издаје на неодређено време и важи све док авио-превозилац испуњава услове за њено издавање.</p>
	<p><span class="hide-change"><em>Брисан је ранији став 3. (види члан 7. 
	Правилника - 50/2018-124)</em></span></p>
	<p>Образац оперативне дозволе дат је у Прилогу 1. овог правилника и чини његов саставни део.</p>
	<p class="bold">Периодична провера испуњености услова </p>
	<p class="clan">Члан 10.</p>
	<p>Директорат спроводи проверу да ли авио-превозилац и даље испуњава услове који су потребни за издавање оперативне дозволе по истеку 24 месецa од њеног издавања, као и увек када постоји сумња у испуњеност прописаних услова.</p>
	<p>Ималац оперативне дозволе дужан је да Директорату, на његов захтев, достави све податке који су потребни за оцену испуњености услова за издавање оперативне дозволе.</p>
	<p>Директорат може у свако доба да изврши проверу финансијског пословања имаоца оперативне дозволе, док периодичну проверу финансијског пословања обавезно врши, у складу са програмом периодичне провере, сваких 12 месеци.</p>
	<p class="bold">Достављање финансијских извештаја и других података за периодичну проверу финансијског пословања имаоца оперативне дозволе</p>
	<p class="clan"><span class="v2-clan-1">Члан 11.</span></p>
	<p class="v2-clan-left-1">Ради периодичне провере финансијског пословања имаоца оперативне 
	дозволе, авио-превозилац Директорату доставља и:</p>
	<p class="v2-clan-left-1">1) редовне годишње финансијске извештаје, са мишљењем ревизора, ако 
	извештаји подлежу ревизији у складу са законом којим је уређена ревизија и, 
	по потреби, најновији интерни финансијски извештај;</p>
	<p class="v2-clan-left-1">2) пројектовани биланс стања, укључујући биланс успеха за наредну 
	годину;</p>
	<p class="v2-clan-left-1">3) податке о претходним и пројектованим расходима и приходима за 
	ставке као што су: гориво, цене и тарифе, зараде, одржавање, амортизација, 
	промене курса, аеродромске накнаде, накнаде за ваздушну пловидбу, трошкови 
	земаљског опслуживања, осигурање, прогнозе промета/прихода итд;</p>
	<p class="v2-clan-left-1">4) пројектоване токове готовине и планове ликвидности за наредну 
	годину;</p>
	<p class="v2-clan-left-1">5) детаљне податке о постојећим и очекиваним изворима финансирања;</p>
	<p class="v2-clan-left-1">6) детаљне податке о 
	финансирању куповине или закупа ваздухоплова, укључујући, у случају закупа, 
	уговорне одредбе и услове.</p>
	<p><span class="hide-change">*Службени гласник РС, број 16/2015</span></p>
	<p class="bold">Подаци који се достављају за проверу финансијског пословања услед промене у структури или делатности имаоца оперативне дозволе</p>
	<p class="clan">Члан 12.</p>
	<p>Ако у току важења оперативне дозволе авио-превозилац планира промену у својој структури или делатности, као што је статусна промена или промена правне форме, ради процене сталне финансијске способности Директорату доставља:</p>
	<p>1) најновији интерни биланс стања и финансијске извештаје за протеклу финансијску годину са мишљењем ревизора, ако је то потребно;</p>
	<p>2) прецизне податке о свим предложеним променама, нпр. о промени врсте услуге, предложеном преузимању или спајању, променама у акцијском капиталу, променама акционара итд;</p>
	<p>3) пројектовани биланс стања са билансом успеха за текућу финансијску годину, укључујући све предложене промене у структури или делатностима које значајно утичу на финансијско стање;</p>
	<p>4) податке о претходним и пројектованим расходима и приходима за ставке као што су гориво, цене и тарифе, зараде, одржавање, амортизација, промене курса, аеродромске накнаде, накнаде за ваздушну пловидбу, трошкови земаљског опслуживања, осигурање, прогнозе промета/прихода итд;</p>
	<p>5) пројектоване токове готовине и планове ликвидности за наредну годину, укључујући све предложене промене у структури или делатностима које значајно утичу на финансијско стање;</p>
	<p>6) детаљне податке о финансирању куповине или закупа ваздухоплова укључујући, у случају закупа, уговорне одредбе и услове.</p>
	<p class="bold">Измена оперативне дозволе</p>
	<p class="clan">Члан 13.</p>
	<p>Директорат, на захтев авио-превозиоца, може да измени издату оперативну дозволу уколико je наступиo неки од разлога за административну измену података у дозволи. 
	</p>
	<p>Ако је извршена измена<span class="v2-clan-left-1"> сертификата 
	ваздухопловног оператера</span> која, у конкретном случају, захтева измену оперативне дозволе, Директорат по службеној дужности врши измену оперативне дозволе.</p>
	<p class="hide-change">*Службени гласник РС, број 50/2018</p>
	<p class="bold">Суспензија оперативне дозволе</p>
	<p class="clan">Члан 14.</p>
	<p>Директорат суспендује оперативну дозволу ако авио-превозилац не достави Директорату све податке који су потребни за проверу испуњености услова за издавање оперативне дозволе или на други начин онемогући да Директорат изврши ту проверу или ако Директорат утврди да је авио-превозилац привремено престао да испуњава неки од услова који су прописани за издавање оперативне дозволе.</p>
	<p>Решењем о суспензији оперативне дозволе Директорат налаже авио-превозиоцу да отклони уочене неправилности.</p>
	<p>Суспензија оперативне дозволе траје најдуже 12 месеци почев од дана достављања решења о суспензији авио-превозиоцу.</p>
	<p>За време трајања суспензије, авио-превозилац не може да обавља јавни авио-превоз.</p>
	<p>Суспензија оперативне дозволе престаје да важи доношењем решења о укидању суспензије ако авио-превозилац отклони уочене неправилности пре истека суспензије.</p>
	<p class="bold">Стављање ван снаге оперативне дозволе</p>
	<p class="clan">Члан 15.</p>
	<p>Директорат ставља ван снаге оперативну дозволу:</p>
	<p class="v2-clan-left-1">1) ако је стављен ван снаге сертификат 
	ваздухопловног оператера;</p>
	<p>2) ако авио-превозилац достави Директорату неистините податке за оцену испуњености услова за издавање оперативне дозволе;</p>
	<p>3) ако авио-превозилац у року од шест месеци од издавања оперативне дозволе не отпочне да обавља јавни авио-превоз или ако отпочети авио-превоз не обавља дуже од шест месеци у току важења оперативне дозволе;</p>
	<p>4) ако авио-превозилац до истека суспензије не испуни обавезе које су му наложене решењем о суспензији.</p>
	<p class="hide-change">*Службени гласник РС, број 50/2018</p>
	<p class="bold">Прелазни период</p>
	<p class="clan">Члан 16.</p>
	<p>Авио-превозиоци који на дан ступања на снагу овог правилника имају важећу потврду о оспособљености за обављање јавног авио-превоза, а подлежу обавези поседовања оперативне дозволе, дужни су да поднесу захтев за издавање оперативне дозволе најкасније у року од 12 месеци од дана ступања на снагу овог правилника.</p>
	<p>До доношења одлуке о захтеву из става 1. овог члана авио-превозиоци могу да наставе да обављају јавни авио-превоз у складу са условима наведеним у потврди о оспособљености за обављање јавног авио-превоза коју поседују.</p>
	<p class="bold">Примена Правилника</p>
	<p class="clan">Члан 17.</p>
	<p>Одредбе овог правилника се примењују до испуњења услова предвиђених за други транзициони период у примени 
	<span class="italik">ЕСАА</span> споразума, односно до приступања Републике Србије Европској унији, у зависности од тога шта наступи раније.</p>
	<p class="bold">Ступање на снагу</p>
	<p class="clan">Члан 18.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p class="potpis" style="margin-top: 0">Број 1/0-01-0005/2013-0015</p>
	<p class="potpis" style="margin-top: 0">У Београду, 26. децембра 2013. године</p>
	<p class="potpis" style="margin-top: 0">Председник Управног одбора,</p>
	<p class="potpis" style="margin-top: 0"><span class="bold">Александар Антић,</span> с.р.</p>
	<p class="auto-style2"><em>НАПОМЕНА ИЗДАВАЧА: Правилником о изменама 
	Правилника о оперативној дозволи за обављање јавног авио-превоза ("Службени 
	гласник РС", број 50/2018) Прилог 1. замењен је новим Прилогом 1. (види члан 
	10. Правилника - 50/2018-124).</em></p>
	<p align="center">
	<img alt="" src="http://www.pravno-informacioni-sistem.rs/SlGlasnikPortal/slike/Operativna_dozvola.png&amp;doctype=reg&amp;abc=cba&amp;eli=true&amp;eliActId=426254&amp;regactid=426254"></p>


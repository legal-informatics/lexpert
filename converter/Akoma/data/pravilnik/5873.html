


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<p class="broj">&nbsp;</p>
	<p>На основу члана 5. став 2. Закона о признавању сорти пољопривредног биља („Службени гласник РС”, број 30/10),</p>
	<p>Министар пољопривреде, шумарства и водопривреде, доноси</p>
	<p>&nbsp;</p>
	<p class="naslov">ПРАВИЛНИК</p>
	<p class="naslov" style="margin-top: 0">о методама испитивања сорте пшенице, ради признавања сорте 
	</p>
	<p class="clan" style="margin-top: 0">"Службени гласник РС", број 121 од 24. 
				децембра 2012.</p>
	<p class="clan">Члан 1.</p>
	<p>Овим правилником прописују се методе испитивања сорте пшенице (у даљем тексту: сорта), и то: обичне, меке пшенице (Triticum aestivum L.emend. Fiori et Paol); тврде пшенице (Triticum durum Desf.); компактум пшенице (Triticum aestivum L. subsp. compactum) и спелте (Triticum spelta), на огледном пољу и у лабораторији, ради признавања сорте. 
	</p>
	<p>Методама из става 1. овог члана испитују се одређене битне особине сорте, ради утврђивања:</p>
	<p>1) различитости, униформности и стабилности сорте (DUS тест);</p>
	<p>2) боље производне и употребне вредност сорте (VCU тест).</p>
	<p class="clan">Члан 2.</p>
	<p>Производна и употребна вредност сорте утврђује се на основу резултата испитивања одређених битних особина сорте које се односе на:</p>
	<p>1) принос зрна;</p>
	<p>2) квалитет зрна;</p>
	<p>3) садржај влаге у зрну у моменту жетве;</p>
	<p>4) отпорност на полегање;</p>
	<p>5) отпорност или толерантност на болести.</p>
	<p>Сорта се испитује тако што се битне особине из става 1. овог члана сорте која се испитује упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
	<p class="clan">Члан 3.</p>
	<p>Сорта се испитује у више одвојених огледа на огледном пољу. Оглед чине елементарне парцеле на којима се врши испитивање. 
	</p>
	<p>Огледи из става 1. овог члана се изводе по плану „потпуно случајног блок система” у четири понављања, а рандомизација, односно план огледа је исти за све локалитете. 
	</p>
	<p>Сорта се испитује на најмање пет локалитета који чине мрежу огледа.</p>
	<p class="clan">Члан 4.</p>
	<p>Сорта се испитује на огледном пољу у складу са захтевом за признавање сорте у коме власник сорте, односно његов овлашћени заступник предлаже да се сорта, ради испитивања разврста у одговарајући оглед према намени (обична, тврда, спелта и компактум) и раностасности (рана или касна). 
	</p>
	<p>Сорта разврстана на начин из става 1. овог члана, ради испитивања сеје се са сортом стандард у одређени оглед.</p>
	<p>За испитивање на огледном пољу доставља се семе сорте које је испитано на квалитет, здравствено исправно и третитано фунгицидима или инсектицидима.</p>
	<p class="clan">Члан 5.</p>
	<p>Предусев на целој површини огледног поља на коме се врши испитивање сорте не могу бити стрна жита.</p>
	<p>Сорта се испитује на земљишту које је пре сетве испитано на присутност земљишних штеточина, а по потреби, изводи се и предсетвено третирање инсектицидима.</p>
	<p>Количине минералних ђубрива, време и начин њихове примене, као и остале агротехничке мере примењују се приликом испитивања сорте на огледном пољу тако да буду у складу са највишим нивоом технологије гајења пшенице.</p>
	<p class="clan">Члан 6.</p>
	<p>Сорта која се испитује сеје се сејачицом на површини од 5 m<span class="superscript">2</span>, на коначан склоп у 10 редова дужине 4 m, са размаком између редова 12,5 cm, размаком између парцела 30 cm и размаком између блокова 1 m.</p>
	<p>На почетку и на крају сваког огледа сеје се рана сорта у ширини 1–3 m која служи као заштитни појас, као и за узимање узорака за испитивање влаге у зрну на основу чега се одлучује о правовременој жетви усева.</p>
	<p class="clan">Члан 7.</p>
	<p>У току вегетације сорте која се испитује, прати се:</p>
	<p>1) датум сетве и датум ницања (када је 50% биљака никло);</p>
	<p>2) број никлих биљака на 1m², у првом понављању;</p>
	<p>3) проценат презимелих биљака, у првом понављању;</p>
	<p>4) проценат презимелих биљака у хладним коморама;</p>
	<p>5) датум класања (када је 50% биљака класало);</p>
	<p>6) висина биљака од основе до врха класа (просек мерења из свих понављања);</p>
	<p>7) полегање биљака; </p>
	<p>8) датум жетве.</p>
	<p>Отпорност сорте на полегање утврђује се тако што се прати полегање биљака до класања и у млечној зрелости зрна и приказује одговарајућом оценом:</p>
	<p>1) оцена 1 – значи да нема полеглих биљака;</p>
	<p>2) оцена 3 – значи да има до 25% полеглих биљака;</p>
	<p>3) оцена 5 – значи да има од 25% до 50% полеглих биљака;</p>
	<p>4) оцена 7 – значи да има од 50% до 75% полеглих биљака;</p>
	<p>5) оцена 9 – значи да има од 75% до 100% полеглих биљака.</p>
	<p class="clan">Члан 8.</p>
	<p>У току вегетације сорте, на једном локалитету, испитује се: </p>
	<p>1) проценат презимелих биљака у хладним коморама;</p>
	<p>2) у посебном огледу, у условима вештачке инфекције, отпорност или толерантност на болести пепелницу (Erisiphe graminis tritici) и лисну рђу (Puccinia recondita tritici).</p>
	<p class="clan">Члан 9.</p>
	<p>Жетва свих сорти из једног огледа обавља се комбајном, у истом дану, у фази технолошке зрелости зрна сорте у заштитном појасу.</p>
	<p>За сваку сорту која се испитује, на свим елементарним парцелама, приликом жетве утврђује се принос зрна изражен у kg по парцели и садржај влаге у зрну.</p>
	<p class="clan">Члан 10.</p>
	<p>У лабораторији се испитује квалитет зрна сваке сорте, и то: </p>
	<p>1) код обичне, меке пшенице испитују се:</p>
	<p>(1) физичке особине зрна:</p>
	<p>– хектолитарска маса очишћене пшенице (kg/hl),</p>
	<p>– маса 1000 зрна (g на суву материју),</p>
	<p>– стаклавост (%),</p>
	<p>– крупноћа зрна (2,8; 2,5; 2,2 и 2 mm);</p>
	<p>(2) хемијско-технолошке особине зрна и брашна:</p>
	<p>– сирови протеини (% на суву материју),</p>
	<p>– седиментациона вредност,</p>
	<p>– укупно избрашњавање (%),</p>
	<p>– садржај влажног лепка (%),</p>
	<p>– садржај сувог лепка (%),</p>
	<p>– број падања по Хагбергу (sec.);</p>
	<p>(3) фаринограм: </p>
	<p>– моћ упијања воде (% на 13% влаге брашна),</p>
	<p>– време развоја теста (min.),</p>
	<p>– стабилитет (min.),</p>
	<p>– степен омекшања теста (FJ),</p>
	<p>– фаринограмски квалитетни број и квалитна група,</p>
	<p>– технолошка група;</p>
	<p>(4) екстензограм: </p>
	<p>– енергија у 135 min. (cm2),</p>
	<p>– отпор растезања (EJ),</p>
	<p>– растегљивост (mm),</p>
	<p>– однос отпора растезања/растегљивост (O/R);</p>
	<p>(5) резултати пробног печења хлеба:</p>
	<p>– принос хлеба (g/100 g брашна),</p>
	<p>– запремина хлеба (ml/100 g брашна),</p>
	<p>– вредносни број средине хлеба (ВБС),</p>
	<p>– особине средине хлеба (еластичност, равномерност пора, структура зидова пора);</p>
	<p>2) код тврде пшенице испитују се:</p>
	<p>(1) физичке особине зрна:</p>
	<p>– хектолитарска маса очишћене пшенице (kg/hl),</p>
	<p>– маса 1000 зрна (g на суву материју),</p>
	<p>– стаклавост,</p>
	<p>– крупноћа зрна (2,8; 2,5; 2,2 и 2 mm);</p>
	<p>(2) хемијско-технолошке особине зрна:</p>
	<p>– садржај пепела (% на суву материју),</p>
	<p>– садржај сирових протеина (% на суву материју),</p>
	<p>– број падања по Хагбергу (sec.);</p>
	<p>(3) хемијско-технолошке особине крупице:</p>
	<p>– садржај пепела (% на суву материју),</p>
	<p>– садржај протеина (% на суву материју),</p>
	<p>– жути пигмент (mg/kg);</p>
	<p>(4) фаринограм (апсорпција: 31,5% H<span class="subscript">2</span>O): 
	</p>
	<p>– време образовања мрвица (min.),</p>
	<p>– максимална конзистенција (FJ),</p>
	<p>– толеранција при максималној конзистенцији (min.),</p>
	<p>– ширина криве 5 min. после максималне конзистенције (min.);</p>
	<p>3) код спелте испитују се:</p>
	<p>(1) апсолутна маса (g на суву материју); </p>
	<p>(2) хектолитарска маса (kg/hl); </p>
	<p>(3) садржај сирових протеина (% на суву материју); </p>
	<p>4) код компактум пшенице испитује се:</p>
	<p>(1) сензорно оцењивање квалитета тврдог кекса и чајног пецива.</p>
	<p>За испитивање квалитета зрна сорте у лабораторији потребан је просечан узорак од 8 kg зрна који се добија из свих понављања у микроогледу, а који се узима у првој години испитивања. 
	</p>
	<p>Испитивање квалитета зрна обичне, меке пшенице врши се тако што се узимају се узорци са два локалитета, док се за испитивање квалитета зрна осталих сорти узимају узорци са једног локалитета.</p>
	<p class="clan">Члан 11. </p>
	<p>Извођач огледа по завршеном испитивању сорте на огледном пољу евидентира: назив извођача огледа; име лица одговорног за извођење огледа; локалитет на коме се изводи оглед; тип земљишта и садржај храњивих материја у земљишту на коме се налази огледно поље; предусев; обављене агротехничке мере; податке из члана 7. и члана 9. став 2. овог правилника, као и друге податке који утичу на принос испитиване сорте (оштећења од птица, штеточина, природних непогода и друго).</p>
	<p>Извођач огледа по завршеном испитивању отпорности или толерантности сорте на болести из члана 8. тачка 2) овог правилника евидентира податке о резултатима таквог испитивања, као и назив извођача огледа, име лица одговорног за извођење огледа и локалитет на коме се оглед изводи.</p>
	<p>Извођач огледа по завршеном испитивању сорте у лабораторији евидентира одговарајуће податке из члана 10. овог правилника, као и назив извођача огледа, име лица одговорног за извођење огледа и локалитет на коме се изводи оглед.</p>
	<p>Подаци из ст. 1–3. овог члана саставни су део годишњих и коначних резултата испитивања.</p>
	<p class="clan">Члан 12. </p>
	<p>Различитост, униформност и стабилност сорте испитује се методом одређеном техничким упутством за тестирање различитости, униформности и стабилности сорте.</p>
	<p class="clan">Члан 13.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p class="potpis">Број 110-00-69/2012-09</p>
	<p class="auto-style1">У Београду, 12. децембра 2012. године</p>
	<p class="auto-style1">Министар,</p>
	<p class="auto-style1"><span class="bold">Горан Кнежевић, </span>с.р.</p>


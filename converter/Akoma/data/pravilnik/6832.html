

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 41. став 9. Закона о људским ћелијама и ткивима („Службени гласник РСˮ, број 57/18), </p>
			<p class="Basic-Paragraph">Министар здравља доноси</p>
			<p class="odluka-zakon">ПРАВИЛНИК</p>
			<p class="odluka-zakon">о ближим условима и начину обављања увоза и извоза људских ћелија и ткива</p>
			<p class="centar">"Службени гласник РС", број 63 од 4. септембра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се ближи услови и начин обављања увоза и извоза људских ћелија и ткива. </p>
			<p class="clan">Члан 2.</p>
			<p class="Basic-Paragraph">Увоз, односно извоз људских ћелија и ткива обавља банка људских ћелија и ткива која има дозволу за обављање послова увоза и извоза, (у даљем тексту: овлашћена здравствена установа).</p>
			<p class="Basic-Paragraph">Увоз, односно извоз људских ћелија и ткива из става 1. овог члана се сматра увозом, односно извозом, без обзира из које земље се увозе или у коју земљу се извозе људске ћелије и ткива.</p>
			<p class="Basic-Paragraph">Увоз људских ћелија и ткива може се обавити само ако:</p>
			<p class="Basic-Paragraph">1) постоји доказана корист по медицинским критеријумима за употребу људских ћелија и ткива која би се примењивала,</p>
			<p class="Basic-Paragraph">2) је сврха људских ћелија и ткива примена код људи,</p>
			<p class="Basic-Paragraph">3) банке људских ћелија и ткива немају расположивих људских ћелија и ткива.</p>
			<p class="Basic-Paragraph">Извоз људских ћелија и ткива може се обавити само ако:</p>
			<p class="Basic-Paragraph">1) у Републици Србији нема листе чекања за примену наведених људских ћелија и ткива,</p>
			<p class="Basic-Paragraph">2) постоји медицински разлог који оправдава извоз.</p>
			<p class="clan">Члан 3.</p>
			<p class="Basic-Paragraph">Људске ћелије и ткива увозе се само из банке људских ћелија и ткива која задовољава услове квалитета и безбедности.</p>
			<p class="clan">Члан 4.</p>
			<p class="Basic-Paragraph">Поред услова прописаних законом, овлашћена здравствена установа из које се увозе људске ћелије и ткива, има стандардне оперативне процедуре (у даљем тексту: СОП), за:</p>
			<p class="Basic-Paragraph">1) поступке узимања, тестирања и обраде ткива и ћелија,</p>
			<p class="Basic-Paragraph">2) идентификацију и обележавање људских ћелија и ткива,</p>
			<p class="Basic-Paragraph">3) издавање људских ћелија и ткива,</p>
			<p class="Basic-Paragraph">4) управљање квалитетом услуга,</p>
			<p class="Basic-Paragraph">5) случај неусклађености људских ћелија и ткива, као и корективне и превентивне мере,</p>
			<p class="Basic-Paragraph">6) поступке интерних контрола, ревизије и унапређења система квалитета,</p>
			<p class="Basic-Paragraph">7) обавештавање о озбиљним нежељеним догађајима и озбиљним нежељеним реакцијама.</p>
			<p class="clan">Члан 5.</p>
			<p class="Basic-Paragraph">Људске ћелије и ткива које се увозе, у време узимања у овлашћеној здравственој установи, треба да буду:</p>
			<p class="Basic-Paragraph">1) упаковане у амбалажу која испуњава стандарде прописане за медицинска средства,</p>
			<p class="Basic-Paragraph">2) обележене налепницом са јединственим идентификационим бројем (код), којим се обезбеђује следљивост, повезивање са узорцима који су узети за лабораторијско тестирање, као и преношење података и информација о даваоцу људских ћелија и ткива.</p>
			<p class="clan">Члан 6.</p>
			<p class="Basic-Paragraph">Ради провере еквивалентности следљивости и стандарда квалитета и безбедности ткива и ћелија, овлашћена здравствена установа из које се врши увоз, овлашћеној здравственој установи која увози људске ћелије и ткива, доставља:</p>
			<p class="Basic-Paragraph">1) фотокопију акта којим је, од стране надлежног органа, овлашћена за обављање поступка узимања и извоза људских ћелија и ткива,</p>
			<p class="Basic-Paragraph">2) садржину (фотокопију) налепнице којом се обележавају људске ћелије и ткива у време узимања,</p>
			<p class="Basic-Paragraph">3) попис  процедура из члана 5. овог правилника,</p>
			<p class="Basic-Paragraph">4) писане СОП-ове за обавештавање о озбиљним нежељеним догађајима и озбиљним нежељеним реакцијама.</p>
			<p class="Basic-Paragraph">Тачност садржине документације из става 1. овог члана потврђује одговорно лице овлашћене здравствене установе из које се врши увоз људских ћелија и ткива својеручним потписом и печатом овлашћене здравствене установе, на свакој страници докумената.</p>
			<p class="Basic-Paragraph">Документација из става 1. овог члана доставља се електронски и путем поште.</p>
			<p class="clan">Члан 7.</p>
			<p class="Basic-Paragraph">Захтев за давање сагласности за увоз људских ћелија и ткива овлашћена здравствена установа подноси Управи за биомедицину, органу државне управе у саставу министарства надлежном за послове здравља (у даљем тексту: Управа за биомедицину).</p>
			<p class="Basic-Paragraph">Уз захтев из става 1. овог члана, поред документације из члана 7. овог правилника, овлашћена здравствена установа доставља и податке о примаоцу (име и презиме, адреса), са медицинском документацијом и мишљењем којим се потврђује и оправдава корист од коришћења увезених људских ћелија и ткива.</p>
			<p class="Basic-Paragraph">На основу података и документације из става 2. овог члана и извода из Листе чекања, Управа за биомедицину даје сагласност овлашћеној здравственој установи за увоз људских ћелија и ткива. </p>
			<p class="clan">Члан 8.</p>
			<p class="Basic-Paragraph">Људске ћелије и ткива могу да се извозе ако се, у складу са законом, пресађивање врши одређеном лицу у хитном случају у здравственој установи, која има:</p>
			<p class="Basic-Paragraph">1) дозволу надлежног органа за обављање поступка пресађивања и увоза људских ћелија и ткива,</p>
			<p class="Basic-Paragraph">2)  процедуре за:</p>
			<p class="Basic-Paragraph">(1) идентификацију и обележавање људских ћелија и ткива,</p>
			<p class="Basic-Paragraph">(2) пријем људских ћелија и ткива, </p>
			<p class="Basic-Paragraph">(3) обавештавање о озбиљним нежељеним догађајима и озбиљним нежељеним реакцијама.</p>
			<p class="clan">Члан 9.</p>
			<p class="Basic-Paragraph">Ради утврђивања испуњености прописаних услова, здравствена установа која увози људске ћелије и ткива, овлашћеној здравственој установи која врши извоз, доставља:</p>
			<p class="Basic-Paragraph">1) фотокопију акта којим је, од стране надлежног органа, овлашћена за обављање поступка пресађивања и увоза људских ћелија и ткива,</p>
			<p class="Basic-Paragraph">2) садржину (фотокопију) налепнице којом се обележавају ткива и ћелије приликом пријема,</p>
			<p class="Basic-Paragraph">3) процедуре за обележавање људских ћелија и ткива, као и за обавештавање о озбиљним нежељеним догађајима и озбиљним нежељеним реакцијама,</p>
			<p class="Basic-Paragraph">4) податке о лицу коме ће бити извршено пресађивање извезених људских ћелија и ткива (име и презиме, адреса, идентификациони број лица), са медицинском документацијом и мишљењем којим се потврђује и оправдава корист од коришћења извезених људских ћелија и ткива.</p>
			<p class="Basic-Paragraph">Тачност садржине документације из става 1. овог члана потврђује одговорно лице здравствене установе која врши увоз својеручним потписом и печатом здравствене установе на свакој страници докумената.</p>
			<p class="Basic-Paragraph">Документација из става 1. овог члана доставља се електронски и путем поште.</p>
			<p class="clan">Члан 10.</p>
			<p class="Basic-Paragraph">Захтев за давање сагласности за извоз људских ћелија и ткива овлашћена здравствена установа подноси Управи за биомедицину.</p>
			<p class="Basic-Paragraph">Уз захтев из става 1. овог члана, овлашћена здравствена установа доставља документацију из члана 9. овог правилника.</p>
			<p class="Basic-Paragraph">На основу документације из става 2. овог члана и извода из Листе чекања којом се потврђује да у Републици Србији нема лица које чека на пресађивање тих ћелија и ткива, Управа за биомедицину даје сагласност овлашћеној здравственој установи за извоз људских ћелија и ткива. </p>
			<p class="clan">Члан 11.</p>
			<p class="Basic-Paragraph">Ради складиштења матичних ћелија хематопоезе добијених из издвојене пупчане врпце живорођеног детета (у даљем тексту: матичне ћелије), може се одобрити извоз у банку ткива и ћелија, која има:</p>
			<p class="Basic-Paragraph">1) дозволу надлежног органа за обављање поступка складиштења и увоза људских ћелија и ткива,</p>
			<p class="Basic-Paragraph">2) успостављен систем квалитета и безбедности који се заснива на међународним стандардима, спецификацијама и принципима добре произвођачке праксе и добре лабораторијске праксе,</p>
			<p class="Basic-Paragraph">3) успостављен систем идентификације и обележавања којим се обезбеђује следљивост.</p>
			<p class="clan">Члан 12.</p>
			<p class="Basic-Paragraph">Поред услова из члана 12. овог правилника, банка људских ћелија и ткива треба да има  процедуре, за:</p>
			<p class="Basic-Paragraph">1) увоз људских ћелија и ткива,</p>
			<p class="Basic-Paragraph">2) пријем људских ћелија и ткива,</p>
			<p class="Basic-Paragraph">3) складиштење људских ћелија и ткива,</p>
			<p class="Basic-Paragraph">4) управљање квалитетом услуга,</p>
			<p class="Basic-Paragraph">5) поступке интерних контрола, ревизије и унапређења система квалитета,</p>
			<p class="Basic-Paragraph">6) обавештавање о озбиљним нежељеним догађајима и озбиљним нежељеним реакцијама.</p>
			<p class="clan">Члан 13.</p>
			<p class="Basic-Paragraph">Банка људских ћелија и ткива у којој се врши складиштење матичних ћелија, овлашћеној здравственој установи која врши извоз, доставља:</p>
			<p class="Basic-Paragraph">1) фотокопију акта којим је, од стране надлежног органа, овлашћена за обављање поступка складиштења и увоза људских ћелија и ткива,</p>
			<p class="Basic-Paragraph">2) фотокопију  уговора закљученог са другом овлашћеном банком људских ћелија и ткива у коју се, у случају престанка рада, преносе и складиште матичне ћелије, под прописаним условима,</p>
			<p class="Basic-Paragraph">3) податке о инспекцијском надзору надлежног државног органа (датум, врста инспекцијског надзора и главни налази и закључци),</p>
			<p class="Basic-Paragraph">4) садржину (фотокопију) налепнице којом се обележава амбалажа која се користи за препакивање у поступку пријема, обраде и складиштења,</p>
			<p class="Basic-Paragraph">5) попис процедура из члана 13. овог правилника и СОП-ове за складиштење људских ћелија и ткива,</p>
			<p class="Basic-Paragraph">6) податке о другим условима од значаја за складиштење, по захтеву овлашћене здравствене установе.</p>
			<p class="Basic-Paragraph">Тачност садржине документације из става 1. овог члана потврђује одговорно лице банке људских ћелија и ткива својеручним потписом и печатом банке људских ћелија и ткива, на свакој страници докумената.</p>
			<p class="Basic-Paragraph">Документација из става 1. овог члана доставља се електронски и путем поште.</p>
			<p class="clan">Члан 14.</p>
			<p class="Basic-Paragraph">Захтев за давање сагласности за обављање извоза матичних ћелија, ради складиштења у банци људских ћелија и ткива, овлашћена здравствена установа подноси Управи за биомедицину.</p>
			<p class="Basic-Paragraph">Уз захтев из става 1. овог члана, овлашћена здравствена установа доставља документацију из члана 13. овог правилника.</p>
			<p class="Basic-Paragraph">На основу документације из става 2. овог члана, Управа за биомедицину даје сагласност овлашћеној здравственој установи за извоз матичних ћелија, ради складиштења у банку људских ћелија и ткива.</p>
			<p class="clan">Члан 15.</p>
			<p class="Basic-Paragraph">Након добијања сагласности за извоз матичних ћелија, овлашћена здравствена установа и банка људских ћелија и ткива закључују уговор којим уређују међусобна права и обавезе у погледу извоза и складиштења матичних ћелија.</p>
			<p class="clan">Члан 16.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00366/2019-21 </p>
			<p class="potpis">У Београду, 21. августа 2019. године</p>
			<p class="potpis">Министар,</p>
			<p class="potpis">др <span class="bold">Златибор Лончар,</span> с.р.</p>
	</div>


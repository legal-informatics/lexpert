


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">Нa oснoву члaнa 9. стaв 10. и члaнa 10. стaв 7. Зaкoнa o инспeкциjскoм нaдзoру („Службeни глaсник РС”, брoj 36/15),</p>
			<p class="Basic-Paragraph">Министaр грађевинарства, саобраћаја и инфраструктуре дoнoси</p>
			<p class="odluka-zakon">ПРAВИЛНИК </p>
			<p class="odluka-zakon">o пoсeбним елементима, односно критеријумима прoцeнe ризикa, учесталости вршења инспекцијског надзора на основу процене ризика и посебним елементима плана инспекцијског надзора у области железничког саобраћаја</p>
			<p class="centar">"Службени гласник РС", број 55 од 16. јула 2018.</p>
			<p class="bold">Прeдмeт</p>
			<p class="clan">Члaн 1.</p>
			<p class="Basic-Paragraph">Oвим прaвилникoм прoписуjу сe пoсeбни елементи, односно критеријуми прoцeнe ризикa, учесталост вршења инспекцијског надзора на основу процене ризика и посебни елементи плана инспекцијског надзора у области железничког саобраћаја.</p>
			<p class="bold">Пoсeбни критеријуми зa прoцeну ризикa</p>
			<p class="clan">Члaн 2.</p>
			<p class="Basic-Paragraph">Процена ризика надзираног субјекта одређује се на основу одговарајућих посебних критеријума, и то: </p>
			<p class="Basic-Paragraph">1) према категоризацији инфраструктуре (пруга), према врсти превоза, према техничком стању пруге (деонице, службеног места, објекта пруге и др.), према ризицима приликом изградње, реконструкције, радова на редовном одржавању обзиром да се послови везани за изградњу, експлоатацију и одржавање изводе под саобраћајем, као и према томе да се пруге, по значају, разврставају у пет категорија, и то: 1 – магистралне пруге, 2 – регионалне пруге, 3 – локалне пруге, 4 – манипулативне пруге, 5 – музејско туристичке пруге;</p>
			<p class="Basic-Paragraph">2) од врсте делатности или активности надзираног субјекта;</p>
			<p class="Basic-Paragraph">3) од одступања од одобрене техничке документације на основу које се изводе радови приликом изградње и реконструкције пруга;</p>
			<p class="Basic-Paragraph">4) од броја представки заинтересоване јавности са одређеног подручја на рад надзираног субјекта;</p>
			<p class="Basic-Paragraph">5) од поступања надзираног субјекта према наложеним мерама;</p>
			<p class="Basic-Paragraph">6) од достигнутог ниво усклађености пословања надзираног субјекта са законом и другим прописима.</p>
			<p class="bold">Учесталост вршења инспекцијског надзора на основу процене ризика</p>
			<p class="clan">Члaн 3.</p>
			<p class="Basic-Paragraph">Учесталост вршења инспекцијског надзора, у зависности од процењеног ризика, је следећа:</p>
			<p class="Basic-Paragraph">1) критичан ризик – четири инспекцијска надзора у току године;</p>
			<p class="Basic-Paragraph">2) висок ризик – три инспекцијска надзора у току године;</p>
			<p class="Basic-Paragraph">3) средњи ризик – два инспекцијска надзора у току године;</p>
			<p class="Basic-Paragraph">4) низак ризик – један инспекцијски надзор у току године.</p>
			<p class="bold">Посебни елементи плана инспекцијског надзора у области изградње објеката</p>
			<p class="clan">Члaн 4.</p>
			<p class="Basic-Paragraph">План инспекцијског надзора, поред обавезних елемената, садржи и посебне захтеве за усклађеност планова инспекцијских надзора у области републичке инспекције за послове железничког собраћаја  и послова поверених органима аутономне покрајине и усклађеност планова инспекцијског надзора са плановима органа државне управе са чијим делокругом су повезана питања из области изградње објеката. </p>
			<p class="bold">Завршне одредбе</p>
			<p class="clan">Члaн 5.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2019. године.</p>
			<p class="potpis">Број 110-00-110/2018-18</p>
			<p class="potpis">У Бeoгрaду, 2. јула 2018. године</p>
			<p class="potpis">Mинистaр, </p>
			<p class="potpis">проф. др <span class="bold">Зорана З. Михајловић, </span>с.р.</p>
	</div>


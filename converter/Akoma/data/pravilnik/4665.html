

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 18. став 3. Закона о играма на срећу („Службени гласник РС”, бр. 88/11, 93/12 – др. закон, 30/18 и 95/18),</p>
			<p class="Basic-Paragraph">Министар за рад, запошљавање, борачка и социјална питања доноси</p>
			<p class="odluka-zakon">ПРАВИЛНИК</p>
			<p class="odluka-zakon">о расподели средстава за програме заштите и унапређења положаја лица у стању социјалне потребе</p>
			<p class="centar">"Службени гласник РС", број 15 од 8. марта 2019.</p>
			<p class="bold">Садржина Правилника</p>
			<p class="clan">Члан 1.</p>
			<p class="Basic-Paragraph">Овим правилником ближе се уређује начин и критеријуми за расподелу средстава наменских примања буџета намењених за финансирање удружења чији је циљ унапређење социјално-економског и друштвеног положаја лица у стању социјалне потребе.</p>
			<p class="clan">Члан 2.</p>
			<p class="Basic-Paragraph">Наменска примања буџета из члана 1. овог правилника воде се одвојено у оквиру главне књиге трезора на повезаним евиденционим контима – буџетском фонду за програме унапређења положаја лица у стању социјалне потребе, у складу са законом.</p>
			<p class="bold">Критеријуми и начин расподеле средстава за програме унапређења положаја лица у стању социјалне потребе</p>
			<p class="clan">Члан 3.</p>
			<p class="Basic-Paragraph">Средства намењена за финансирање програма унапређења положаја лица у стању социјалне потребе могу се расподелити удружењима чији је циљ унапређење социјално-економског и друштвеног положаја лица у стању социјалне потребе на основу поднетих предлога пројеката по расписаном јавном позиву. </p>
			<p class="Basic-Paragraph">Расподела средстава за програме из става 1. овог члана врши се сагледавањем:</p>
			<p class="Basic-Paragraph">1) нивоа побољшања, односно очувања квалитета живота појединца или породице (у даљем тексту: корисник),</p>
			<p class="Basic-Paragraph">2) могућности уклањања или ублажавања ризика неповољних животних околности корисника,</p>
			<p class="Basic-Paragraph">3) стварања могућности за самосталан живот,</p>
			<p class="Basic-Paragraph">4) спречавања настајања и отклањања последица искључености корисника,</p>
			<p class="Basic-Paragraph">5) психо-физичког развоја деце и потребе за побољшањем квалитета њиховог одрастања и социјализације, посебно деце са интелектуалним сметњама и инвалидитетом, деце без родитељског старања и деце из социјално угрожених породица, деце-жртава породичног насиља.</p>
			<p class="Basic-Paragraph">Програми из става 1. овог члана могу обухватити и мере и активности које подразумевају развој постојећих и подстицај развоју нових услуга, ради унапређења социјалне заштите.</p>
			<p class="Basic-Paragraph">Средствима из става 1. овог члана могу се финансирати и удружења, односно асоцијације из области социјалне заштите у циљу унапређења услова рада издавања часописа у области социјалне политике и социјалног рада и организовања стручних семинара из области социјалне, породичне и дечије заштите и заштите права најугроженијих категорија становништва, на основу исказаних потреба.</p>
			<p class="clan">Члан 4.</p>
			<p class="Basic-Paragraph">Подносилац пројекта из члана 3. овог правилника може бити удружење:</p>
			<p class="Basic-Paragraph">1) које је регистровано као удружење грађана са седиштем у Републици Србији,</p>
			<p class="Basic-Paragraph">2) које је непосредно одговорно за примену и реализацију пројекта,</p>
			<p class="Basic-Paragraph">3) које нема неблаговремено извршених или неизвршених раније преузетих обавеза из уговора са Министарством за рад, запошљавање, борачка и социјална питања,</p>
			<p class="Basic-Paragraph">4) које има одговарајуће капацитете за спровођење предложених активности.</p>
			<p class="bold">Престанак важења ранијих прописа</p>
			<p class="clan">Члан 5.</p>
			<p class="Basic-Paragraph">Даном ступања на снагу овог правилника престају да важе одредбе члана 1. које се односе на унапређење социјално-економског и друштвеног положаја лица у стању социјалне потребе и чл. 7. и 7а Правилника о расподели средстава за програме заштите и унапређења положаја особа са инвалидитетом и за финансирање установа социјалне заштите („Службени гласник РС”, бр. 109/12 и 10/18).</p>
			<p class="bold">Ступање на снагу</p>
			<p class="clan">Члан 6.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-77/2019-05</p>
			<p class="potpis">У Београду, 1. марта 2019. године</p>
			<p class="potpis">Министар,</p>
			<p class="potpis"><span class="bold">Зоран Ђорђ</span><span class="bold">евић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 17. Закона о информационој безбедности („Службени гласник РС”, број 6/16), </p>
				<p>Министар трговине, туризма и телекомуникација доноси</p>
				<p class="odluka-zakon">ПРАВИЛНИК </p>
				<p class="odluka-zakon">о ближим условима за упис у Евиденцију посебних центара за превенцију безбедносних ризика у информационо-комуникационим системима </p>
				<p class="centar">"Службени гласник РС", број 12 од 22. фебруара 
				2017.</p>
				<p class="centar">&nbsp;</p>
				<p class="clan">Члан 1. </p>
				<p>Овим правилником ближе се прописују услови за упис у Евиденцију посебних центара за превенцију безбедносних ризика у информационо-комуникационим системима (у даљем тексту: Евиденција). </p>
				<p>Евиденцију, у складу са Законом о информационој безбедности (у даљем тексту: Закон), води Национални центар за превенцију безбедносних ризика у ИКТ системима (у даљем тексту: Национални ЦЕРТ). </p>
				<p class="clan">Члан 2.</p>
				<p>Посебан центар за превенцију безбедносних ризика у ИКТ системима (у даљем тексту: Посебан ЦЕРТ) може бити уписан у Евиденцију ако испуњава следеће услове: </p>
				<p>1) да има седиште на територији Републике Србије; </p>
				<p>2) да је правно лице или организациона јединица у оквиру правног лица; </p>
				<p>3) да обавља послове превенције и заштите од безбедносних ризика у ИКТ системима у оквиру одређеног правног лица, групе правних лица, области пословања и слично. </p>
				<p class="clan">Члан 3.</p>
				<p>У Евиденцију се уписују следећи подаци, и то: </p>
				<p>1) назив Посебног ЦЕРТ-а; </p>
				<p>2) редни број уписа у Евиденцију;</p>
				<p>3) број решења о упису у Евиденцију;</p>
				<p>4) датум уписа у Евиденцију;</p>
				<p>5) седиште Посебног ЦЕРТ-а (место, улица и број); </p>
				<p>6) матични број;</p>
				<p>7) пореско-идентификациони број (ПИБ); </p>
				<p>8) број телефона и факса; </p>
				<p>9) адреса Интернет стране;</p>
				<p>10) адреса електронске поште; </p>
				<p>11) име, презиме, функцију и контакт податке одговорног лица (број службеног телефона и службена адреса електронске поште);</p>
				<p>12) врста и датум промене података уписаних у евиденцију; </p>
				<p>13) датум брисања из евиденције. </p>
				<p class="clan">Члан 4. </p>
				<p>Евиденција се води у папирном и електронском облику. </p>
				<p>Евиденција у електронском облику јавно је доступна на Интернет страни Националног ЦЕРТ-а. </p>
				<p class="clan">Члан 5. </p>
				<p>Пријава за упис у Евиденцију подноси се у писменом облику, непосредно или поштом, на Обрасцу 1. који је одштампан уз овај правилник и чини његов саставни део. </p>
				<p>Подносилац уз пријаву прилаже доказ о обављању послова превенције и заштите од безбедносних ризика у ИКТ системима у оквиру одређеног правног лица, групе правних лица, области пословања и слично. </p>
				<p>Пријава за упис у Евиденцију и доказ о обављању послова превенције и заштите од безбедносних ризика у ИКТ системима могу се поднети електронским путем на Интернет страни Националног ЦЕРТ-а. </p>
				<p>Подносилац доставља, у року од пет дана од дана подношења пријаве и доказа из става 3. овог члана електронским путем, Националном ЦЕРТ-у оригинал документацију, осим уколико је документација потписана квалификованим електронским потписом овлашћеног лица. </p>
				<p class="clan">Члан 6.</p>
				<p>Пријава за промену података уписаних у Евиденцију подноси се начин из члана 5. овог правилника у року од осам дана од дана настанка промене, на Обрасцу 2. који је одштампан уз овај правилник и чини његов саставни део.</p>
				<p class="clan">Члан 7.</p>
				<p>Упис у Евиденцију врши се на дан доношења решења о упису у Евиденцију. </p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-2/2017-12</p>
				<p class="potpis">У Београду, 8. фебруара 2017. године</p>
				<p class="potpis">Министар, </p>
				<p class="potpis">др <span class="bold">Расим Љајић, </span>с.р.</p>
				<p class="potpis">&nbsp;</p>
				<p class="clan" style="text-align:right">Прилози</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/CERT_Page_1_opt.jpeg&amp;doctype=reg&amp;abc=cba&amp;eli=true&amp;eliActId=421742&amp;regactid=421742" alt="CERT_Page_1.tiff"></p>
				<p class="auto-style1">&nbsp;</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/CERT_Page_2_opt.jpeg&amp;doctype=reg&amp;abc=cba&amp;eli=true&amp;eliActId=421742&amp;regactid=421742" alt="CERT_Page_2.tiff"></p>
	</div>


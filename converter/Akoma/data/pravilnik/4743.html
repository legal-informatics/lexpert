



<meta content="sr" http-equiv="Content-Language">
<meta content="text/html; charset=utf-8" http-equiv="Content-Type">
<title>На основу члана 97</title>
<style type="text/css">
.auto-style1 {
	text-align: center;
}
</style>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">



<p class="redakcijskipreciscentekst">Редакцијски пречишћен текст</p>
<p>&nbsp;</p>
<p>&nbsp;</p>
<p>На основу члана 97. став 1. тачка 3), члана 106. став 3, члана 
109. став 1, члана 120. став 2. тач. 3) и 4), члана 128. став 1, члана 129. став 
7, а у вези са чланом 241. и чланом 262. став 1. тачка 1. Закона о тржишту 
капитала („Службени гласник РС”, број 31/2011),</p>
<p>Комисија за хартије од вредности доноси</p>
<p class="odluka-zakon">ПРАВИЛНИК</p>
<p class="odluka-zakon">о давању дозволе за рад и условима за обављање делатности 
организатора тржишта</p>
<p class="auto-style1">"Службени гласник РС", бр. 89 од 25. 
новембра 2011, 44 од 1. маја 2012<span lang="en-us">, 94 </span><span lang="hr">
од 30. октобра 2013</span>, 3 од 15. јануара 2016, 13 од 14. фебруара 2018.</p>
<p class="clan">I. ОПШТЕ ОДРЕДБЕ</p>
<p class="clan">Члан 1.</p>
<p>(1) Овим правилником прописује се: </p>
<p>1. захтев и документација за давање дозволе за рад берзе;</p>
<p>2. кадровска и организациона оспособљеност и техничка опремљеност берзе;</p>
<p>3. захтев за давање претходне сагласности у случају статусне промене берзе;</p>
<p>4. укључење финансијских инструмената на берзу;</p>
<p>5. трговање финансијским инструментима;</p>
<p>6. транспарентност пре и после трансакције;</p>
<p>7. вођење евиденције и извештавање берзе.</p>
<p>(2) Одредбе овог правилника сходно се примењују на организатора МТП.</p>

<p class="clan">Члан 2.</p>
<p>(1) Изрази који се користе у овом правилнику имају следеће значење: </p>
<p>1. <span class="italik">Комисија </span>је Комисија за хартије од вредности;
</p>
<p>2. <span class="italik">Закон </span>је Закон о тржишту капитала („Службени 
гласник РС”, број 31/2011);</p>
<p>3. <span class="italik">Берза </span>је организатор регулисаног тржишта;</p>
<p>4. <span class="italik">Организатор МТП </span>је берза или 
брокерско-дилерско друштво;</p>
<p>5. <span class="italik">Релевантни прописи </span>су Закон и правилници 
донети на основу Закона и други прописи које је берза дужна да примењује;</p>
<p class="v2-clan-left-1">6. <em>Релевантно лице</em> је:</p>
<p class="v2-clan-left-1">– лице на руководећој позицији на берзи (директор, 
чланови управног одбора),</p>
<p class="v2-clan-left-1">– запослено лице на берзи;</p>
<p class="hide-change"><em>7. </em> <span lang="sr"><em>Б</em></span><em>рисана је (види члан 1. Правилника - 44/2012-6)</em></p>
<p>8. <span class="italik">Лична трансакција </span>је трансакција с 
финансијским инструментом коју изврши релевантно лице делујући ван делокруга 
активности које обавља као релевантно лице или која је извршена за рачун 
релевантног лица, лица са којим је релевантно лице у родбинској вези или с којим 
је блиско повезано у смислу Закона или лица чији је однос с релевантним лицем 
такве природе да релевантно лице има непосредан или посредан материјални интерес 
од резултата трансакције.</p>
<p class="hide-change">
*Службени гласник РС, број 44/2012</p>

<p class="clan">Члан 3.</p>
<p>(1) Обрасци који се наводе у овом правилнику се објављују на интернет 
страници Комисије.</p>
<p>(2) Обрасци морају бити попуњени уредно, читљиво и без накнадног преправљања.</p>
<p>(3) Документација која се прилаже уз захтеве прописане овим правилником 
подноси се у оригиналу или овереној фотокопији и не може бити старија од 60 
дана.</p>
<p>(4) Страна правна и физичка лица достављају:</p>
<p>1. документацију у оригиналу на страном језику, односно фотокопију која је 
оверена код нотара и са апостилом и </p>
<p>2. оригинал превода те документације сачињен од стране овлашћеног судског 
тумача.</p>

<p class="clan">II. ЗАХТЕВ ЗА ДАВАЊЕ ДОЗВОЛА ЗА РАД БЕРЗЕ</p>

<p class="clan">Члан 4.</p>
<p>(1) Захтев за давање дозволе за рад берзе подносе оснивачи на обрасцу ОТ – 
дозвола.</p>
<p>(2) Уз захтев за давање дозволе за рад берзе доставља се следећа 
документација:</p>
<p>1. општа акта: оснивачки акт, статут, правилник о листингу, правила и 
процедуре пословања, правилник о тарифи;</p>
<p>2. документација о оснивачима:</p>
<p>– за правна лица: </p>
<p>– образац ОТ – оснивач правно лице;</p>
<p>– извод из регистра привредних субјеката,</p>
<p>– доказ да је надлежно регулаторно тело државе порекла одобрило страном 
правном лицу учешће у оснивању берзе у Републици Србији (подразумева се 
одговарајући акт тог регулаторног тела о одобрењу наведеном лицу да може бити 
оснивач берзе у Републици Србији, односно изјава тог лица да такво одобрење није 
потребно);</p>
<p>– за физичка лица:</p>
<p>– образац ОТ – оснивач физичко лице,</p>
<p>– фотокопија личне карте за домаће физичко лице, односно фотокопија пасоша за 
страно физичко лице;</p>
<p>3. доказ о уплати оснивачког улога у новцу – потврда банке о уплати;</p>
<p>4. изјава о пореклу средстава, на обрасцу ОТ – порекло капитала;</p>
<p>5. документација о квалификацијама, искуству и пословној репутацији чланова 
управе прописана одредбама посебног правилника;</p>
<p>6. документација о кадровској и организационој оспособљености и техничкој 
опремљености у складу са одредбама релевантних прописа, </p>
<p>– образац Б – кадровска оспособљеност,</p>
<p>– доказ да ће берза запослити са пуним радним временом одговарајући број лица 
са дозволом за пружање инвестиционих услуга,</p>
<p>– организациона шема,</p>
<p>– доказ о пословном простору са скицом распореда просторија,</p>
<p>– изјава о испуњавању услова техничке опремљености са описом начина 
испуњавања услова, који су прописани релевантним прописима; </p>
<p>7. програм функционисања регулисаног тржишта, укључујући врсте послова и 
организациону структуру;</p>
<p>8. доказ о уплаћеној накнади Комисији.</p>
<p>(3) Оснивачи берзе који стичу квалификовано учешће достављају документацију 
прописану посебним правилником.</p>
<p>(4) Изузетно од става 1. овог члана, берза или брокерско-дилерско друштво, 
које подноси захтев за давање дозволе за обављање делатности организатора МТП, 
поред доказа о испуњавању услова из тач. 6. до 8. овог члана достављају:</p>
<p>1. правила и процедуре пословања и правилник о тарифи; </p>
<p>2. доказ о кадровској оспособљености за још једно лице са дозволом за пружање 
инвестиционих услуга;</p>
<p>3. доказ о капиталном цензусу обрачунатом према упутству Комисије.</p>
<p>(5) Подносиоци захтева достављају додатну документацију по захтеву Комисије.</p>
<p class="bold">Кадровска и организациона оспособљеност и техничка 
опремљеност</p>
<p class="italik">Кадровска оспособљеност</p>
<p class="clan">Члан 5.</p>
<p>(1) Берза мора имати најмање три физичка лица са дозволом за пружање 
инвестиционих услуга.</p>
<p>(2) Берза је дужна да поред услова из става 1. овог члана, има довољан број 
запослених одговарајуће струке и искуства како би се обезбедило ефикасно 
функционисање система унутрашње контроле пословања и система за адекватно 
управљање ризицима.</p>
<p class="italik">Општи организациони захтеви </p>
<p class="clan">Члан 6.</p>
<p>(1) Берза је дужна да установи:</p>
<p>1. организациону шему из које је видљив начин доношења одлука, одговорности 
за те одлуке и начин извештавања;</p>
<p>2. процедуре које треба да обезбеде да су сва релевантна лица упозната са 
свим процедурама које су дужна да примењују;</p>
<p>3. да успостави, примењује и редовно ажурира одговарајући систем интерне 
контроле који обезбеђује поштовање интерних одлука и процедура на свим нивоима 
управљања берзом.</p>
<p>(2) Берза је дужна да уредно чува одговарајуће евиденције и документацију о 
интерној организацији и пословању. </p>

<p class="italik">Пословни простор</p>

<p class="clan">Члан 7.</p>
<p>(1) Берза је дужна да обезбеди адекватан пословни простор за обављање 
делатности из дозволе. </p>
<p>(2) Берза је дужна да обезбеди физичку, односно техничку заштиту просторија, 
опреме и документације.</p>

<p class="italik">Информациони системи</p>

<p class="clan">Члан 8.</p>
<p>(1) Информациони систем берзе мора бити адекватан у односу на обим и 
сложеност послова које берза обавља у складу са релевантним прописима.</p>
<p>(2) Берза је дужна да обезбеди ефикасну контролу и заштиту информационог 
система, који обезбеђује сигурност, потпуност и тајност података, а нарочито:</p>
<p>1. заштиту хардвера и софтвера од неовлашћеног приступа подацима, контролом 
приступа преко доделе овлашћења и ауторизације корисника;</p>
<p>2. адекватну обуку за коришћење система применом процедура прописаних за 
његову заштиту;</p>
<p>3. да свако лице које има приступ радној станици мора да има корисничко име и 
шифру и доступност само функцијама које су неопходне за вршење посла тог лица, с 
тим да једно корисничко име и шифру може да користи само једно лице;</p>
<p>4. да се у базу података уносе само подаци који су одобрени и да су у 
информационе системе унети сви подаци чији је унос одобрен, на начин утврђен 
актима берзе;</p>
<p>5. да се редовно врши провера тачности унетих података.</p>
<p>(3) Изводи из информационих система берзе морају да носе датум и време 
састављања и оверу овлашћеног лица.</p>

<p class="italik">Мере за обезбеђивање континуитета пословања</p>

<p class="clan">Члан 9.</p>
<p>(1) Берза је дужна да донесе, примењује и редовно ажурира мере које ће 
осигурати континуитет пословања информационог система, а нарочито:</p>
<p>1. заштита система хардверским и софтверским решењима, поузданим системима за 
непрекидно напајање, резервним телекомуникационим везама и уређајима;</p>
<p>2. поузданост информационог система сачињавањем најмање две копије података 
на крају сваког радног дана, при чему се једна копија чува у службеним 
просторијама, а друга копија на другој локацији; </p>
<p>3. континуитет рада информационог система формирањем секундарне базе података 
и секундарног рачунарског система;</p>
<p>4. благовремено успостављање функција и приступа информацијама за наставак 
пословања ако у ванредним околностима, није могуће несметано пословање;</p>
<p>5. процедуре за реконструкцију система у случају оштећења система или 
приступа од стране неовлашћених лица;</p>
<p>6. редовну контролу и ажурирање основних техничких и програмских функција 
система. </p>

<p class="clan">III. ДОЗВОЛА ЗА РАД БЕРЗЕ</p>

<p class="bold">Спајање поступака при одлучивању о захтеву за давање 
дозволе за рад</p>

<p class="clan">Члан 10.</p>
<p>(1) Комисија ће приликом одлучивања о захтеву за давање дозволе за рад берзи 
истовремено одлучивати о:</p>
<p>1. захтеву за давање претходне сагласности за стицање квалификованог учешћа,</p>
<p>2. захтеву за давање претходне сагласности nа именовање директора и чланова 
управног одбора,</p>
<p>3. захтеву за давање претходне сагласности на општа акта.</p>
<p class="v2-clan-left-1">У случају из става 1. овог члана накнада Комисији се 
плаћа за сваки захтев појединачно у складу са одговарајућим тарифним бројем 
прописаним тарифником Комисије.</p>
<p><span class="hide-change">*Службени гласник РС, број 13/2018</span>&nbsp;</p>
<p class="bold">Решење о давању дозволе за рад берзе</p>

<p class="clan">Члан 11.</p>
<p>(1) Комисија одлучује о захтеву за давање дозволе за рад берзе у року од три 
месеца од дана пријема уредног захтева.</p>
<p>(2) Комисија доноси решење о давању дозволе када утврди да су испуњени услови 
прописани Законом и актима 
Комисије.</p>
<p>(3) Комисија одбија захтев за давање дозволе за рад берзе када утврди да:</p>
<p>1. један или више услова за добијање дозволе из става 2. овог члана није 
испуњен;</p>
<p>2. су подаци које захтев садржи нетачни, у значајној мери доводе у заблуду 
или су изостављени неопходни подаци како би се информације из захтева могле 
правилно тумачити;</p>
<p>3. лица која ће руководити пословањем немају довољно добру репутацију и 
искуства да обављају те дужности;</p>
<p>4. је власничка структура берзе, укључујући и лица блиско повезана са лицима 
која поседују квалификовано учешће, таква да би онемогућила ефикасан надзор над 
пословањем берзе.</p>

<p class="bold">Обавеза одржавање капитала</p>

<p class="clan">Члан 12.</p>
<p>(1) Берза је дужна да трајно одржава минимални износ капитала из дозволе за 
рад, у складу са упутством које прописује Комисија. </p>
<p>(2) Ако се капитал берзе смањи испод вредности из претходног става овог 
члана, берза је дужна је да износ капитала који недостаје обезбеди у року од 
шест месеци од дана тог смањења. </p>
<p>(3) У случају да берза не поступи сагласно ставу 2. овог члана Комисија берзи 
одузима дозволу за рад. </p>

<p class="clan">Члан 13.</p>
<p>(1) Берзи је дозвољено да улаже у финансијске инструменте које издају 
Република Србија, Народна банка Србије, јединице локалне самоуправе или 
одговарајуће стране институције.</p>

<p class="clan">IV. ДОЗВОЛА У СЛУЧАЈУ СТАТУСНЕ ПРОМЕНЕ</p>

<p class="clan">Члан 14.</p>
<p>(1) Берза је дужна да пре подношења пријаве за упис статусне промене у 
Регистар привредних субјеката добије дозволу Комисије.</p>

<p class="clan">Члан 15.</p>
<p>(1) На поступак спајања и друге статусне промене берзе сходно се примењују 
одредбе закона којим се уређују привредна друштва.</p>
<p>(2) Захтев за давање сагласности на поступак статусне промене берзе подносе 
учесници у статусној промени на обрасцу ОТ статусне промене.</p>
<p>(3) Уз захтев из става 2. овог члана доставља се:</p>
<p>1. нацрт уговора о тој статусној промени, </p>
<p>2. измене оснивачког акта и предлог статута друштва стицаоца, односно новог 
друштва.</p>
<p>(4) Нацрт уговора из става 3. овог члана не може се објавити нити доставити 
надлежном органу за регистрацију привредних субјеката, пре давања дозволе 
Комисије на ту статусну промену.</p>
<p>(5) Берза је дужна да након добијања дозволе из става 4. овог члана, објави 
обавештење на интернет страници.</p>
<p>(6) Одредбе овог правилника о давању дозволе за рад, сходно се примењују на 
давање дозволе у случају статусних промена берзе.</p>

<p class="clan">V. УКЉУЧЕЊЕ ФИНАНСИЈСКИХ ИНСТРУМЕНАТА 
НА БЕРЗУ</p>

<p class="clan">Члан 16.</p>
<p>(1) На регулисаном тржишту, односно МТП могу трговати само инвестициона 
друштва, која су чланови тог организатора тржишта, а друга лица могу трговати 
само посредством тих друштава.</p>
<p class="v2-clan-left-1">(2) Изузетно од става 1. овог члана, без посредника 
могу трговати Република Србија и Народна банка Србије, на начин прописан са 
општим актима организатора тржишта.</p>
<p class="hide-change">*Службени гласник РС, број 
44/2012</p>

<p class="clan">Члан 17.</p>
<p>(1) Берза је дужна је да успостави:</p>
<p>1. транспарентна и обавезујућа правила и поступке за правично и правилно 
трговање и ефикасно извршавање налога и </p>
<p>2. процедуре којима се омогућава ефикасно и благовремено закључење 
трансакција.</p>
<p>(2) Берза је дужна да обезбеди да сви чланови могу истовремено, равноправно и 
под једнаким условима да имају једнак приступ информацијама o финансијским 
инструментима којима се обавља трговина и да испостављају налоге за куповину, 
односно продају финансијских инструмената у информациони систем берзе. </p>

<p class="clan">Члан 18.</p>
<p>(1) Финансијски инструменти се укључују на<span class="v2-clan-left-1"> регулисано 
тржиште</span> под условом да су сви исте 
врсте и класе, да су издати и слободно преносиви и да имају одобрен проспект за 
укључење.</p>
<p>(2) Берза укључује финансијске инструменте на регулисано тржиште, уколико ти 
инструменти испуњавају услове прописане актима берзе, а на основу одобреног 
проспекта за укључивање на регулисано тржиште.</p>
<p>(3) Ако укључењу на регулисано тржиште претходи јавна понуда, прво укључење 
на регулисано тржиште, може се извршити тек након истека рока за упис и уплату у 
јавној понуди.</p>
<p>(4) Одредбе става 3. овог члана неће се примењивати у случају понављајућих 
издавања хартија од вредности, код којих није одређен датум завршетка рока за 
упис и уплату.</p>
<p class="hide-change">*Службени гласник РС, број 
44/2012</p>

<p class="clan">Члан 19.</p>
<p>(1) На берзи се може трговати изведеним финансијским инструментима који су 
стандардизовани.</p>
<p>(2) Приликом укључења стандардизованих изведених финансијских инструмената 
берза је дужна да утврди да ли је јавности доступно довољно информација 
потребних за вредновање изведених финансијских инструмената. </p>

<p class="clan">Члан 20.</p>
<p>(1) Приликом процене да ли акције одређеног издаваоца испуњавају услове за 
укључивање на регулисано тржиште берза узима у обзир дистрибуцију акција 
јавности, финансијске податке који се односе на претходни период, податке о 
издаваоцу и пословању тог издаваоца, а у складу са својим актом.</p>
<p>(2) У случају да акције не испуњавају услове предвиђене за пријем на листинг<span class="v2-clan-left-1"> регулисаног тржишта</span>, оне се укључују у трговање на посебан сегмент регулисаног тржишта за 
трговање власничким хартијама од вредности, који је берза дужна да организује.
</p>
<p class="hide-change">*Службени гласник РС, број 
44/2012</p>

<p class="clan">Члан 21.</p>
<p>(1) Берза, која је истовремено и организатор МТП укључује финансијске 
инструменте на МТП, а на основу одобреног проспекта за укључивање на МТП, 
уколико ти инструменти не испуњавају услове за укључење на регулисано тржиште.</p>

<p class="clan">Члан 22.</p>
<p>(1) Берза је дужна да редовно проверава да ли финансијски инструменти 
укључени на тржиште, испуњавају услове за укључење прописане релевантним 
прописима.</p>
<p>(2) Берза је дужна да пропише и примењује ефикасне поступке за проверу да ли 
издаваоци<span class="v2-clan-left-1"> </span>&nbsp;чији су финансијски инструменти 
укључени на регулисано тржиште којим управља, испуњавају одредбе прописане 
релевантним прописима у вези са информацијама које се обавезно објављују.</p>
<p class="hide-change">*Службени гласник РС, број 44/2012</p>

<p class="clan">VI. ТРГОВАЊЕ ФИНАНСИЈСКИМ ИНСТРУМЕНТИМА</p>

<p class="bold">Објављивање података пре и после трансакције</p>

<p class="clan">Члан 23.</p>
<p>(1) Подаци о понуди и тражњи и о трансакцијама извршенима током уобичајеног 
времена трговања морају бити доступни што је могуће више у реалном времену.</p>
<p>(2) Подаци о трансакцијама извршеним ван уобичајеног времена трговања морају 
бити објављени најкасније до краја радног времена тог трговачког дана.</p>
<p>(3) Подаци о понуди и тражњи пре трансакције се објављују у систему Берзе, а 
подаци о закљученим трансакцијама на интернет страници Берзе. </p>

<p class="bold">Транспарентност пре трансакције </p>

<p class="clan">Члан 24.</p>
<p>(1) Берза је дужна да, за сваку акцију којом се тргује у систему 
којим управља, објављује, непрекидно током уобичајеног времена трговања, следеће 
податке:</p>
<p class="v2-clan-left-1">1. укупан број акција у налозима за трговање (обим 
понуде и тражње) за најмање 5 најповољнијих понуда за куповину и продају;</p>
<p class="hide-change"><em>Брисана је ранија тачка 2. (види члан 6. Правилника 
- 44/2012-6)</em></p>
<p><span class="v2-clan-left-1">2</span>. цене и количине ценовно најповољнијих понуда сваког маркет мејкера – када 
се систем трговања заснива на истовремено истакнутим понудама на куповину и 
продају.</p>
<p>(2) Сматра се да берза објављује податке из става 1. овог члана, ако се ти 
подаци објаве чим постану доступни током уобичајеног времена трговања 
регулисаног тржишта, као и ако остају доступни до ажурирања истих. </p>
<p>(3) Објављене понуде на куповину и продају из става 1. 
<span class="v2-clan-left-1">тачка 2.</span> овог члана 
представљају обавезујуће понуде по којима су овлашћени маркет мејкери спремни да 
купе или продају акције. </p>
<p>(4) У изузетним тржишним условима прописаним правилима Берзе, и током 
ограниченог периода, маркет мејкери могу да објављују индикативне или цене само 
за куповину или само за продају. </p>
<p>(5) Одредбе овог члана се примењују и на друге финансијске инструменте којима 
се тргује на регулисаном тржишту.</p>
<p class="hide-change">
*Службени гласник РС, број 44/2012</p>

<p class="bold">Изузеци од обавезе траспарентности пре трансакције </p>

<p class="clan">Члан 25.</p>
<p>(1) Берза може правилима предвидети могућност укидања обавезе објављивања 
података пре трговања, за одређене моделе трговања или врсте и величине налога, 
а нарочито за трансакције које су велике у поређењу са уобичајеном величином 
налога на регулисаном тржишту.</p>
<p>(2) Изузетак од обавезе објављивања у зависности од врсте налога се може 
одобрити само за налоге који су примљени у систем трговања Берзе.</p>
<p>(3) Налог прелази уобичајену величину ако је једнак или већи од релевантне 
минималне величине таквог налога одређеног правилима Берзе.</p>
<p>(4) Основ за утврђивање да ли налог за трговину акцијама прелази уобичајену 
величину је њихов просечни дневни промет. </p>

<p class="bold">Транспарентности после трансакције </p>

<p class="clan">Члан 26.</p>
<p class="v2-clan-left-1">(1) Берза је дужна да, за трансакције акцијама које су 
извршене у систему којим управља, објављује следеће:</p>
<p class="v2-clan-left-1">1. дан трговања;</p>
<p class="v2-clan-left-1">2. идентификациону ознаку акције;</p>
<p class="v2-clan-left-1">3. цену акције (и ознаку валуте у којој је изражена 
цена акције);</p>
<p class="v2-clan-left-1">4. количину акција;</p>
<p class="v2-clan-left-1">5. назнаку да ли је трансакција била закључена у блок 
трговању.</p>
<p class="v2-clan-left-1">(2) Информације из става 1. овог члана се јавно 
објављују на начин да се кумулативно приказује количина акција и све трансакције 
тим акцијама које су извршене по истој цени.</p>
<p class="v2-clan-left-1">(3) Подаци о трговању сматрају се објављеним или 
учињеним доступним јавности уколико су доступни на један од следећих начина:</p>
<p class="v2-clan-left-1">а) путем система организатора тржишта,</p>
<p class="v2-clan-left-1">б) путем система треће стране,</p>
<p class="v2-clan-left-1">в) путем сопствених комерцијалних аранжмана.</p>
<p class="v2-clan-left-1">(4) Одредбе овог члана се примењују и на друге 
финансијске инструменте којима се тргује на регулисаном тржишту.</p>
<p class="hide-change">
*Службени гласник РС, број 44/2012</p>

<p class="bold">Одлагање објављивања података о великим трансакцијама </p>

<p class="clan">Члан 27.</p>
<p>(1) Берза може правилима предвидети могућност одложеног објављивања података 
о трансакцијама, у зависности од врсте или величине трансакција, а нарочито за 
трансакције које су велике у поређењу са уобичајеном величином трансакција на 
регулисаном тржишту, а након претходног одобрења Комисије.</p>
<p>(2) Налог прелази уобичајену величину ако је једнак или већи од релевантне 
минималне величине таквог налога одређеног правилима Берзе.</p>
<p>(3) Основ за утврђивање да ли налог за трговину акцијама прелази уобичајену 
величину је њихов просечни дневни промет. </p>
<p>(4) Комисија може одобрити одлагање објављивања података о трансакцијама 
уколико су испуњени следећи услови:</p>
<p>1. трансакција је извршена између инвестиционог друштва које тргује за 
сопствени рачун и клијента тог инвестиционог друштва; </p>
<p>2. величина трансакције је једнака или већа од релевантне минималне величине 
трансакције за коју је могуће тражити одобрење за одлагање објављивања. </p>
<p>(5) Захтев за одлагање објављивања података о трансакцији се подноси Комисији 
пре изношења налога на тржиште.</p>

<p class="bold">Објављивање показатеља о акцијама</p>

<p class="clan">Члан 28.</p>
<p class="v2-clan-left-1">(1) Берза је дужна да, за сваку ликвидну акцију која 
је укључена на регулисано тржиште, до 15. јануара текуће године, утврди и објави 
следеће показатеље:</p>
<p class="v2-clan-left-1">1. просечан дневни промет;</p>
<p class="v2-clan-left-1">2. просечан дневни број трансакција;</p>
<p class="v2-clan-left-1">3. просечну дневну цену извршених налога.</p>
<p class="v2-clan-left-1">4. проценат акција у рукама јавности.</p>
<p>(2) При израчунавању показатеља из става 1. тач. 1. до 3. овог члана се 
узимају у обзир сви налози који су извршени у претходној календарској години.</p>
<p>(3) Став 1. овог члана се не примењује на акције које су, по први пут, 
укључене на тржиште у периоду до 30 дана пре краја календарске године. </p>
<p>(4) Берза је дужна да, уколико током године дође до промена у вези са акцијом 
или издаваоцем које значајно утичу на показатеље из става 1. овог члана, поново 
израчуна и објави те показатеље.</p>
<p class="hide-change">
*Службени гласник РС, број 44/2012</p>

<p class="clan">VII. ПОСЛОВАЊЕ БЕРЗЕ</p>

<p class="bold">Вођење пословне евиденције</p>

<p class="clan">Члан 29.</p>
<p>(1) Берза је дужна да води електронску евиденцију и документацију о свим о 
трансакцијама финансијским инструментима који су укључени у трговање и да је 
чува на начин којим се:</p>
<p>1. Комисији омогућује да у сваком тренутку може одмах да приступи 
документацији и евиденцијама, као и да реконструише све кључне фазе обраде сваке 
трансакције; </p>
<p>2. омогућује лако утврђивање свих измена, односно садржаја документације и 
евиденција пре таквих корекција;</p>
<p>3. онемогућава свака манипулација документацијом и евиденцијама.</p>

<p class="clan">Члан 30.</p>
<p>(1) Берза је дужна да редовно прати и по потреби, ажурира и унапређује 
системе пословања, унутрашње контроле и политике и поступке прописане о општим 
организационим захтевима.</p>

<p class="bold">Личне трансакције</p>

<p class="clan">Члан 31.</p>
<p>(1) Берза је дужна да донесе, примењује и редовно ажурира одговарајуће мере 
којима се спречава предузимање забрањених активности, од стране релевантног лица 
које:</p>
<p>1. учествује у активностима које могу довести до сукоба интереса или </p>
<p>2. на основу активности коју обавља у име, берзе има приступ инсајдерским или 
другим поверљивим информацијама које се односе на чланове и на трансакције.</p>
<p>(2) Берза је дужна да обезбеди да:</p>
<p>1. су сва релевантна лица упозната са забрањеним активностима и мерама берзе 
у вези са личним трансакцијама и одговарајућим обавештавањима;</p>
<p>2. релевантна лица одмах обавесте берзу о свим личним трансакцијама;</p>
<p>3. се воде евиденције о свим личним трансакцијама, а које морају укључивати 
сва одобрења или забране у вези са личним трансакцијама;</p>
<p>4. када поверава послове другом лицу, да пружалац услуга води евиденцију 
личних трансакција релевантних лица пружаоца услуге и да, на захтев, информације 
о личним трансакцијама, одмах достави берзи.</p>

<p class="clan">Члан 32. </p>
<p>Берза је дужна да забрани релевантним лицимa да обављају следеће активности:</p>
<p>1. да закључују личне трансакције уколико то укључује злоупотребу или 
откривање инсајдерских или других поверљивих информација, </p>
<p>2. да наговара друго лице на закључивање трансакције с финансијским 
инструментима, </p>
<p>3. да открива другом лицу било које информације или мишљења, осим у оквиру 
редовног овлашћења, ако релевантно лице зна, или би требало знати, да ће такво 
поступање утицати на то друго лице да:</p>
<p>– закључи трансакцију с финансијским инструментима,</p>
<p>– саветује или наговара треће лице на закључивање такве трансакције.</p>

<p class="bold">Рачуноводствене процедуре</p>

<p class="clan">Члан 33.</p>
<p>(1) Берза је дужна да пропише, примењује и редовно ажурира рачуноводствене 
процедуре које омогућавају благовремено достављање финансијских извештаја, а 
који одражавају истинит и веран приказ финансијске ситуације берзе и који су у 
складу са важећим рачуноводственим стандардима и правилима. </p>
<p>(2) Берза је дужна да вођење пословних књига и састављање финансијских 
извештаја, спроводи у складу са Законом и законима којима се уређује 
рачуноводство и ревизија. </p>

<p class="bold">Рокови чувања евиденција и пословне документације</p>

<p class="clan">Члан 34.</p>
<p>(1) Берза је дужна да сву документацију и евиденције о свим трансакцијама 
финансијским инструментима који су укључени у трговање, чува најмање пет година 
након истека пословне године на коју се ти подаци односе.</p>
<p>(2) Пословну документацију у којој су уређена међусобна права и обавезе берзе 
и њених чланова, берза је дужна да чува најмање пет година по истеку пословне 
године у којој је раскинут уговорни однос с чланом. </p>
<p>(3) Берза је дужна да чува евиденције и пословну документацију у року дужем 
од оног прописаног ставовима 1. и 2. овог члана, уколико је то потребно ради 
окончања надзора, односно судског спора.</p>
<p>(4) Берза је дужна да по одузимању дозволе за рад и брисања из регистра, 
целокупну документацију и евиденције које је дужна да чува сагласно релевантним 
прописима преда надлежном архиву према седишту берзе и да о томе достави потврду 
Комисији пре уписа ових промена у Регистру привредних субјеката.</p>

<p class="clan">VIII. ИЗВЕШТАВАЊЕ</p>

<p class="bold">Извештавање Комисије</p>

<p class="clan">Члан 35.</p>
<p>(1) Берза је дужна да непрекидно испуњава услове из дозволе за рад.</p>
<p>(2) Берза је дужна да обавести Комисију о промени која се односи на прописане 
услове за добијање дозволе за рад, као и о другим условима које мора да испуњава 
у року од 8 дана од настанка промене, а нарочито о условима који се односе на:</p>
<p>1. законом прописани минимални износ капитала;</p>
<p>2. немогућност измирења доспелих новчаних обавеза;</p>
<p>3. упис промена у регистру за привредне субјекте и Централном регистру;</p>
<p>4. Законом прописан минималан број лица са дозволом за обављање инвестиционих 
услуга;</p>
<p>5. наступање околности на основу којих Комисија повлачи сагласност на:</p>
<p>– стицање квалификованог учешћа;</p>
<p>– избор члана управе берзе.</p>
<p>(3) У случају промене пословног имена друштва, берза подноси Комисији захтев 
за давање сагласности на измене општих аката.</p>
<p>(4) Уз обавештење о промени седишта или адресе, берза прилаже доказ да 
испуњава услове организационе оспособљености и техничке опремљености.</p>
<p>(5) Обавештења из овог члана садржи опис догађаја о ком се даје обавештење и 
датум његовог наступања.</p>

<p class="clan">Члан 36.</p>
<p>(1) Берза је дужна да у року од три радна дана од дана доношења одговарајуће 
одлуке, односно решења, Комисији достави податке о:</p>
<p>1. пријему у чланство, престанку чланства, извршеном надзору и изреченим 
мерама према члану берзе, </p>
<p>2. укључењу у трговање, одбијању укључења у трговање, обустави трговања и 
искључењу из трговања финансијским инструментима.</p>

<p class="bold">Извештаји</p>

<p class="clan" align="center" style="margin: 0.75rem 0cm; text-align: center; text-indent: 2rem; ">
<span style="font-size:0.625rem;font-family:&quot;Verdana&quot;,&quot;sans-serif&quot;;color:black">
Члан 37</span></p>
<p class="v2-clan-left-1">
(1) Берза је дужна да достави Комисији:</p>
<p class="v2-clan-left-1">
1. дневни извештај о извршеним трансакцијама, најкасније до краја радног 
дана, који најмање садржи следеће податке:</p>
<p class="v2-clan-left-1">
– идентификациону ознаку финансијског инструмента,</p>
<p class="v2-clan-left-1">
– дан трговања,</p>
<p class="v2-clan-left-1">
– количину продатих или купљених финансијских инструмената,</p>
<p class="v2-clan-left-1">
– цену на затварању по сваком финансијском инструменту;</p>
<p class="v2-clan-left-1">
2. месечни извештај за претходни месец, до 15. у текућем месецу, који 
најмање садржи следеће податке о:</p>
<p class="v2-clan-left-1">
– промету финансијских инструмената, по врстама и издаваоцима,</p>
<p class="v2-clan-left-1">
– учешћу чланова берзе у промету,</p>
<p class="v2-clan-left-1">
– оствареним приходима,</p>
<p class="v2-clan-left-1">
– укључењу, односно одбијању захтева за укључење, искључењу или 
привременој обустави трговања,</p>
<p class="v2-clan-left-1">
– надзору и мерама према члановима;</p>
<p class="v2-clan-left-1">
3. квартални извештај за претходни квартал, до 15. у месецу којим почиње 
текући квартал, а који најмање садржи податке о потраживањима и обавезама 
берзе;</p>
<p class="v2-clan-left-1">
4. годишњи извештај о пословању, редован годишњи финансијски извештај и 
ревизорски извештај, најкасније четири месеца након завршетка пословне године.</p>
<p class="v2-clan-left-1">
(2) Уз годишњи извештај о пословању берза доставља и додатак том 
извештају који садржи&nbsp;податке 
прописане овим правилником за месечни извештај и податке о лицима која имају 
квалификовано учешће (са процентима за свако лице).</p>
<p class="v2-clan-left-1">
(3) Редован годишњи финансијски извештај, годишњи извештај о пословању и 
ревизорски извештај се састављају и објављују у складу са законима којима се 
уређују рачуноводство и ревизија и подзаконским актима донетим на основу тих 
закона.</p>
<p class="v2-clan-left-1">
(4) Извештаје из става 3. овог члана берза објављује на интернет 
страници у року из става 1. тачка 4. овог члана.</p>
<p class="v2-clan-left-1">
(5) Извештаје из ст. 1. и 2. овог члана берза доставља на обрасцима који 
су доступни на интернет страници Комисије.</p>
<p style="text-indent: 2rem; orphans: auto; text-align: start; widows: auto; -webkit-text-stroke-width: 0rem; " class="hide-change">
<font face="Verdana,sans-serif" style="font-size: 0.583rem">*Службени гласник РС, 
број 3/2016</font></p>

<p class="clan">IX. ПРЕЛАЗНЕ И ЗАВРШНЕ ОДРЕДБЕ</p>

<p class="clan">Члан 38.</p>
<p>(1) Берза која има дозволу Комисије за рад, наставља да обавља послове у 
складу са Законом и дужна је да се организује и усклади своја акта са одредбама 
Закона, у року од девет месеци од дана његовог ступања.</p>
<p>(2) Берза је дужна да поднесе захтев за давање дозволе за рад организатора 
МТП, са документацијом у складу са одредбама овог правилника.</p>
<p>(3) Износ капитала берзе у поступку усклађивања израчунава се у складу са 
упутством Комисије. </p>

<p class="clan">Члан 39.</p>
<p>(1) Даном почетка примене овог правилника престаје да важи Правилник о 
условима за обављање делатности организатора тржишта („Службени гласник РС”, бр. 
100/06, 116/06 и 40/10).</p>

<p class="clan">Члан 40.</p>
<p>(1) Овај правилник ступа на снагу осмог дана од дана објављивања у „Службеном 
гласнику Републике Србије”.</p>

<p class="potpis">Број 2/0-01-649/1-11</p>
<p class="potpis">У Београду, 15. новембра 2011. године</p>
<p class="potpis">Председник Комисије,</p>
<p class="potpis">др <span class="bold">Зоран Ћировић, </span>с.р.</p>





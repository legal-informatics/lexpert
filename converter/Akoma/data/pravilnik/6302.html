


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>Нa oснoву члaнa 39. стaв 16. Зaкoнa o бeзбeднoсти и интероперабилности железнице („Службени гласник РС”, бр. 104/13 и 66/15 – др. закон), </p>
				<p>Дирекција за железнице доноси</p>
				<p class="odluka-zakon">&nbsp;</p>
				<p class="odluka-zakon">ПРAВИЛНИК</p>
				<p class="naslov">о заједничкој безбедносноj методи за надзор безбедносног учинка након издавања сертификата о безбедности за превоз или сертификата o безбедности за управљање железничком инфраструктуром</p>
				<p class="auto-style1">"Службени гласник РС", број 87 од 19. октобра 
				2015.</p>
				<p class="naslov">&nbsp;</p>
				<p class="bold">Предмет уређивања</p>
				<p class="clan">Члан 1.</p>
				<p>Овим правилником прописује се заједничка безбедносна метода за надзор безбедносног учинка железничких превозника и управљача железничке након издавања сертификата о безбедности за превоз или сертификата о безбедности за управљање железничком инфраструктуром.</p>
				<p class="bold">Област примене</p>
				<p class="clan">Члан 2.</p>
				<p>Метода из члана 1. овог правилника примењује се за надзор над применом безбедносног учинка железничког предузећа или управљача железничке инфраструктуре да примењују систем управљања безбедношћу у циљу обезбеђења контроле свих ризика везаних за њихове активности, укључујући одржавање, набавку материјала и ангажовање извођача радова и надзор над применом заједничке безбедносне методе за праћење ефикасности управљања безбедношћу у току експлоатације и одржавања железничког система.</p>
				<p class="bold">Елементи методе</p>
				<p class="clan">Члан 3.</p>
				<p>Метода обухвата:</p>
				<p>1) утврђивање стратегије надзора и плана надзора;</p>
				<p>2) достављање стратегије надзора и плана надзора;</p>
				<p>3) технике за спровођење надзора и надзорне активности;</p>
				<p>4) одређивање стручних лица за обављање надзорних активности;</p>
				<p>5) спровођење стратегије надзора и плана надзора;</p>
				<p>6) резултате плана надзора;</p>
				<p>7) оцену надзорних активности;</p>
				<p>8) повезаност оцењивања и надзора;</p>
				<p>9) утврђивање критеријума за доношење одлука;</p>
				<p>10) координацију и сарадњу са органима других држава надлежним за безбедност у железничком саобраћају.</p>
				<p class="bold">Утврђивање стратегије надзора и плана надзора</p>
				<p class="clan">Члан 4.</p>
				<p>Утврђивање стратегије надзора и плана надзора обухвата:</p>
				<p>1) утврђивање области надзорне активности;</p>
				<p>2) начин спровођења надзора током трајања важећег сертификата о безбедности;</p>
				<p>3) почетну процену ресурса који су потребни за спровођење плана на основу утврђених области надзора;</p>
				<p>4) распоређивање ресурса за спровођење плана надзора;</p>
				<p>5) коришћење података и информација из различитих извора као основе за утврђивање стратегије надзора и плана надзора.</p>
				<p>Извори садрже информације прикупљене током оцењивања система управљања безбедношћу, резултате претходних надзорних активности, информације из поступка пуштања у рад структурних подсистема, извештаје и препоруке националног тела за истраге у вези са несрећама, друге извештаје или податке који се односе на несреће и инциденте, годишње извештаје железничког превозника или управљача железничке инфраструктуре, годишње извештаје о одржавању лица задужених за одржавање, приговоре грађана и друге релевантне изворе.</p>
				<p class="bold">Достављање стратегије надзора и плана надзора</p>
				<p class="clan">Члан 5.</p>
				<p>Достављање стратегије надзора и плана надзора обухвата:</p>
				<p>1) достављање општих циљева стратегије надзора и општих објашњења плана надзора железничким превозницима, управљачима железничке инфраструктуре и, по потреби, другим заинтересованим странама;</p>
				<p>2) пружање железничким превозницима и управљачима железничке инфраструктуре детаљних објашњења о начину спровођења плана надзора.</p>
				<p class="bold">Технике за спровођење надзора и надзорне активности</p>
				<p class="clan">Члан 6.</p>
				<p>Технике за спровођење надзора обухватају:</p>
				<p>1) разговоре са лицима запосленим на различитим нивоима код управљача железничке инфраструктуре или железничког превозника;</p>
				<p>2) оцену докумената и евиденција у вези са системом управљања безбедношћу;</p>
				<p>3) разматрање резултата система управљања безбедношћу који су добијени током контрола или сличних активности.</p>
				<p>Надзорне активности обухватају проверу:</p>
				<p>1) делотворности система управљања безбедношћу;</p>
				<p>2) делотворности појединих елемената или делова система управљања безбедношћу, укључујући оперативне активности.</p>
				<p class="bold">Одређивање стручних лица за обављање надзорних <br>активности</p>
				<p class="clan">Члан 7.</p>
				<p>Надзорне активности могу обављати само стручна лица.</p>
				<p class="bold">Спровођење стратегије надзора и плана надзора</p>
				<p class="clan">Члан 8.</p>
				<p>Спровођење стратегије надзора и плана надзора обухвата:</p>
				<p>1) извршавање утврђеног плана надзора;</p>
				<p>2) предузимање потребних мера за решавање случајева неусаглашености са захтевима за издавање сертификата о безбедности за превоз или сертификата о безбедности за управљање железничком инфраструктуром, укључујући, по потреби, издавање хитних безбедносних упозорења;</p>
				<p>3) оцењивање у коликој мери је железнички превозник или управљач железничке инфраструктуре развио и спровео план или планове акције како би, у одређеном временском року, отклонио било коју неусаглашеност која је уочена током надзорних активности.</p>
				<p class="bold">Резултати плана надзора</p>
				<p class="clan">Члан 9.</p>
				<p>Резултати плана надзора обухватају:</p>
				<p>1) размену са железничким превозницима и управљачима железничке инфраструктуре резултата плана надзора који се односе на делотворност њихових система управљања безбедношћу за осигурање безбедносног учинка, укључујући идентификовање области у којима постоји неусаглашеност код управљача железничке инфраструктуре или железничког превозника;</p>
				<p>2) састављање прегледа безбедносног учинка железничких превозника и управљача железничке инфраструктуре;</p>
				<p>3) објављивање и достављање заинтересованим странама ставова о општем нивоу безбедности на железници у Републици Србији;</p>
				<p>4) објављивање и достављање заинтересованим странама ставова о делотворности регулаторног оквира за безбедност.</p>
				<p class="bold">Оцена надзорних активности</p>
				<p class="clan">Члан 10.</p>
				<p>Оцена надзорних активности обухвата:</p>
				<p>1) проверу да ли су утврђене области надзорне активности, коришћење података и информација из различитих извора, резултати надзора и расподела ресурса одговарајући и, по потреби, измену приоритета активности;</p>
				<p>2) промену плана надзора ако га је потребно изменити и процену утицаја промена на стратегију надзора;</p>
				<p>3) по потреби, давање оцене и предлога за отклањање недостатака регулаторног оквира за безбедност.</p>
				<p class="bold">Повезаност оцењивања и надзора</p>
				<p class="clan">Члан 11.</p>
				<p>Информације прикупљене током оцењивања система управљања безбедношћу железничког превозника или управљача железничке инфраструктуре користе се у сврху надзора континуиране примене њиховог система управљања безбедношћу, након издавања сертификата о безбедности за превоз или сертификата о безбедности за управљање железничком инфраструктуром. </p>
				<p>Информације прикупљене током надзорних активности користе се у сврху поновног оцењивања система управљања безбедношћу железничког превозника или управљача железничке инфраструктуре, пре обнављања сертификата о безбедности за превоз или сертификата о безбедности за управљање железничком инфраструктуром.</p>
				<p class="bold">Критеријуми за доношење одлука</p>
				<p class="clan">Члан 12.</p>
				<p>Критеријуми за доношење одлука обухватају начин праћења и унапређења регулаторног оквира за безбедност, као и неусаглашеност примене система за управљање безбедношћу железничког превозника или управљача железничке инфраструктуре са регулаторним оквиром за безбедност.</p>
				<p class="bold">Координација и сарадња</p>
				<p class="clan">Члан 13.</p>
				<p>Координација и сарадња обухватају размену информација са органима других држава надлежним за безбедност у железничком саобраћају како би се обезбедио заједнички приступ надзору железничких превозника који обављају превоз у више од једне државе, као и размену информација о стратегији и плану надзора.</p>
				<p class="bold">Ступање на снагу </p>
				<p class="clan">Члан 14.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 340-465-3/2015 </p>
				<p class="auto-style2">У Београду, 14. октобра 2015. године </p>
				<p class="auto-style2">Директор, </p>
				<p class="auto-style2">мр <span class="bold">Петар Одоровић, </span>с.р.</p>
	</div>


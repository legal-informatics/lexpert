

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 20. став 3. Закона о Централном регистру обавезног социјалног осигурања („Службени гласник РС”, број 95/18),</p>
			<p class="Basic-Paragraph">Министар финансија доноси</p>
			<p class="odluka-zakon">ПРАВИЛНИК</p>
			<p class="odluka-zakon">о садржини и начину преноса података о обвезницима доприноса – послодавцима и исплатиоцима прихода у Јединствену базу Централног регистра обавезног социјалног осигурања</p>
			<p class="centar">"Службени гласник РС", број 48 од 5. јула 2019.</p>
			<p class="bold">Предмет Правилника</p>
			<p class="clan">Члан 1.</p>
			<p class="Basic-Paragraph">Овим правилником уређује се садржина и начин преноса података о обвезницима доприноса – послодавцима и исплатиоцима прихода, из регистара које воде органи и организације надлежне за регистрацију правних и физичких лица која обављају одређену делатност (Агенција за привредне регистре, привредни судови, адвокатске коморе), у Јединствену базу Централног регистра обавезног социјалног осигурања (у даљем тексту: Јединствена база Централног регистра).</p>
			<p class="bold">Пренос података из регистра органа и организација</p>
			<p class="clan">Члан 2.</p>
			<p class="Basic-Paragraph">Органи и организације надлежни за регистрацију правних и физичких лица која обављају одређену делатност, преносе податке из регистара које воде електронским путем у Јединствену базу Централног регистра.</p>
			<p class="Basic-Paragraph">Подаци о обвезницима доприноса – послодавцима и исплатиоцима прихода који су уписани у регистар органа и организација из става 1. овог члана, који немају техничких услова за пренос података електронским путем, преузимају се из регистра пореских обвезника, који води Пореска управа.</p>
			<p class="bold">Садржина података који се преносе</p>
			<p class="clan">Члан 3.</p>
			<p class="Basic-Paragraph">Ради евидентирања података о обвезницима доприноса – послодавцима и исплатиоцима прихода преносе се следећи подаци:</p>
			<p class="Basic-Paragraph">1) из регистара – Агенције за привредне регистре:</p>
			<p class="Basic-Paragraph">– матични број правног лица или предузетника;</p>
			<p class="Basic-Paragraph">– порески идентификациони број (ПИБ) додељен од надлежног органа;</p>
			<p class="Basic-Paragraph">– јединствени матични број грађана (ЈМБГ) или евиденциони број физичког лица;</p>
			<p class="Basic-Paragraph">– тип пословног субјекта (шифра, назив);</p>
			<p class="Basic-Paragraph">– пословно име (назив) ћирилица;</p>
			<p class="Basic-Paragraph">– пословно име (назив) латиница;</p>
			<p class="Basic-Paragraph">– пословно име на страном језику;</p>
			<p class="Basic-Paragraph">– адресни подаци о седишту (општина, место, улица, број, ПТТ број);</p>
			<p class="Basic-Paragraph">– адресни подаци о издвојеним локацијама, односно огранцима (општина, место, улица, број, ПТТ број);</p>
			<p class="Basic-Paragraph">– имејл адреса;</p>
			<p class="Basic-Paragraph">– облик организовања (шифра, назив);</p>
			<p class="Basic-Paragraph">– делатност (шифра, опис) – привредна делатност, делатност удружења, претежна делатност, делатност фондације, задужбине;</p>
			<p class="Basic-Paragraph">– заступници (ЈМБГ или лични број, презиме, име) – законски заступници, остали заступници, заступници огранка, њихове евентуалне функције;</p>
			<p class="Basic-Paragraph">2) из регистара пореских обвезника, који води Пореска управа:</p>
			<p class="Basic-Paragraph">– порески идентификациони број (ПИБ);</p>
			<p class="Basic-Paragraph">– матични број регистра;</p>
			<p class="Basic-Paragraph">– пословно име правног лица, назив предузетника и/или предузетничке радње физичког лица;</p>
			<p class="Basic-Paragraph">– правна форма привредног субјекта;</p>
			<p class="Basic-Paragraph">– општина седишта правног лица, предузетника, адреса физичког лица;</p>
			<p class="Basic-Paragraph">– место, седиште правног лица, предузетника, адреса физичког лица;</p>
			<p class="Basic-Paragraph">– шифра делатности.</p>
			<p class="Basic-Paragraph">Подаци из става 1. овог члана који нису обавезно предмет регистрације и који се региструју по жељи корисника (имејл адреса, ПТТ број и слично), преносе се за субјекте који су их регистровали.</p>
			<p class="bold">Начин преноса података</p>
			<p class="clan">Члан 4.</p>
			<p class="Basic-Paragraph">Пренос података о обвезницима доприноса – послодавцима и исплатиоцима прихода из регистара Агенције за привредне регистрe и Пореске управе у Јединствену базу Централног регистра, врши се електронским путем, коришћењем стандардног веб сервиса (Web Service), односно ФТП сервиса (File Transfer Protocol), преко заштићене мреже УЗЗПРО-а.</p>
			<p class="Basic-Paragraph">Централни регистар обавезног социјалног осигурања (у даљем тексту: Централни регистар), дневно, односно по потреби, преузима од Агенције за привредне регистре расположиве податке из члана 3. овог правилника, позивом стандардног сервиса (ЗПП сервис), а од Пореске управе – преузимањем одговарајућег фајла са сервера Пореске управе.</p>
			<p class="bold">Начин преноса података који се односе на новоосноване обвезнике доприноса</p>
			<p class="clan">Члан 5.</p>
			<p class="Basic-Paragraph">Подаци о обвезницима доприноса – послодавцима и исплатиоцима прихода који се односе на новоосноване обвезнике доприноса, као и податке о свим статусним и другим променама података о обвезницима доприноса, који су били предмет регистрације, евидентирају се у Јединствену базу Централног регистра преузимањем из регистара надлежних органа и организација.</p>
			<p class="Basic-Paragraph">Агенција за привредне регистре доставља Централном регистру једном дневно податке о новооснованим обвезницима доприноса, одмах по добијању ПИБ-а из Пореске управе путем S13APR– Push клијентског сервиса.</p>
			<p class="Basic-Paragraph">Подаци се преузимају у стандардном XМЛ формату, односно у стандардном ТXТ формату (текстуални фајл).</p>
			<p class="bold">Електронски сервиси за пренос података</p>
			<p class="clan">Члан 6.</p>
			<p class="Basic-Paragraph">За пренос података користе се електронски сервиси дефинисани у Техничкој документацији, усаглашеној између Централног регистра, Агенције за привредне регистре и Пореске управе.</p>
			<p class="Basic-Paragraph">Централни регистар, Агенција за привредне регистре и Пореска управа пре почетка електронске размене података, размењују средства за аутентификацију којима се омогућава приступ подацима, као и друге параметре неопходне за успостављање везе у складу са правилима безбедности и заштите података обе стране.</p>
			<p class="bold">Прекид рада сервиса</p>
			<p class="clan">Члан 7.</p>
			<p class="Basic-Paragraph">У случају планираног прекида рада сервиса због одржавања и унапређења сервиса, Агенција за привредне регистре и Пореска управа благовремено, а најмање 48 сати пре почетка планираног прекида рада сервиса, о томе обавештавају Централни регистар.</p>
			<p class="Basic-Paragraph">У случају непланираног прекида рада сервиса због више силе, озбиљних кварова и слично, Агенција за привредне регистре и Пореска управа, у најкраћем могућем року, обавештавају Централни регистар о природи проблема и планираном термину поновног успостављања сервиса.</p>
			<p class="Basic-Paragraph">У случају промене начина функционисања електронских сервиса, промене у структури података или начину рада електронских сервиса, Агенција за привредне регистре и Пореска управа благовремено, а најмање месец дана унапред, о томе обавештавају Централни регистар.</p>
			<p class="bold">Престанак важења ранијег прописа</p>
			<p class="clan">Члан 8.</p>
			<p class="Basic-Paragraph">Даном ступања на снагу овог правилника престаје да важи Правилник о садржини и начину преноса података о обвезницима доприноса – послодавцима и исплатиоцима прихода у Јединствену базу Централног регистра обавезног социјалног осигурања („Службени гласник РС”, број 47/13).</p>
			<p class="bold">Ступање на снагу</p>
			<p class="clan">Члан 9.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00376/2019-03 </p>
			<p class="potpis">У Београду, 26. јуна 2019. године </p>
			<p class="potpis">Министар,</p>
			<p class="potpis">др <span class="bold">Синиша Мали, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 61. став 4. Закона о ученичком и студентском стандарду („Службени гласник РС”, бр. 18/10 и 55/13),</p>
				<p>Министар просвете, науке и технолошког развоја доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о програму рада психолога и педагога у дому ученика</p>
				<p class="auto-style1">"Службени гласник РС", број 2 од 8. јануара 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником утврђује се програм рада стручног сарадника – психолога и стручног сарадника – педагога (у даљем тексту: психолог и педагог) у дому ученика. </p>
				<p class="clan">Члан 2.</p>
				<p>Програм рада психолога и педагога у дому ученика одштампан уз овај правилник и чини његов саставни део.</p>
				<p class="clan">Члан 3.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-506/2015-04</p>
				<p class="auto-style2">У Београду, 29. децембра 2015. године</p>
				<p class="auto-style2">Министар, </p>
				<p class="auto-style2">др <span class="bold">Срђан Вербић, </span>с.р.</p>
				<p class="bold">ПРОГРАМ РАДА ПСИХОЛОГА И ПЕДАГОГА</p>
				<p class="bold">ПСИХОЛОГ</p>
				<p class="italik">ЦИЉ</p>
				<p>Психолог у дому ученика применом научно заснованих психолошких теорија, емпиријских сазнања и практичних вештина доприноси остваривању и унапређивању васпитног рада у дому.</p>
				<p class="italik">ЗАДАЦИ</p>
				<p>1) Учествовање у планирању, праћењу, вредновању и унапређењу васпитног рада дома ученика;</p>
				<p>2) Подршка развоју личности ученика и саветодавни рад у решавању емоционалних и проблема у понашању;</p>
				<p>3) Подршка и помоћ васпитачима у спровођењу и унапређивању васпитног рада; </p>
				<p>4) Пружање подршке и саветодавни рад са родитељима/старатељима ученика у решавању проблема са психолошког становишта;</p>
				<p>5) Унапређивање сарадње са школом, локалном самоуправом, стручним и струковним организацијама и другим институцијама од значаја за успешан рад дома ученика;</p>
				<p>6) Пружање подршке васпитачима у њиховом професионалном развоју;</p>
				<p>7) Превентивни рад у домену здравља ученика, безбедности и заштите њихових права.</p>
				<p class="italik">ОБЛАСТИ РАДА</p>
				<p class="clan">I. ПЛАНИРАЊЕ И ПРОГРАМИРАЊЕ ВАСПИТНОГ РАДА </p>
				<p>1) Учествовање у изради развојног плана дома ученика;</p>
				<p>2) Учествовање у изради годишњег плана и програма рада дома;</p>
				<p>3) Припремање годишњег програма рада и месечних планова рада психолога;</p>
				<p>4) Спровођење анализа и истраживања у циљу унапређења рада дома ученика;</p>
				<p>5) Пружање помоћи васпитачима у планирању и документовању васпитног рада у васпитној групи;</p>
				<p>6) Учествовање у избору и планирању иновативних и специјализованих програма дома ученика; </p>
				<p>7) Учествовање у планирању превентивних активности које допроносе унапређењу здравља, безбедности и заштите права ученика у дому ученика;</p>
				<p>8) Планирање организације рада дома и заједничких активности са директором и другим стручним сарадницима;</p>
				<p>9) Учествовање у формирању и структурирању васпитних група;</p>
				<p>10) Учествовање у избору стручне литературе и дидактичких материјала у дому ученика;</p>
				<p>11) Припремање плана посете психолога васпитним активностима у дому ученика;</p>
				<p>12) Припремање плана сопственог стручног усавршавања и професионалног развоја;</p>
				<p>13) Учествовање у писању пројеката дома и конкурисању за финансијска средства;</p>
				<p>14) Учешће у планирању и организовању различитих облика сарадње са другим институцијама.</p>
				<p class="clan">II. ПРАЋЕЊЕ И ВРЕДНОВАЊЕ ВАСПИТНОГ РАДА </p>
				<p>1) Учешће у праћењу и вредновању васпитног рада дома и предлагање мера за његово побољшање;</p>
				<p>2) Систематско праћење адаптације и напредовања ученика;</p>
				<p>3) Учествовање у праћењу и вредновању ефеката иновативних активности и пројеката;</p>
				<p>4) Иницирање и учествовање у истраживањима васпитне праксе које реализује дом ученика; </p>
				<p>5) Учешће у изради годишњег извештаја о раду дома ученика.</p>
				<p class="clan">III. РАД СА ВАСПИТАЧИМА</p>
				<p>1) Јачање компетенција васпитача у областима: динамике групе, социјалне интеракције, комуникације и сарадње, конструктивног решавања сукоба и заштите права ученика;</p>
				<p>2) Јачање компетенција васпитача у препознавању ученика којима је потребна психолошка помоћ и подршка;</p>
				<p>3) Оснаживање васпитача за рад са ученицима из осетљивих друштвених група неговањем толеранције и флексибилног става према различитим друштвеним групама;</p>
				<p>4) Оснаживање васпитача да препознају и подрже способности, интересовања и склоности ученика које су у функцији њиховог професионалног развоја;</p>
				<p>5) Подршка васпитачима у вођењу васпитне групе;</p>
				<p>6) Пружање подршке васпитачима у сарадњи са родитељем/старатељем;</p>
				<p>7) Мотивисање васпитача на континуирано стручно усавршавање; </p>
				<p>8) Пружање помоћи приправницима у процесу увођења у посао, као и у припреми полагања испита за лиценцу;</p>
				<p>9) Учествовање у раду комисије за проверу савладаности програма увођења у посао васпитача и стручног сарадника.</p>
				<p class="clan">IV. РАД СА УЧЕНИЦИМА</p>
				<p>1) Учешће у организацији пријема ученика, праћења процеса адаптације и подршка у превазилажењу тешкоћа;</p>
				<p>2) Идентификовање ученика с емоционалним и проблемима у понашању и саветодавни рад са њима; </p>
				<p>3) Испитивање индивидуалних карактеристика ученика психолошким мерним инструментима и другим инструментима процене;</p>
				<p>4) Подршка и помоћ ученицима из осетљивих друштвених група;</p>
				<p>5) Подршка ученицима у њиховом професионалном развоју; </p>
				<p>6) Подстицање партиципације ученика, пружање подршке и помоћи ученицима у раду ученичких организација на нивоу дома ученика и њихово укључивање у различите пројекте и активности на локалном нивоу; </p>
				<p>7) Пружање психолошке помоћи ученику и групи у акцидентним кризама;</p>
				<p>8) Организовање и спровођење превентивних активности у области здравља, безбедности и заштите права.</p>
				<p class="clan">V. РАД СА РОДИТЕЉИМА/ СТАРАТЕЉИМА</p>
				<p>1) Сарадња са родитељима/старатељима у циљу прикупљања података о ученицима;</p>
				<p>2) Припрема и реализација родитељских састанака, трибина, радионица са стручним темама;</p>
				<p>3) Саветодавни рад са родитељима/старатељима ученика који имају емоционалне и понашајне проблеме;</p>
				<p>4) Информисање родитеља/старатеља о релевантним информацијама за рад дома ученика и подстицање њихове партиципације. </p>
				<p class="clan">VI. РАД СА ДИРЕКТОРОМ, СТРУЧНИМ САРАДНИЦИМА, СТРУЧНИМ САРАДНИКОМ – АСИСТЕНТОМ</p>
				<p>1) Сарадња са директором и стручним сарадницима у циљу унапређивања рада дома ученика; </p>
				<p>2) Сарадња са директором и стручним сарадницима на заједничком планирању активности, стручног усавршавања васпитача, изради стратешких докумената дома ученика, анализи података и припреми извештаја; </p>
				<p>3) Сарадња са директором и стручним сарадницима у оквиру рада различитих тимова и комисија; </p>
				<p>4) Сарадња са стручним сарадником-асистентом у циљу унапређивања рада са ученицима којима је потребна додатна подршка.</p>
				<p class="clan">VII. РАД У СТРУЧНИМ ОРГАНИМА И ТИМОВИМА</p>
				<p>1) Учествовање у раду педагошког већа; </p>
				<p>2) Учествовање у раду тимова, актива и комисија на нивоу дома ученика који се образују ради остваривања одређених задатака, програма или пројекта; </p>
				<p class="clan">VIII. САРАДЊА СА НАДЛЕЖНИМ УСТАНОВАМА, ОРГАНИЗАЦИЈАМА, УДРУЖЕЊИМА И ЈЕДИНИЦОМ ЛОКАЛНЕ САМОУПРАВЕ</p>
				<p>1) Сарадња са образовним, здравственим, социјалним и другим институцијама значајним за остваривање циљева рада дома ученика и добробити ученика; </p>
				<p>2) Учествовање у раду стручних удружења, њихових органа, комисија, одбора;</p>
				<p>3) Учествовање у истраживањима научних, просветних и других установа; </p>
				<p>4) Сарадња са психолозима који раде у другим установама, институцијама, организацијама, удружењима од значаја за остваривање васпитног рада и добробити ученика;</p>
				<p>5) Сарадња са организацијама на нивоу локалне самоуправе у циљу подршке развоја младих.</p>
				<p class="clan">IX. ВОЂЕЊЕ ДОКУМЕНТАЦИЈЕ, ПРИПРЕМА ЗА РАД И СТРУЧНО УСАВРШАВАЊЕ</p>
				<p>1) Вођење евиденције о сопственом раду на дневном, месечном и годишњем нивоу;</p>
				<p>2) Припрема за послове предвиђене годишњим програмом рада и оперативним плановима рада психолога;</p>
				<p>3) Прикупљање и заштита материјала који садржи личне податке о ученицима и резултате психолошких тестирања у складу са етичким кодексом психолога;</p>
				<p>4) Стручно се усавршава праћењем стручне литературе и периодике, учествовањем у активностима струковних удружења и похађањем обука стручног усавршавања и учествовањем у стручним скуповима. </p>
				<p class="bold">Препоруке за остваривање програма</p>
				<p>У Програму рада су наведени општи циљ и задаци рада психолога као и попис послова којима се они остварују распоређених у девет области без препорученог броја радних сати. На основу њега сваки психолог, у зависности од специфичности дома ученика у коме ради, планира конкретне активности којима ће се бавити и припрема свој годишњи програм рада као и месечне оперативне планове рада. При планирању треба имати у виду да постоје послови који се реализују током целе године и они који су фиксирани само у одређеном периоду. </p>
				<p>Наведени циљ и задатке психолог остварује обављањем следећих стручних послова: </p>
				<p>1) психолошка процена и примена стандардизованих психолошких мерних инструмената;</p>
				<p>2) психолошка превенција и едукација; </p>
				<p>3) психолошко саветовање;</p>
				<p>4) психолошко истраживање и евалуација.</p>
				<p>Психолог има самосталност да у складу са проценом ситуације, својим стручним знањем и етиком струке процењује које ће стандардизоване психолошке мерне инструменте примењивати, на који начин ће прикупљати податке потребне за свој рад, која ће истраживања спроводити, кога ће укључити у одређене активности. </p>
				<p>Праћење и подстицање развоја ученика (интелектуални, емоционални, социјални, морални, професионални развој и развој система вредности) започиње упознавањем личности ученика при упису у установу, прикупљањем података о основним карактеристикама ученика и његове породице. Начин даљег праћења развоја и напредовања ученика психолог дефинише у зависности од специфичности дома ученика у коме ради и индивидуалних карактеристика ученика. </p>
				<p>Да би психолог могао ефикасно да спроведе непосредни рад са учеником неопходна је стална сарадња са другим учесницима домског живота (сам ученик, други ученици, васпитачи, родитељи/старатељи, директор) који ће га благовремено обавестити о новонасталим променама због којих се појављује потреба за непосредним радом психолога са учеником.</p>
				<p>Тимски рад са осталим учесницима живота установе је једна од основних претпоставки успешног рада психолога. Посебно је важна сарадња са другим стручним сарадницима, уколико их установа има, са којима тимски у оквиру одређених области рада и послова, реализује различите активности а у складу са базичним образовањем, разликама у методама, техникама и инструментима који се користе.</p>
				<p>О свом раду психолог води евиденцију у следећој документацији: књигу евиденције рада стручног сарадника и психолошки досије ученика.</p>
				<p>Документација са резултатима психолошких испитивања, резултати психолошке процене и налаз спадају у професионалну тајну. Мишљење психолога које се даје на основу психолошке процене и налаза може се доставити тиму или комисији која је формирана у дому, васпитачу, директору, просветном саветнику и просветном инспектору. Уколико мишљење психолога тражи школа, центар за социјални рад, здравствена установа или суд, морају упутити дому писмени захтев са образложењем.</p>
				<p>Да би се заштитила приватност и подаци личне природе ученика и родитеља, односно старатеља, као и прописана процедура психолошког рада и процес рада уопште, потребно је да психолог има обезбеђену засебну просторију за непосредни рад са ученицима и родитељима, односно старатељима.</p>
				<p class="bold">ПЕДАГОГ </p>
				<p class="italik">ЦИЉ</p>
				<p>Педагог у дому ученика применом научно заснованих педагошких теорија, емпиријских сазнања и практичних вештина доприноси остваривању и унапређивању васпитног рада у дому.</p>
				<p class="italik">ЗАДАЦИ </p>
				<p>1) Учествовање у планирању, праћењу, вредновању и унапређивању васпитног рада дома ученика;</p>
				<p>2) Подршка развоју личности ученика и пружање помоћи у учењу и школском постигнућу;</p>
				<p>3) Подршка и помоћ васпитачима у спровођењу и унапређивању васпитног рада; </p>
				<p>4) Унапређивање сарадње породице и дома по питањима значајним за васпитање и образовање ученика; </p>
				<p>5) Унапређивање сарадње са школом, локалном самоуправом, стручним и струковним организацијама и другим институцијама од значаја за успешан рад дома ученика;</p>
				<p>6) Пружање подршке васпитачима у њиховом професионалном развоју;</p>
				<p>7) Превентивни рад у домену здравља ученика, безбедности и заштите њихових права.</p>
				<p class="italik">ОБЛАСТИ РАДА</p>
				<p class="clan">I. ПЛАНИРАЊЕ И ПРОГРАМИРАЊЕ ВАСПИТНОГ РАДА</p>
				<p>1) Учествовање у изради развојног плана дома ученика;</p>
				<p>2) Учествовање у изради годишњег плана и програма рада дома ученика;</p>
				<p>3) Припремање годишњих и месечних планова рада педагога;</p>
				<p>4) Спровођење анализа и истраживања у циљу унапређења рада дома ученика;</p>
				<p>5) Пружање помоћи васпитачима у планирању и документовању васпитног рада у васпитној групи; </p>
				<p>6) Учествовање у избору и планирању иновативних и специјализованих програма дома ученика; </p>
				<p>7) Учествовање у планирању превентивних активности које доприносе унапређењу здравља, безбедности и заштите права ученика у дому ученика;</p>
				<p>8) Планирање организације рада дома и заједничких активности са директором и другим стручним сарадницима;</p>
				<p>9) Учешће у планирању и организовању различитих облика сарадње са другим институцијама;</p>
				<p>10) Учествовање у формирању и структурирању васпитних група;</p>
				<p>11) Учествовање у избору стручне литературе и дидактичких материјала у дому ученика;</p>
				<p>12) Учествовање у писању пројеката дома ученика и конкурисању за финансијска средства;</p>
				<p>13) Иницирање и учешће у иновативним видовима планирања различитих облика васпитног рада; </p>
				<p>14) Учествовање у избору и конципирању слободних активности ученика;</p>
				<p>15) Учешће у планирању и реализацији културних манифестација, наступа ученика, медијског представљања дома ученика и слично;</p>
				<p>16) Припремање плана сопственог стручног усавршавања и професионалног развоја;</p>
				<p>17) Пружање помоћи васпитачима у изради планова рада секција.</p>
				<p class="clan">II. ПРАЋЕЊЕ И ВРЕДНОВАЊЕ ВАСПИТНОГ РАДА</p>
				<p>1) Учешће у праћењу и вредновању васпитног рада дома ученика и предлагање мера за његово побољшање;</p>
				<p>2) Систематско праћење адаптације и напредовања ученика;</p>
				<p>3) Анализа успеха ученика на класификационим периодима и предлагање мера за побољшање општег успеха;</p>
				<p>4) Учешће у праћењу и вредновању ефеката иновативних активности и пројеката;</p>
				<p>5) Иницирање и учествовање у истраживањима васпитне праксе које реализује дом ученика; </p>
				<p>6) Учешће у изради годишњег извештаја о раду дома ученика. </p>
				<p class="clan">III. РАД СА ВАСПИТАЧИМА</p>
				<p>1) Помоћ васпитачима на конкретизовању и операционализовању циљева и задатака васпитног рада; </p>
				<p>2) Подршка васпитачима у усклађивању програмских захтева са специфичностима контекста остваривања васпитног рада; </p>
				<p>3) Помоћ васпитачима на унапређивању квалитета васпитног рада иницирањем и увођењем савремених метода и облика рада;</p>
				<p>4) Јачање компетенција васпитача за рад са ученицима ради побољшања школске успешности;</p>
				<p>5) Мотивисање васпитача на континуирано стручно усавршавање; </p>
				<p>6) Праћење начина вођења педагошке документације васпитача;</p>
				<p>7) Оснаживање васпитача за рад са ученицима из осетљивих друштвених група развијањем толеранције и флексибилног става према различитим друштвеним групама;</p>
				<p>8) Подршка васпитачима у реализацији угледних активности и примера добре праксе;</p>
				<p>9) Подршка васпитачима у сарадњи са родитељем/старатељем;</p>
				<p>10) Помоћ приправницима у процесу увођења у посао, као и у припреми полагања испита за лиценцу;</p>
				<p>11) Учествовање у раду комисије за проверу савладаности програма увођења у посао васпитача, стручног сарадника.</p>
				<p class="clan">IV. РАД СА УЧЕНИЦИМА</p>
				<p>1) Учешће у организацији пријема ученика, праћења процеса адаптације и подршка у превазилажењу тешкоћа;</p>
				<p>2) Пружање помоћи и подршке ученицима у њиховом напредовању у учењу и школском постигнућу;</p>
				<p>3) Идентификовање ученика са проблемима у учењу и понашању и рад на отклањању педагошких узрока тих проблема; </p>
				<p>4) Подстицање ученичке партиципације, пружање подршке и помоћи ученицима у раду ученичких организација на нивоу дома и њихово укључивање у различите пројекте и активности на локалном нивоу; </p>
				<p>5) Подршка ученицима у њиховом професионалном развоју; </p>
				<p>6) Подршка ученицима у конструктивном коришћењу слободног времена;</p>
				<p>7) Организовање и спровођење превентивних активности у области здравља, безбедности и заштите права.</p>
				<p class="clan">V. САРАДЊА СА РОДИТЕЉИМА/СТАРАТЕЉИМА </p>
				<p>1) Сарадња са родитељима/старатељима у циљу прикупљања података о ученицима;</p>
				<p>2) Припрема и реализација родитељских састанака, трибина, радионица са стручним темама;</p>
				<p>3) Подршка и помоћ родитељима/старатељима ученика који имају тешкоће у учењу и школском постигнућу;</p>
				<p>4) Информисање родитеља/старатеља о релевантним информацијама за рад дома ученика и подстицање њихове партиципације. </p>
				<p class="clan">VI. РАД СА ДИРЕКТОРОМ, СТРУЧНИМ САРАДНИЦИМА И СТРУЧНИМ САРАДНИКОМ – АСИСТЕНТОМ </p>
				<p>1) Сарадња са директором и стручним сарадницима у циљу унапређивања рада дома ученика; </p>
				<p>2) Сарадња са директором и стручним сарадницима на заједничком планирању активности, стручног усавршавања васпитача, изради стратешких докумената дома ученика, анализи података и припреми извештаја; </p>
				<p>3) Сарадња са директором и стручним сарадницима у оквиру рада различитих тимова и комисија; </p>
				<p>4) Сарадња са стручним сарадником-асистентом у циљу унапређивања рада са ученицима којима је потребна додатна подршка.</p>
				<p class="clan">VII. РАД У ПЕДАГОШКОМ ВЕЋУ И ТИМОВИМА</p>
				<p>1) Учествовање у раду педагошког већа; </p>
				<p>2) Учествовање у раду тимова, актива и комисија на нивоу дома ученика који се образују ради остваривања одређених задатака, програма или пројекта. </p>
				<p class="clan">VIII. САРАДЊА СА НАДЛЕЖНИМ УСТАНОВАМА, ОРГАНИЗАЦИЈАМА, УДРУЖЕЊИМА И ЈЕДИНИЦОМ ЛОКАЛНЕ САМОУПРАВЕ</p>
				<p>1) Сарадња са образовним, здравственим, социјалним, научним, културним и другим установама које доприносе остваривању циљева и задатака рада дома и добробити ученика; </p>
				<p>2) Учествовање у истраживањима научних, просветних и других установа;</p>
				<p>3) Сарадња са педагозима који раде у другим установама, институцијама, организацијама, удружењима од значаја за остваривање васпитног рада и добробити ученика;</p>
				<p>4) Сарадња са организацијама на нивоу локалне самоуправе у циљу подршке развоја младих.</p>
				<p class="clan">IX. ВОЂЕЊЕ ДОКУМЕНТАЦИЈЕ, ПРИПРЕМА ЗА РАД И СТРУЧНО УСАВРШАВАЊЕ</p>
				<p>1) Вођење евиденције о сопственом раду на дневном, месечном и годишњем нивоу;</p>
				<p>2) Припрема за послове предвиђене годишњим програмом рада и оперативним плановима рада педагога;</p>
				<p>3) Прикупљање података о ученицима и чување материјала који садрже личне податке о ученицима у складу са етичким кодексом педагога;</p>
				<p>4) Стручно се усавршава праћењем стручне литературе и периодике, учествовањем у активностима струковних удружења и похађањем обука стручног усавршавања и учествовањем у стручним скуповима. </p>
				<p class="bold">Препоруке за остваривање програма</p>
				<p>Све наведене области рада педагога саставни су део његовог годишњег плана и програма рада. У зависности од специфичности дома ученика у коме ради, педагог припрема свој годишњи план и програм рада, месечне оперативне планове. Остали послови реализују се на основу проблематике и потреба које се намећу у свакодневном раду те их није могуће прецизно временски одредити.</p>
				<p>Педагог остварује функције: сарадника, координатора, саветодавца и иницијатора.</p>
				<p>У оквиру сарадње педагог остварује непосредан контакт са васпитачима, директором, родитељима, школом и другим установама, у циљу унапређења општих услова и напретка у развоју ученика. </p>
				<p>Као координатор педагог повезује рад свих учесника васпитног рада у дому како би резултати васпитног рада био што бољи.</p>
				<p>Као саветодавац педагог подстиче, усмерава и прати организацију и спровођење васпитних активности са ученицима и родитељима/старатељима. </p>
				<p>Као иницијатор педагог прати новине у оквиру професије и подручја рада и непосредним радом покреће и подстиче савремени и стручни прилаз васпитном раду у дому.</p>
				<p>У раду са ученицима педагог врши испитивања педагошких чинилаца успеха и неуспеха ученика, професионалних интересовања и слободног времена, мотивације, интерперсоналних односа, ставова ученика према појединим питањима из живота и рада у дому. Обавља саветодавно инструктивни рад са њима, помаже им у избору најповољнијих метода учења, коришћењу литературе и других извора знања, учествује у организацији ученичких акција и манифестација.</p>
				<p>Педагог врши одабир облика и метода рада које обезбеђују остваривање планираних активности и ефикасност у раду. Самостално или у сарадњи врши анализе и настоји да открије факторе који доприносе односно угрожавају успешност ученика, и предлаже мере за његово напредовање. Начин праћења развоја и напредовања ученика педагог бира у зависности од специфичности дома у коме ради и индивидуалних карактеристика ученика.</p>
				<p>Тимски рад са осталим учесницима живота дома је једна од основних претпоставки успешног рада педагога. Посебно је важна сарадња са другим стручним сарадницима, уколико их дом има, са којима тимски у оквиру одређених области рада и послова, реализује различите активности а у складу са базичним образовањем, разликама у методама, техникама и инструментима који се користе.</p>
				<p>Педагог води књигу евиденције рада стручног сарадника. То је документ који је доступан и садржи попис дневних активности, а досијеа о индивидуалном раду са ученицима спадају у професионалну тајну. Досије ученика, протоколи индивидуалних разговора са учеником дају се на увид другом лицу по утврђеној законској процедури.</p>
				<p>Да би се заштитила приватност и подаци личне природе ученика и родитеља, односно старатеља, као и прописана процедура рада уопште, потребно је да педагог има обезбеђену засебну просторију за непосредни рад са ученицима и родитељима, односно старатељима.</p>
				<p> Вредновање свог рада педагог спроводи на крају школске године и периодично након реализованих активности. То обухвата све планиране и ванредне послове из девет области којима се педагог бавио током године. Сопствена процена остварености резултата рада значајна је за унапређење рада и планирање наредних активности.</p>
	</div>


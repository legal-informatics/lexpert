


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 35. став 6. Закона о дивљачи и ловству („Службени гласник РС”, број 18/10),</p>
	<p>Министар пољопривреде, трговине, шумарства и водопривреде, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК 
	</p>
	<p class="naslov" style="line-height: 150%; margin-top: 0">о начину обележавања, односно означавања граница и ловно-техничких објеката у ловишту</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 76 од 12. октобра 
	2011.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником ближе се прописује начин обележавања, односно означавања граница ловишта, терена за обуку паса и полигона за лов дивљачи, као и ловно-техничких објеката у ловишту.</p>
	<p class="clan">Члан 2.</p>
	<p>Границе ловишта, терена за обуку паса и полигона за лов дивљачи, као и ловно-техничких објеката у ловишту видно се обележавају, односно означавају одговарајућим таблама.</p>
	<p class="clan">Члан 3.</p>
	<p>Табле којима се обележавају, односно означавају границе ловишта, терена за обуку паса и полигона за лов дивљачи су од метала, правоугаоног облика, величине најмање 50 x 30 cm, жуте боје, са текстом исписаним црним словима ћириличким и латиничним писмом, а на подручјима где се користи писмо националне мањине и на том писму. 
	</p>
	<p class="clan">Члан 4.</p>
	<p>Текст на таблама којима се обележава, односно означава граница ловишта садржи назив ловишта и назив корисника ловишта, а може да садржи и лого корисника ловишта.</p>
	<p>Текст на таблама којима се обележава, односно означава граница терена за обуку паса садржи назив ловишта и речи: „терен за обуку паса”, а може да садржи и лого корисника ловишта.</p>
	<p>Текст на таблама којима се обележава, односно означава граница полигона за лов дивљачи садржи назив ловишта и речи: „полигон за лов дивљачи”, а може да садржи и лого корисника ловишта.</p>
	<p class="clan">Члан 5.</p>
	<p>Табле којима се обележавају, односно означавају границе ловишта постављају се на погодну основу или држач на карактеристичним тачкама, у складу са актом о установљавању ловишта.</p>
	<p class="clan">Члан 6.</p>
	<p>Табле којима се обележавају, односно означавају ловно-технички објекти у ловишту (високе и ниске чеке) су од метала, правоугаоног облика, величине најмање 15 x 15 cm, жуте боје, са арапским редним бројем исписаним црном бојом.</p>
	<p class="clan">Члан 7. </p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-194/2011-09</p>
	<p class="potpis" style="line-height: 150%; margin-top: 0">У Београду, 30. септембра 2011. године 
	</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Душан Петровић, </span>с.р.</p>


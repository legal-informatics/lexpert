


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
.auto-style2 {
	text-align: center;
}
</style>


	<div class="story">
				<p>На основу члана 26. став 4. Закона о безбедности хране („Службени гласник РС”, број 41/09) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Министар пољопривреде и заштите животне средине доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о посебним условима хигијене ситног воћа у свежем и смрзнутом стању у фази производње, прераде и промета</p>
				<p class="auto-style2">"Службени гласник РС", број 48 од 25. маја 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником ближе се прописују посебни услови хигијене ситног воћа у свежем и смрзнутом стању у фази производње, прераде и промета.</p>
				<p class="clan">Члан 2.</p>
				<p>Посебни услови хигијене ситног воћа из члана 1. овог правилника, односе се на фазе производње, прераде и промета, и то: </p>
				<p>1) пријем свежег ситног воћа;</p>
				<p>2) производња смрзнутог ситног воћа;</p>
				<p>3) класирање, паковање и складиштење смрзнутог ситног воћа;</p>
				<p>4) транспорт свежег и смрзнутог ситног воћа.</p>
				<p class="clan">Члан 3.</p>
				<p>Поједини изрази употребљени у овом правилнику, имају следеће значење:</p>
				<p>1) <span class="italik">идентификациона ознака </span>јесте документ на основу којег се идентификује свака транспортна јединица примљене сировине, полупроизвода и готовог производа, односно примљена серија или лот свежег воћа;</p>
				<p>2) <span class="italik">серија или лот </span>јесте количина свежег воћа која је ради смрзавања, примљена у хладњачу у току једног дана од стране једног произвођача и/или са једног откупног места;</p>
				<p>3) <span class="italik">ситно воће </span>јесте јагода, малина, боровница, огрозд, купина, шљива, трешња, рибизла црвена, рибизла црна, дрењина, вишња, шипурак, вишња – мараска, брусница, црна зова и слично ситно воће;</p>
				<p>4) <span class="italik">следљивост </span>јесте могућност праћења ситног воћа у свежем и смрзном стању кроз све фазе производње, прераде и промета;</p>
				<p>5) <span class="italik">хладњача </span>јесте објекат у којем субјект у пословању храном врши пријем свежег ситног воћа, производњу смрзнутог ситног воћа, класирање, паковање и складиштење смрзнутог ситног воћа.</p>
				<p class="clan">Члан 4.</p>
				<p>За ситно воће у свим фазама производње, прераде и промета обезбеђује се следљивост, на основу успостављеног система, процедура и документације.</p>
				<p>Субјекти који се баве производњом, прерадом и прометом ситног воћа идентификују сваки субјект од којег набављају свеже ситно воће и означавају сваку примљену серију или лот свежег воћа, односно додељују им идентификациону ознаку.</p>
				<p>Идентификациона ознака прати сваку серију или лот свежег воћа која се прими у хладњачу.</p>
				<p>Идентификационе ознаке евидентирају се на начин који омогућава праћење дате серије или лота кроз све фазе производње, прераде и промета.</p>
				<p class="clan">Члан 5.</p>
				<p>Субјекти који се баве производњом, прерадом и прометом ситног воћа обезбеђују услове хигијене у погледу објеката и просторија у којима се послује храном, опреме и уређаја и стручног лица које руководи процесом производње у складу са законом којим се уређује безбедност хране. </p>
				<p>Потврда о извршеном упису у Централни регистар објеката доступна је у хладњачи а регистарски број хладњаче уписује се на откупном листу који се издаје за откупљено свеже воће. </p>
				<p class="clan">Члан 6.</p>
				<p>Субјекти које се баве производњом, прерадом и прометом ситног воћа врше прање и дезинфекцију повратне амбалаже.</p>
				<p>Амбалажа за вишекратну употребу смрзнутог ситног воћа мора бити таква да се лако чисти, дезинфикује и одржава.</p>
				<p>Оштећене гајбице и амбалаже се не употребљавају за паковање смрзнутог ситног воћа.</p>
				<p>Сва амбалажа која долази у додир са ситним воћем било да је свеже или смрзнуто испуњава услове у погледу материјала који долазе у додир са храном, у складу са посебим прописом о хигијени хране.</p>
				<p>Ситно воће код кога је дошло до оштећења током пријема, прераде или складиштења, измешта се у контејнер који је удаљен од хладњаче са назнаком „неусаглашени производи”.</p>
				<p>Ситно воће код кога је утврђено присуство контаминената, измешта се у контејнер са назнаком „контаминирани производи”.</p>
				<p class="clan">Члан 7.</p>
				<p>Ако субјект који се бави производњом, прерадом и прометом ситног воћа продаје другом субјекту свеже или смрзнуто ситно воће, пошиљку свежег или смрзнутог ситног воћа прати следећа документација:</p>
				<p>1) копија потврде о извршеном упису у Централни регистар објеката;</p>
				<p>2) потврда о регистрацији откупног места субјекта;</p>
				<p>3) копија откупног листа, односно рачуна издатог за купљено свеже или смрзнуто ситно воће;</p>
				<p>4) изјава субјекта да су у периоду руковања свежим или смрзнутим ситним воћем били обезбеђени услови хигијене хране;</p>
				<p>5) спецификација врсте и количине воћа, са идентификационим ознакама серија или лотова.</p>
				<p class="clan">Члан 8.</p>
				<p>Свеже ситно воће допрема се у хладњачу у превозном средству које испуњава услове у складу са посебним прописом о хигијени хране.</p>
				<p>Свеже ситно воће допремљено у превозном средству које не испуњава услове из става 1. овог члана, враћа се пошиљаоцу.</p>
				<p>Подаци о враћеном свежем ситном воћу и превозном средству из става 2. овог члана евидентирају се у хладњачи.</p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 110-00-108/2016-09</p>
				<p class="auto-style1">У Београду, 12. маја 2016. године</p>
				<p class="auto-style1">Министар,</p>
				<p class="auto-style1">проф. др <span class="bold">Снежана Богосављевић Бошковић, </span>с.р.</p>
	</div>


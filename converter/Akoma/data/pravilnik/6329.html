

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 54. став 7. Закона о поморској пловидби („Службени гласник РС”, бр. 87/11, 104/13 и 18/15), </p>
				<p>Mинистар грађевинарства, саобраћаја и инфраструктуре доноси </p>
				<p>&nbsp;</p>
				<p class="odluka-zakon">ПРАВИЛНИК </p>
				<p class="naslov">о поступку регистрације и садржини регистра уговора о раду помораца </p>
				<p class="auto-style1">"Службени гласник РС", број 13 од 19. фебруара 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописује се поступак регистрације и садржина регистра уговора о раду помораца (у даљем тексту: уговор).</p>
				<p class="clan">Члан 2.</p>
				<p>Домаћи послодовац који запошљава поморца на броду домаће државне припадности (у даљем тексту: послодавац) подноси уговор у три примерка Лучкој капетанији Београд, у року од осам дана од дана ступања поморца на рад.</p>
				<p class="clan">Члан 3.</p>
				<p>На сваки примерак уговора ставља се потврда о регистрацији која садржи:</p>
				<p>1) назив Лучке капетаније Београд;</p>
				<p>2) изјаву да је уговор регистрован;</p>
				<p>3) регистарски број и датум регистрације;</p>
				<p>4) потпис шефа Лучке капетаније Београд.</p>
				<p>Након извршене регистрације, Лучка капетанија Београд доставља свакој од странака по један примерак уговора.</p>
				<p class="clan">Члан 4.</p>
				<p>Послодавац пријављује Лучкој капетанији Београд сваку промену уговора у року од осам дана од дана извршене промене.</p>
				<p>На регистрацију промене уговора примењују се одредбе овог правилника које се односе на регистрацију уговора.</p>
				<p class="clan">Члан 5.</p>
				<p>Лучка капетанија Београд врши регистрацију уговора или промене уговора у року осам дана од дана подношења уговора или његове промене на регистрацију.</p>
				<p>Након уписа података из уговора у регистар, на уговор се уписује редни број под којим је тај уговор уписан у регистар.</p>
				<p>Редни број под којим је уговор уписан у регистар је сталан и свака промена тог уговора региструје се под истим бројем.</p>
				<p class="clan">Члан 6.</p>
				<p>У поступку регистрације уговора, Лучка капетанија Београд води регистар уговора (у даљем тексту: регистар) чији су саставни делови збирка исправа и именик.</p>
				<p>У уводни део регистра из става 1. овог члана уписује се:</p>
				<p>1) редни (регистарски) број под којим је уговор уписан;</p>
				<p>2) назив, облик привредног друштва и седиште послодавца;</p>
				<p>3) име и презиме, јединствени матични број грађана, датум рођења и пребивалиште поморца;</p>
				<p>4) место и датум закључења уговора;</p>
				<p>5) време на које је уговор закључен (одређено или неодређено време).</p>
				<p>У збирку исправа полаже се један примерак регистрованог уговора.</p>
				<p>У именик се уписује:</p>
				<p>1) име и презиме, ЈМБГ и пребивалиште поморца;</p>
				<p>2) редни број под којим је уговор регистрован.</p>
				<p class="clan">Члан 7.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-34/2016-06 </p>
				<p class="auto-style2">У Београду, 12. фебруара 2016. године</p>
				<p class="auto-style2">Министар, </p>
				<p class="auto-style2">проф. др <span class="bold">Зорана Михајловић,</span> с.р.</p>
	</div>


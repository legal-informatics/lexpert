


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 6. став 1. Закона о техничким захтевима за производе и оцењивању усаглашености („Службени гласник РС”, број 36/09),</p>
	<p>Министар привреде доноси</p>
	<p>&nbsp;</p>
	<p class="odluka-zakon">ПРАВИЛНИК </p>
	<p class="naslov">о oбележавању производа од кристалног стакла</p>
	<p class="naslov"><span style="font-weight: 400">"Службени гласник РС", број 
	143 од 26. децембра 2014.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописују се захтеви за обележавање производа од кристалног стакла, као и преглед производа од кристалног стакла после испоруке на тржиште.</p>
	<p class="clan">Члан 2.</p>
	<p>Поједини изрази употребљени у овом правилнику имају следеће значење:</p>
	<p>1) <span class="italik">испорука на тржишту</span> је свако чињење доступним производа од кристалног стакла на тржишту Републике Србије ради дистрибуције, потрошње или употребе, са или без накнаде; 
	</p>
	<p>2)<span class="italik"> испоручилац </span>је произвођач, заступник, увозник или дистрибутер.</p>
	<p>Други изрази употребљени у овом правилнику, који нису дефинисани у ставу 1. овог члана, имају значење дефинисано законима којима се уређују технички захтеви за производе и оцењивање усаглашености, трговина и заштита потрошача.</p>
	<p class="clan">Члан 3.</p>
	<p>Оваj правилник се примењује на производе од кристалног стакла који се користе у свакодневној употреби (за столом, у кухињи, за тоалетне сврхе, у канцеларијама, за украшавање и сличне сврхе), укључујући и производе од кристалног стакла који су наведени у пропису којим се утврђује номенклатура царинске тарифе (у даљем тексту: производи од кристалног стакла).</p>
	<p class="clan">Члан 4.</p>
	<p>Производи од кристалног стакла који имају описе из колоне б) Прилога 1 – Врсте кристалног стакла, који је одштампан уз овај правилник и чини његов саставни део, могу се испоручити на тржиште само ако су обележени симболима наведеним у колони ж) Прилога 1 и ако имају одговарајућа својства из колона г)–е) Прилога 1.</p>
	<p class="clan">Члан 5.</p>
	<p>Производи од кристалног стакла, који се рекламирају, могу да буду обележени симболима из колоне ж) Прилога 1, само ако имају својства наведена у колонама г)–е) Прилога 1.</p>
	<p class="clan">Члан 6.</p>
	<p>Ако назив испоручиоца, трговачка марка или било који други натпис на производу од кристалног стакла садржи, као самосталну реч, корен речи или придев, неки од описа из колоне б) Прилога 1 или назив који би се могао погрешно протумачити као опис тог производа, непосредно испред трговачке марке, односно назива, ставља се видљив натпис који садржи: 
	</p>
	<p>1) својства производа из колона г)–е) Прилога 1, или</p>
	<p>2) изјаву испоручиоца о тачним својствима производа, ако тај производ нема својства из колона г)–е) Прилога 1.</p>
	<p>Уколико се производ од кристалног стакла обележава на начин прописан у члану 4. овог правилника и у ставу 1. овог члана, опис и симбол се могу налазити на једној етикети.</p>
	<p class="clan">Члан 7.</p>
	<p>Производ од кристалног стакла може се испоручити на тржиште само уколико је опис из колоне б) Прилога 1 на српском језику. 
	</p>
	<p class="clan">Члан 8.</p>
	<p>Приликом прегледа производа од кристалног стакла после њихове испоруке на тржиште проверава се усклађеност описа и симбола на производима од кристалног стакла са захтевима овог правилника.</p>
	<p class="clan">Члан 9.</p>
	<p>Преглед производа од кристалног стакла после њихове испоруке на тржиште, којим се утврђује да ли производи од кристалног стакла на којима се налазе описи или симболи из Прилога 1 имају одговарајућа својства из колона г)–е) Прилога 1, врши се на основу метода из Прилога 2 – Одређивање хемијских и физичких својстава врста кристалног стакла, који је одштампан уз овај правилник и чини његов саставни део.</p>
	<p class="clan">Члан 10.</p>
	<p>Овај правилник је усклађен са начелима и битним захтевима из Директиве Савета од 15. децембра 1969. године о усклађивању закона држава чланица који се односе на кристално стакло, 69/493/EЕЗ.</p>
	<p class="clan">Члан 11. </p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2018. године.</p>
	<p class="potpis">Број 021-02-032/2014-07</p>
	<p class="potpis">У Београду, 16. децембра 2014. године</p>
	<p class="potpis">Министар,</p>
	<p class="potpis"><span class="bold">Жељко Сертић, </span>с.р.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-staklo_Page__opt.jpeg&amp;doctype=reg&amp;abc=cba&amp;eli=true&amp;eliActId=419037&amp;regactid=419037" alt="pravilnik-staklo_Page_3.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-staklo_Page_opt1.jpeg&amp;doctype=reg&amp;abc=cba&amp;eli=true&amp;eliActId=419037&amp;regactid=419037" alt="pravilnik-staklo_Page_4.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-staklo_Page_opt2.jpeg&amp;doctype=reg&amp;abc=cba&amp;eli=true&amp;eliActId=419037&amp;regactid=419037" alt="pravilnik-staklo_Page_5.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-staklo_Page_opt3.jpeg&amp;doctype=reg&amp;abc=cba&amp;eli=true&amp;eliActId=419037&amp;regactid=419037" alt="pravilnik-staklo_Page_6.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-staklo_Page_opt4.jpeg&amp;doctype=reg&amp;abc=cba&amp;eli=true&amp;eliActId=419037&amp;regactid=419037" alt="pravilnik-staklo_Page_7.tiff"></p>
	<p align="right">ПРИЛОГ 2</p>
	<p class="clan">ОДРЕЂИВАЊЕ ХЕМИЈСКИХ И ФИЗИЧКИХ СВОЈСТАВА ВРСТА КРИСТАЛНОГ СТАКЛА</p>
	<p class="clan">ОДРЕЂИВАЊЕ ХЕМИЈСКИХ СВОЈСТАВА</p>
	<p>1. BaO и PbO</p>
	<p>1.1 Одређивање BaO + PbO</p>
	<p>Одмери се приближно 0,5 g стакленог праха, са тачношћу од 0,0001 g, и стави у платинску посуду. Накваси се водом и додаје 10 ml 15% раствора H<span class="subscript">2</span>SO<span class="subscript">4</span> и 10 ml HF. Загрева се на пешчаном купатилу до престанка издвајања белих пара. Остави се да се охлади и поступак понови са 10 ml HF. Загрева се до поновне појаве белих пара. Остави се да се охлади, а затим се исперу ивице посуде дестилованом водом. Загрева се до поновне појаве белих пара. Остави се да се охлади, пажљиво дода 10 ml дестиловане воде, а потом пренесе у лабораторијску чашу од 400 ml. Посуда се испере више пута 10% раствором H<span class="subscript">2</span>SO<span class="subscript">4</span> и раствор разблажи до 100 ml истим раствором. Остави се да кључа 2–3 минута, а затим да одстоји преко ноћи. 
	</p>
	<p>Раствор се процеди кроз лончић за филтрирање степена порозности 4, испере 10% раствором H<span class="subscript">2</span>SO<span class="subscript">4</span>, а затим још два-три пута са C<span class="subscript">2</span>H<span class="subscript">5</span>OH. Суши се један сат у сушници на температури од 150° C. Измери се добијени талог у облику BaSO<span class="subscript">4</span> + PbSO<span class="subscript">4</span>. 
	</p>
	<p>1.2 Одређивање<span class="italik"> </span>BaO</p>
	<p>Одмери се приближно 0,5 g стакленог праха, са тачношћу од 0,0001 g, и стави у платинску посуду. Накваси се водом и дода 10 ml HF и 5 ml HClO<span class="subscript">4</span>. Загревање се врши на пешчаном купатилу све до престанка издвајања белих пара.</p>
	<p>Остави се да се охлади и дода још 10 ml HF. Загрева се до појаве белих пара. Остави се да се охлади, а затим исперу ивице посуде дестилованом водом. Загрева се поново и упари до појаве сувог остатка. Поступак се понавља са 50 ml 10 % раствора HCl и благо загрева како би се убрзало растварање. Раствор се пренесе у лабораторијску чашу од 400 ml и разблажи дестилованом водом до 200 ml. Остави се да прокључа и уводи H<span class="subscript">2</span>S у врео раствор. Када талог PbS падне на дно чаше, прекинути увођење H<span class="subscript">2</span>S. Процеди се кроз фини филтер папир и испере хладном водом, засићеном H<span class="subscript">2</span>S. 
	</p>
	<p>Стави се филтрат да прокључа и, ако је потребно, смањи упаравањем до запремине од 300 ml. У врео раствор дода се 10 ml 10% раствора H<span class="subscript">2</span>SO<span class="subscript">4</span>. Престаје се са загревањем и филтрат се остави да одстоји најмање четири сата. 
	</p>
	<p>Филтрат се процеди кроз фини филтер папир и испере хладном дестилованом водом. Талог се жари на 1050 °C, и измери BaSO<span class="subscript">4</span>.</p>
	<p>2. Одређивање ZnO</p>
	<p>Након одвајања BaSO<span class="subscript">4</span> упари се филтрат до запремине од 200 ml. Неутралише се амонијаком уз индикатор метил-црвено и додаје 20 ml 0,05 mol/dm³ H<span class="subscript">2</span>SO<span class="subscript">4</span>. Подеси се pH вредност на 2 (pH метром) додавањем 0,05 mol/dm³ H<span class="subscript">2</span>SO<span class="superscript">4</span> или 0,1 mol/dm³ NaOH и таложи ZnS на хладно увођењем H<span class="subscript">2</span>S. Талог се остави да одстоји четири сата, а затим се процеди кроз фини филтер папир. Испира се хладном водом, засићеном H<span class="subscript">2</span>S. Талог на филтер папиру се раствори преливајући га са 25 ml врелог 10 % раствора HCl. Филтер се испере кључалом водом све док се не добије количина од 150 ml филтрата. Неутралише се амонијаком уз присутност лакмус папира, а онда дода 1–2 g чврстог уротропина у својству пуфера за одржавање pH вредности на 5. Дода se неколико капи 0,5% свеже припремљеног воденог раствора ксиленол-оранжа и титрује са 0,5 mol/dm³ раствором Комплексона III (EDTA) све до промене ружичасте боје у лимун жуту.</p>
	<p>3. Одређивање K<span class="subscript">2</span>O</p>
	<p>– таложењем и мерењем калијум тетрафенилбората.</p>
	<p>Поступак: 2 g стакла, након дробљења и просeјавања, изложи се дејству 2 ml концентроване HNO<span class="subscript">3</span>, 15 ml HClO<span class="subscript">4</span>, 25 ml HF у платинској посуди у воденом купатилу, а затим и на пешчаном купатилу. Након што се испусте густе паре HClO<span class="subscript">4</span> (поступак се наставља док се не осуши), разблажи се са 20 ml вреле воде и 2–3 ml концентроване HCl. 
	</p>
	<p>Садржај се пренесе у градуисани балон од 200 ml и допуни дестилованом водом до ознаке. 
	</p>
	<p>Реагенси:</p>
	<p>– 6% раствор натријум тетрафенилбората: раствори се 1,5 g реагенса у 250 ml дестиловане воде. Блага замућеност која је остала уклања се додавањем 1 g хидратисаног алуминијум-оксида. Протресе се пет минута, филтрира, и првих 20 ml поновно филтрира. 
	</p>
	<p>– Раствор за испирање талога: припреми се мало калијумове соли за таложење тако што се 0,1 g KCl дода у 50 ml 0,1 mol/dm³ HCl у коју се улије уз мешање раствор тетрафенилбората све дотле док се таложење не заврши. Филтрира се кроз лончић за филтрирање са синтером. Талог се испира дестилованом водом. Суши се у ексикатору на собној температури. Затим се дода 20 mg до 30 mg те соли у 250 ml дестиловане воде. Повремено се промеша. Након тридесет минута, додаје се 0,5–1 g хидратисаног алуминијум-оксида. Меша се неколико минута и филтрира.</p>
	<p>Поступак: Узима се аликвотни део раствореног стакла, који садржи приближно 10 mg K<span class="subscript">2</span>O. Разблажи се до приближно 100 ml. Лагано мешајући, полако се додаје раствор реагенса, око 10 ml на сваких претпостављених 5 mg K<span class="subscript">2</span>O. Остави се да одстоји највише петнаест минута, а затим филтрира кроз претходно измерени лончић за филтрирање са синтером, порозности 3 или 4. Испира се раствором за испирање. Суши се тридесет минута на температури од 120° C. Гравиметријски фактор за К<span class="subscript">2</span>О је 0,13143.</p>
	<p>4. Дозвољено одступање</p>
	<p>За свако одређивање дозвољено одступање је ± 0,1 у апсолутној вредности. Ако се из анализа за садржај оксида добијају ниже вредности унутар дозвољеног одступања, онда се за утврђене границе (30%, 24% или 10%) узимају средње вредности добијене од најмање три анализе. Ако су средње вредности веће или једнаке 29,95%, 23,95%, и 9,95% респективно, кристално стакло се мора сврстати у одговарајуће категорије 30%, 24% и 10%.</p>
	<p class="clan">ОДРЕЂИВАЊЕ ФИЗИЧКИХ СВОЈСТАВА</p>
	<p>1. Густина </p>
	<p>Густину кристалног стакла одређујемо методом са хидростатичком вагом тачности ± 0,01. Измери се најмање 20 g узорка у ваздуху и уроњеног у дестиловану воду на температури од 20° C.</p>
	<p>2. Индекс преламања </p>
	<p>Индекс преламања се измери рефрактометром дозвољеног одступања ± 0,001.</p>
	<p>3. Микротврдоћа</p>
	<p>Тврдоћа по Викерсу (Vickers) мери се према стандарду SRPS EN ISO 6507-1, притом користећи оптерећење еквивалентно маси од 50 g и узимајући средњу вредност добијену од 15 мерења.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 4. став 3. Закона о уџбеницима („Службени гласник РС”, број 68/15),</p>
				<p>Министар просвете, науке и технолошког развоја, доноси</p>
				<p class="odluka-zakon">ПРАВИЛНИК</p>
				<p class="odluka-zakon">о начину прилагођавања садржаја и/или формата уџбеника</p>
				<p class="centar">"Службени гласник РС", број 55 од 2. јуна 2017</p>
				<p class="bold">Предмет правилника</p>
				<p class="clan">Члан 1.</p>
				<p>Oвим правилником прописују се ближи услови у погледу начина прилагођавања садржаја и/или формата уџбеника и уџбеничког комплета за ученике са сметњама у развоју и инвалидитетом (у даљем тексту: прилагођени уџбеник).</p>
				<p class="bold">Прилагођени уџбеник</p>
				<p class="clan">Члан 2.</p>
				<p>Прилагођени уџбеник, у смислу овог правилника, је претходно по закону одобрени уџбеник коме је одговарајућим прилагођавањем садржаја и/или формата, односно писма и формата омогућена приступачност за ученике са сметњама у развоју, односно инвалидитетом, у складу са њиховим потребама и могућностима. </p>
				<p class="clan">Члан 3.</p>
				<p>Прилагођени уџбеник може бити:</p>
				<p>1) штампан Брајевим писмом,</p>
				<p>2) штампан увећано на одговарајућем папиру,</p>
				<p>3) прилагођен у електронском облику,</p>
				<p>4) прилагођен за коришћење асистивне технологије.</p>
				<p class="clan">Члан 4.</p>
				<p>Прилагођавање уџбеника за слепе ученике врши се на Брајевом писму у штампаном облику или у одговарајућем електронском облику.</p>
				<p>Прилагођавање уџбеника за слабовиде ученике врши се увећањем штампе или у одговарајућем електронском облику.</p>
				<p>Прилагођавање уџбеника за ученике са моторичким сметњама врши се прилагођавањем уџбеника у електронском облику, израдом аудио уџбеника, односно штампањем уџбеника на чврстој подлози.</p>
				<p>Упутство за прилагођавање уџбеника у штампаној форми налази се у Прилогу 1, који је саставни део овог правилника.</p>
				<p class="clan">Члан 5.</p>
				<p>Издавач, у складу са потребама и могућностима ученика, припрема прилагођени уџбеник тако што делове његовог садржаја израђује у следећим електронским облицима: </p>
				<p>1) текстуални,</p>
				<p>2) звучни,</p>
				<p>3) слика,</p>
				<p>4) видео.</p>
				<p>Прилагођени уџбеник за ученике са инвалидитетом и ученике са сметњама у развоју, односно за ученике који се образују по индивидуалном образовном плану, може бити израђен мултимедијално, односно као комбинација облика из става 1. овог члана правилника, и обезбеђује интерактивност ученику.</p>
				<p>По потреби наставник може користити садржаје из одобреног или прилагођеног уџбеника из ст. 1. и 2. овог члана, и прилагодити их у складу са потребама и могућностима ученика.</p>
				<p>Упутство за прилагођавање уџбеника из ст. 1. и 2. овог члана налази се у Прилогу 2, који је саставни део овог правилника.</p>
				<p class="clan">Члан 6.</p>
				<p>Електронски додатак уџбеника прилагођава се на начин који ученицима са сметњама у развоју и инвалидитетом омогућава његово несметано коришћење. </p>
				<p>Упутство за прилагођавање електронског додатка уџбенику налазе се у Прилогу 3, који је саставни део овог правилника.</p>
				<p class="clan">Члан 7.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00117/2017-07</p>
				<p class="potpis">У Београду, 29. маја 2017. године</p>
				<p class="potpis">Министар, </p>
				<p class="potpis"><span class="bold">Младен Шарчевић, </span>с.р.</p>
				<p class="potpis">&nbsp;</p>
				<p class="clan" style="text-align: right">Прилози</p>
				<p class="potpis">&nbsp;</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=423172&amp;regactid=423172" target="_blank">Прилог 1 - Упутство за прилагођавање уџбеника у штампаној форми
				</a>

</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=423172&amp;regactid=423172" target="_blank">Прилог 2 - Упутство за прилагођавање уџбеника у електронској форми
				</a>

</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=423172&amp;regactid=423172" target="_blank">Прилог 3 - Упутство за прилагођавање електронског додатка уџбенику
				</a>

</p>
	</div>


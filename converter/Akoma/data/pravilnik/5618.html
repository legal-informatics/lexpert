


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 28. став 5. Закона о јавним набавкама („Службени гласник РС”, број 124/12),</p>
				<p>Управа за јавне набавке доноси</p>
				<p class="naslov">&nbsp;</p>
				<p class="naslov">ПРАВИЛНИК</p>
				<p class="naslov" style="margin-top: 0">о грађанском надзорнику </p>
				<p class="clan" style="margin-top: 0">"Службени гласник РС", број 29 од 29. 
				марта 2013.</p>
				<p class="clan" style="margin-top: 0">&nbsp;</p>
				<p class="bold">Предмет уређивања</p>
				<p class="clan">Члан 1.</p>
				<p>Овим правилником уређују се услови и критеријуми за именовање грађанског надзорника и начин рада грађанског надзорника.</p>
				<p class="bold">Именовање грађанског надзорника</p>
				<p class="clan">Члан 2.</p>
				<p>Грађанског надзорника именује Управа за јавне набавке (у даљем тексту: Управа), ако наручилац спроводи поступак јавне набавке чија је процењена вредност већа од милијарду динара, најкасније до дана који је у годишњем плану набавки одређен као оквирни датум покретања поступка јавне набавке, односно 30 дана од дана пријема плана набавки, у складу са Законом о јавним набавкама (у даљем тексту: Закон). </p>
				<p class="bold">Услови и критеријуми за именовање грађанског надзорника </p>
				<p class="clan">Члан 3.</p>
				<p>За грађанског надзорника може бити именовано лице из редова истакнутих стручњака у области јавних набавки или области која је у вези са предметом јавне набавке, односно удружење које се бави јавним набавкама, спречавањем корупције или сукоба интереса, у складу са Законом.</p>
				<p class="clan">Члан 4.</p>
				<p>За грађанског надзорника може бити именовано лице које се именује за грађанског надзорника као истакнути стручњак у области јавних набавки или области која је у вези са предметом јавне набавке, које испуњава следеће услове:</p>
				<p>1) стечено одговарајуће образовање, стручност и искуство у области јавних набавки, односно у одређеној области која је у вези са предметом јавне набавке;</p>
				<p>2) да лице није члан политичке организације у складу са прописом који уређује финансирање политичких организација; </p>
				<p>3) да лице није запослено или на било који начин радно ангажовано код наручиоца;</p>
				<p>4) да лице није осуђивано за кривична дела на безусловну казну затвора; </p>
				<p>5) да лице није вршилац јавне функције, односно да није вршило јавну функцију две године пре подношења захтева за именовање.</p>
				<p>Испуњеност услова из става 1. овог члана доказује се достављањем одговарајућих доказа о стеченом образовању, као и доказима о стеченом искуству у вези са спровођењем или контролом јавних набавки, подацима о објављеним стручним радовима, ауторским текстовима и слично, као и достављањем изјаве под пуном материјалном, кривичном, и моралном одговорношћу за испуњеност услова из става 1. тач. 2) – 5) овог члана. </p>
				<p class="clan">Члан 5.</p>
				<p>За грађанског надзорника може бити именовано удружење које се бави питањима јавних набавки, ако испуњава следеће услове:</p>
				<p>1) да је регистровано у складу са законом о регистрацији;</p>
				<p>2) да се удружење или чланови удружења баве анализом прописа из области јавних набавки, анализом спровођења конкретних поступака јавних набавки, анализом поступања наручилаца у фазама процеса јавних набавки и друго; </p>
				<p>3) да се најмање један члан удружења или лице запослено у удружењу или је уговорно ангажовано од стране удружења, бави пословима из става 1. тачке 2) овог члана;</p>
				<p>4) да лице које би у име удружења вршило послове грађанског надзорника није члан политичке организације у складу са прописом којим се уређује финансирање политичких организација;</p>
				<p>5) да удружење није основала политичка организација, нити је удружење закључивало уговоре са политичким субјектом које би га довело у однос зависности; </p>
				<p>6) да лице које би у име удружења вршило послове грађанског надзорника није запослено или на било који начин радно ангажовано код наручиоца.</p>
				<p>За грађанског надзорника може бити именовано удружење које се бави питањима спречавања корупције и сукоба интереса, ако испуњава следеће услове:</p>
				<p>1) да је регистровано у складу са законом о регистрацији;</p>
				<p>2) да се удружење или чланови удружења баве анализом прописа из области спречавања корупције и сукоба интереса, анализом спровођења прописа из области борбе против корупције или сукоба интереса, анализом поступања наручилаца у вези са решавањем сукоба интереса и спречавањем корупције у јавним набавкама и друго; </p>
				<p>3) да је најмање један члан удружења или лице запослено у удружењу или је уговорно ангажовано од стране удружења, учествовало у изради прописа и анализа у областима из става 2. тачке 2) овог члана;</p>
				<p>4) да лице које би у име удружења вршило послове грађанског надзорника није члан политичке организације у складу са прописом којим се уређује финансирање политичких организација;</p>
				<p>5) да удружење није основала политичка организација, нити је удружење закључивало уговоре са политичким субјектом које би га довело у однос зависности; </p>
				<p>6) да лице које би у име удружења вршило послове грађанског надзорника није запослено или на било који начин радно ангажовано код наручиоца.</p>
				<p>Испуњеност услова из става 2. овог члана доказује се изводом из Агенције за привредне регистре, описом искуства у областима за које се удружење именује за грађанског надзорника, као и изјавом председника удружења под пуном материјалном, кривичном, и моралном одговорношћу за непостојање сметњи из става 1. тач. 4) – 6), односно става 2. тач. 4) – 6) овог члана. </p>
				<p class="bold">Начин рада грађанског надзорника </p>
				<p class="clan">Члан 6.</p>
				<p>Грађански надзорник поступа објективно, независно, непристрасно, придржавајући се етичких начела и правила струке. </p>
				<p>Грађански надзорник надгледа поступак јавне набавке: </p>
				<p>1) праћењем објављивања информација на Порталу јавних набавки, интернет страници наручиоца и другим јавним гласилима и анализирањем објављених информација ради провере поштовања начела Закона о јавним набавкама и поступка јавне набавке;</p>
				<p>2) праћењем и анализом свих аката наручиоца донетих пре покретања поступка јавне набавке, у току поступка јавне набавке и по његовом окончању, а до момента подношења извештаја;</p>
				<p>3) непосредним увидом у радње које наручилац предузима у поступку јавне набавке; </p>
				<p>4) непосредним увидом у комуникацију наручиоца са заинтересованим лицима односно понуђачима, интерну комуникацију наручиоца и комуникацију наручиоца са другим органима у вези са предметном јавном набавком; </p>
				<p>5) добијањем додатних захтеваних информација од наручиоца;</p>
				<p>6) добијањем информација о законитости поступка јавне набавке од лица која се обрате грађанском надзорнику и провером тачности тих информација или обавештавањем надлежних органа у случају да није у могућности да сам изврши проверу, а информације су битне са становишта законитости поступка јавне набавке.</p>
				<p>Грађански надзорник у току надгледања поступка јавне набавке износи своје мишљење.</p>
				<p class="clan">Члан 7.</p>
				<p>Грађански надзорник који добије пријаву о сумњи на корупцију у вези са предметним поступком јавне набавке обавештава без одлагања Управу, Агенцију за борбу против корупције и надлежно тужилаштво.</p>
				<p>О достављеном обавештењу из става 1. овог члана грађански надзорник обавештава подносиоца пријаве.</p>
				<p class="clan">Члан 8.</p>
				<p>Када утврди да је у поступку јавне набавке дошло до неправилности грађански надзорник о томе без одлагања обавештава наручиоца.</p>
				<p>Уколико се неправилности не могу на другачији начин отклонити, или наручилац пропусти да то учини благовремено, грађански надзорник ће поднети захтев за заштиту права и обавестити орган који врши надзор над радом наручиоца, надлежне државне органе и јавност.</p>
				<p class="clan">Члан 9.</p>
				<p>Грађански надзорник је дужан да поднесе одбору Народне скупштине надлежном за финансије, односно скупштини аутономне покрајине или локалне самоуправе и Управи, извештај о спроведеном поступку јавне набавке у року од 20 дана од дана закључења уговора или доношења одлуке о обустави поступка, у складу са законом.</p>
				<p>Пре подношења извештаја у складу са ставом 1. овог члана, грађански надзорник доставља предлог извештаја наручиоцу чији је поступак јавне набавке био предмет надгледања, који може грађанском надзорнику доставити своје примедбе на предлог извештаја у року од пет дана од дана његовог пријема. </p>
				<p>Извештај грађанског надзорника се објављује на 
				<a href="http://www.ujn.gov.rs" target="_blank" style="color:green">интернет страници Управе</a> и наручиоца чији је поступак надгледан.</p>
				<p class="clan">Члан 10.</p>
				<p>У случају да му није достављен документ или информација, која по мишљењу грађанског надзорника може указивати на повреду законитости поступка јавне набавке, грађански надзорник ће без одлагања обавестити Управу и орган који врши надзор над радом наручиоца. </p>
				<p>Ако грађански надзорник, на основу докумената којима располаже, непосредног увида у поступак јавне набавке или информација које је добио на други начин, стекне уверење да се поступак јавне набавке одвија противно закону или да је почињено неко кажњиво дело, о томе ће без одлагања обавестити орган надлежан за покретање кривичног, прекршајног односно поступка за привредни преступ.</p>
				<p>Ако се уверење грађанског надзорника из става 2. овог члана потврди, или ако у примереном року не добије одговор од органа којем се обратио, а који отклања сумњу у кршење закона, грађански надзорник ће обавестити јавност о сумњи у кршење закона.</p>
				<p class="bold">Ступање на снагу</p>
				<p class="clan">Члан 11.</p>
				<p>Овај правилник ступа на снагу 1. априла 2013. године.</p>
				<p>&nbsp;</p>
				<p class="potpis">Број 110-00-5/2013-01</p>
				<p class="auto-style1">У Београду, 27. марта 2013. године</p>
				<p class="auto-style1">Директор,</p>
				<p class="auto-style1">др <span class="bold">Предраг Јовановић, </span>с.р.</p>
	</div>


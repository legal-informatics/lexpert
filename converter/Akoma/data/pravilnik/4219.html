


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 61. став 2. Закона о транспорту опасног терета („Службени гласник РС”, број 88/10),</p>
	<p>Министар саобраћаја доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о програму и начину полагања испита за стручну оспособљеност за обављање послова Лица са сертификатом ADN 
	</p>
	<p class="clan" style="margin-top: 0">"Службени гласник РС", број 64 од 24. 
	јула 2013.</p>
	<p class="clan" style="margin-top: 0">&nbsp;</p>
	<p class="clan">Члан 1.</p>
	<p>Овим правилником прописује се програм и начин полагања испита за стручну оспособљеност за обављање послова Лица са сертификатом ADN, састав комисије која проверава стручну оспособљеност за обављање послова Лица са сертификатом ADN (у даљем тексту: комисија) и износ трошкова за полагање испита.</p>
	<p class="clan">Члан 2.</p>
	<p>Програм полагања испита за стручну оспособљеност за обављање послова Лица са сертификатом ADN обухвата познавање:</p>
	<p>1) Закона о транспорту опасног терета („Службени гласник РС”, број 88/10);</p>
	<p>2) <a target="_blank" href="http://www.pravno-informacioni-sistem.rs/SlGlasnikPortal/prilozi/SG_MU_3_2010.pdf&amp;doctype=reg&amp;abc=cba&amp;eli=true&amp;eliActId=419601&amp;regactid=419601">
	<font color="#008000">Закона о потврђивању Европског споразума о међународном транспорту опасног терета на унутрашњим пловним путевима – ADN поглавље 8.2 („Службени гласник РС – Међународни уговори”, број 3/10)</font></a> са изменама и допунама.</p>
	<p class="clan">Члан 3.</p>
	<p>Испит за стручну оспособљеност за обављање послова за Лице са сертификатом ADN (у даљем тексту: испит) полаже се пред комисијом коју у складу са законом образује Управа за транспорт опасног терета (у даљем тексту: Управа).</p>
	<p class="clan">Члан 4.</p>
	<p>Комисију чине три члана који имају заменике.</p>
	<p>Председник комисије и заменик председника су лица запослена у Управи. </p>
	<p>Директор Управе за сваки испитни рок именује чланове и заменике чланова комисије.</p>
	<p class="clan">Члан 5.</p>
	<p>Kандидати уз пријаву за полагање испита подносе: </p>
	<p>1) диплому о степену стручне спреме; </p>
	<p>2) потврду центра за обуку о стручном оспособљавању за Лице са сертификатом ADN;</p>
	<p>3) фотокопију личне карте;</p>
	<p>5) доказ о уплати трошкова полагања испита. </p>
	<p>Пријаве за полагање испита подносе се у складу са обавештењем на интернет страници Управе. 
	</p>
	<p class="clan">Члан 6.</p>
	<p>Испит се полаже писмено и траје три сата. На испиту је дозвољено коришћење европског споразума из члана 2. тачка 2) овог правилника и Закона о транспорту опасног терета и подзаконских прописа донетих на основу тог закона.</p>
	<p>Успех кандидата оцењује се са „положио” или „није положио”.</p>
	<p>Испит је положио кандидат који је одговорио тачно на најмање 70% од 40 питања.</p>
	<p class="clan">Члан 7.</p>
	<p>Управа, почетком текуће године, објављује датуме одржавања најмање два испитна рока за ту годину. 
	</p>
	<p>Испитни рок може се организовати, по потреби и мимо утврђених рокова за минимум десет кандидата. 
	</p>
	<p class="clan">Члан 8.</p>
	<p>Управа на својој интернет страници објављује Каталог испитних питања.</p>
	<p class="clan">Члан 9.</p>
	<p>Висина трошкова за полагање испита износи 10.000,00 динара.</p>
	<p>Средства из става 1. овог члана уплаћују се на рачун буџета Републике Србије.</p>
	<p class="clan">Члан 10.</p>
	<p>Даном ступања на снагу овог правилника престаје да важи одредбa члана 17а став 1. тачка 2) Правилникa о звањима, условима за стицање звања и овлашћењима чланова посаде бродова унутрашње пловидбе трговачке морнарице Савезне Републике Југославије („Службени лист СФРЈ”, бр. 32/82, 30/83 и 30/87 и „Службени лист СРЈ”, брoj 25/96).</p>
	<p class="clan">Члан 11.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-70/2013-06</p>
	<p class="potpis" style="margin-top: 0">У Београду, 8. јула 2013. године </p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Милутин Мркоњић, 
	</span>с.р.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 129. став 3. Закона о полицији („Службени гласник РС”, бр. 6/16, 24/18 и 87/18), </p>
			<p class="Basic-Paragraph">Министар унутрашњих послова доноси</p>
			<p class="odluka-zakon">ПРАВИЛНИК</p>
			<p class="odluka-zakon">о спровођењу интерног конкурса за попуњавање радних места полицијских службеника у Министарству унутрашњих послова</p>
			<p class="centar">"Службени гласник РС", број 30 од 25. априла 2019. </p>
			<p class="bold">Предмет Правилника</p>
			<p class="clan">Члан 1.</p>
			<p class="Basic-Paragraph">Овим правилником уређују се поступак и начин спровођења интерног конкурса за попуњавање  радних места полицијских службеника у Министарству унутрашњих послова (у даљем тексту: конкурс), изузев за радна места у специјалној и посебним јединицама полиције, чији је начин попуњавања прописан актом Владе. </p>
			<p class="Basic-Paragraph">Право учешћа на интерном конкурсу имају полицијски службеници и државни службеници запослени у Министарству унутрашњих послова (у даљем тексту: Министарство).</p>
			<p class="bold">Предлог за попуњавање радног места</p>
			<p class="clan">Члан 2.</p>
			<p class="Basic-Paragraph">Предлог за попуњавање радног места полицијског службеника путем конкурса у Министарству (у даљем тексту: Предлог), руководилац унутрашње организационе јединице и организационе јединице у седишту и ван седишта Дирекције полиције, у којој постоји потреба за попуњавањем радног места (у даљем тексту: надлежни руководилац), подноси организационој јединици надлежној за управљање људским ресурсима.</p>
			<p class="Basic-Paragraph">Предлог се доставља у писаној форми и садржи: назив радног места које се попуњава, опште и посебне услове потребне за обављање послова радног места, потребна знања и вештине, односно стручну оспособљеност која ће се проверавати у изборном поступку, опис посла радног места, образложење потребе за попуњавањем радног места, као и предлог чланова Конкурсне комисије и њихових заменика. </p>
			<p class="Basic-Paragraph">Ако се за радно место за које је достављен предлог захтева провера физичких способности и/или вештина кандидата коју не поседују предложени чланови Конкурсне комисије, предлагач је дужан да уз предлог достави и име лица које ће вршити наведену проверу.</p>
			<p class="bold">Доношење одлуке о попуњавању радног места</p>
			<p class="clan">Члан 3.</p>
			<p class="Basic-Paragraph">Испуњеност услова за попуњавање радног места утврђује руководилац организационе јединице надлежне за управљање људским ресурсима. </p>
			<p class="Basic-Paragraph">О попуњавању радног места путем конкурса решењем одлучује министар унутрашњих послова (у даљем тексту: министар).</p>
			<p class="bold">Конкурсна комисија</p>
			<p class="clan">Члан 4.</p>
			<p class="Basic-Paragraph">Конкурс спроводи Конкурсна комисија (у даљем тексту: Комисија). </p>
			<p class="Basic-Paragraph">Чланове Комисије и њихове заменике, за попуњавање извршилачких радна места и радних места оперативног и средњег нивоа руковођења, решењем именује руководилац организационе јединице надлежне за управљање људским ресурсима.</p>
			<p class="Basic-Paragraph">Чланове Комисије и њихове заменике, за попуњавање радних места високог и стратешког нивоа руковођења, решењем именује министар. </p>
			<p class="Basic-Paragraph">Комисију чине три члана од којих је председник Комисије запослени у организационој јединици надлежној за управљање људским ресурсима. </p>
			<p class="Basic-Paragraph">У Комисији бар један члан мора бити припадник мање заступљеног пола. </p>
			<p class="Basic-Paragraph">Чланове Комисије, у њиховом одсуству, мењају заменици. </p>
			<p class="Basic-Paragraph">Комисија одлуке доноси већином гласова. </p>
			<p class="Basic-Paragraph">Комисија води Записник о раду. </p>
			<p class="Basic-Paragraph">Стручне и административно-техничке послове за Комисију обавља организациона јединица надлежна за управљање људским ресурсима. </p>
			<p class="bold">Садржина и објављивање огласа</p>
			<p class="clan">Члан 5.</p>
			<p class="Basic-Paragraph">Текст огласа о конкурсу сачињава Комисија.</p>
			<p class="Basic-Paragraph">Оглас о конкурсу објављује се у року од осам дана од дана доношења решења о попуњавању радног места и то на интранет страници Министарства и на огласној табли организационе јединице у којој се радно место попуњава. </p>
			<p class="Basic-Paragraph">У огласу о конкурсу наводе се: подаци о органу и организационој јединици: – назив органа и унутрашње организационе јединице; – назив уже организационе јединице и место рада, подаци о радном месту: – назив радног места, редни број радног места, број извршилаца којима се радно место попуњава, услови за рад на радном месту: – образовање, посебни услови, радно искуство потребно за рад на радном месту, распон чина/звања, статус, држављанство, опис послова, остали подаци: – датум оглашавања; рок у коме се достављају пријаве на конкурс; адреса на коју се подносе пријаве; име и презиме, контакт телефон и e-mail особе задужене за давање обавештења о конкурсу; стручна оспособљеност, знање и вештине које се оцењују у изборном поступку, начин провере испуњености утврђених услова, право учешћа на конкурсу; докази који се обавезно прилажу уз пријаву; датум отпочињања изборног поступка и напомене.</p>
			<p class="Basic-Paragraph">Образац огласа о интерном конкурсу (Образац 1) одштампан је уз овај правилник и чини његов саставни део. </p>
			<p class="bold">Пријава</p>
			<p class="clan">Члан 6.</p>
			<p class="Basic-Paragraph">Образац пријаве на конкурс за радно место (Образац 2) одштампан је уз овај правилник и чини његов саставни део.</p>
			<p class="Basic-Paragraph">Приликом предаје, пријава добија број под којом лице учествује у даљем изборном поступку  (у даљем тексту: шифра).</p>
			<p class="bold">Рок за подношење пријаве</p>
			<p class="clan">Члан 7.</p>
			<p class="Basic-Paragraph">Рок за подношење пријаве је десет дана од дана објављивања конкурса. </p>
			<p class="bold">Разматрање пристиглих пријава – предфаза изборног поступка</p>
			<p class="clan">Члан 8.</p>
			<p class="Basic-Paragraph">По истеку рока за подношење пријава на конкурс, Комисија, без одлагања, разматра све приспеле пријаве и поднете доказе ради провере испуњености услова за учешће кандидата на конкурсу и утврђује Списак кандидата који улазе у изборни поступак, односно који ће се проверавати. </p>
			<p class="Basic-Paragraph">Испуњеност услова из става 1. овог члана подразумева претходну проверу благовремености, допуштености, разумљивости и потпуности  пријаве.</p>
			<p class="Basic-Paragraph">Неблаговремене, недопуштене, неразумљиве или непотпуне пријаве Комисија одбацује решењем против кога се може изјавити жалба Жалбеној комисији Владе у року од осам дана од дана пријема решења.</p>
			<p class="bold">Фазе изборног поступка</p>
			<p class="clan">Члан 9.</p>
			<p class="Basic-Paragraph">Изборни поступак се састоји из следећих фаза:</p>
			<p class="Basic-Paragraph">1) провера испуњености формално-правних услова;</p>
			<p class="Basic-Paragraph">2) провера техничких компетенција (знања и вештина);</p>
			<p class="Basic-Paragraph">3) процена психолошких захтева и базичних компетенција;</p>
			<p class="Basic-Paragraph">4) лекарски преглед;</p>
			<p class="Basic-Paragraph">5) интервју.</p>
			<p class="Basic-Paragraph">У изборном поступку Комисија проверава и оцењује стручне оспособљености, знања и вештине кандидата и друге потребне услове, који су наведени у огласу о интерном конкурсу. </p>
			<p class="bold">Формално-правни услови</p>
			<p class="clan">Члан 10.</p>
			<p class="Basic-Paragraph">Провера формално-правних услова обухвата проверу испуњености услова за рад на радном  месту на које кандидат конкурише, и то: </p>
			<p class="Basic-Paragraph">1) образовања;</p>
			<p class="Basic-Paragraph">2) посебних услова, уколико се исти захтевају;</p>
			<p class="Basic-Paragraph">3) радног искуства;</p>
			<p class="Basic-Paragraph">4) услова чина/звања, односно нивоа руковођења; </p>
			<p class="Basic-Paragraph">5) искључивог држављанства Републике Србије, уколико се исто захтева.</p>
			<p class="bold">Техничке компетенције (знања и вештине)</p>
			<p class="clan">Члан 11.</p>
			<p class="Basic-Paragraph">Проверу техничких компетенција (знања и вештина) врши Комисија на основу писаног теста знања, који обавезно садржи и питање у виду решавања конкретног проблема, задатка и ситуације – студије случаја.</p>
			<p class="Basic-Paragraph">Изузетно, за поједина радна места код којих се захтева провера физичких способности и вештина кандидата, провера техничких компетенција (знања и вештина) врши се и путем теста којим се проверавају физичка способност и вештине кандидата.</p>
			<p class="Basic-Paragraph">Комисија може, по потреби, за проверу из става 2. овог члана, да ангажује и друга лица која поседују посебна знања и вештине које се проверавају. </p>
			<p class="bold">Психолошки захтеви и базичне компетенције</p>
			<p class="clan">Члан 12.</p>
			<p class="Basic-Paragraph">Кандидат се упућује на процену психолошких захтева и базичних компетенција  кад се услови у погледу психолошких захтева за рад на радном месту на коме је тренутно распоређен/премештен, разликују од услова који су прописани за радно место које се попуњава путем конкурса.</p>
			<p class="Basic-Paragraph">Поступак утврђивања испуњености психолошких захтева и процену базичних компетенција кандидата Комисија обавља преко организационе јединице надлежне за управљање људским ресурсима. </p>
			<p class="Basic-Paragraph">Након спроведеног поступка из става 1. овог члана, организациона јединица надлежна за управљање људским ресурсима доставља Комисији резултате оцењивања. </p>
			<p class="bold">Лекарски преглед</p>
			<p class="clan">Члан 13.</p>
			<p class="Basic-Paragraph">Кандидат код кога се услови (у погледу статуса радног места прописаног Правилником о унутрашњем уређењу и систематизацији радних места у Министарству унутрашњих послова, односно Уредбом о специјалној и посебним јединицама полиције, и у погледу посебних психофизичких способности прописаних актом о начину обезбеђивања здравствене заштите и о мерилима и начину утврђивања психофизичке способности потребне за обављање послова одређених радних места) за рад на радном месту на коме је тренутно распоређен/премештен разликују од услова који су прописани за радно место које се попуњава путем конкурса, упућује се у референтну здравствену установу на лекарски преглед, преко организационе јединице надлежне за управљање људским ресурсима. </p>
			<p class="Basic-Paragraph">Након спроведеног лекарског прегледа, референтна здравствена установа извештај доставља Комисији преко организационе јединице надлежне за управљање људским ресурсима. </p>
			<p class="bold">Интервју</p>
			<p class="clan">Члан 14.</p>
			<p class="Basic-Paragraph">Комисија у појединачном разговору са кандидатима обавља полуструктурисани интервју.</p>
			<p class="bold">Обавештавање и обавезност присуства кандидата фазама изборног поступка</p>
			<p class="clan">Члан 15.</p>
			<p class="Basic-Paragraph">Пре отпочињања фазе изборног поступка где је присуство кандидата обавезно, кандидати се телефонским путем обавештавају о томе када иста почиње, где и ко је спроводи.</p>
			<p class="Basic-Paragraph">Ако кандидат изостане са провере у некој од фаза изборног поступка из става 1. овог члана, а не оправда свој изостанак најкасније у року од два дана од дана за када је заказана провера, сматра се да је одустао од учешћа у даљем току изборног поступка. </p>
			<p class="Basic-Paragraph">Комисија у сваком конкретном случају цени оправданост изостанка кандидата.</p>
			<p class="Basic-Paragraph">Кандидат може оправдати свој изостанак само једном у току изборног поступка.</p>
			<p class="bold">Скраћени поступак</p>
			<p class="clan">Члан 16.</p>
			<p class="Basic-Paragraph">За попуњавање извршилачких радних места, односно руководећих радних места оперативног и средњег нивоа руковођења, може се спровести скраћени поступак.</p>
			<p class="Basic-Paragraph">Скраћени поступак подразумева да се, по утврђеној испуњености формално-правних услова, процена кандидата врши на основу резултата интервјуа.</p>
			<p class="Basic-Paragraph">Скраћени поступак из става 1. овог члана спроводи се уколико су услови из Правилника о унутрашњем уређењу и систематизацији радних места у Министарству унутрашњих послова, односно из Уредбе о специјалној и посебним јединицама полиције,  за рад на радном месту које се попуњава путем интерног конкурса, исти као и услови за рад на радним местима на којима су тренутно распоређени/премештени сви кандидати који испуњавају формално-правне услове, и то у погледу: степена образовања, статуса радног места, нивоа руковођења (за руководећа радна места), посебних психофизичких способности и психолошких захтева. </p>
			<p class="bold">Начин оцењивања кандидата</p>
			<p class="clan">Члан 17.</p>
			<p class="Basic-Paragraph">У фази изборног поступка формално-правни услови, утврђује се да кандидат „испуњава” или да „не испуњава” услове.</p>
			<p class="Basic-Paragraph">Оцене кандидата у фази изборног поступка техничке компетенције (знања и вештине) су од 0 до 4.</p>
			<p class="Basic-Paragraph">У фази изборног поступка психолошки захтеви и базичне компетенције утврђује се да кандидат „испуњава” или да „не испуњава” психолошке захтеве, а оцене за базичне компетенције су од 1 до 4.</p>
			<p class="Basic-Paragraph">У фази изборног поступка лекарски преглед, утврђује се да кандидат  „задовољава” или да  „не задовољава”  здравствене услове.</p>
			<p class="Basic-Paragraph">Оцене кандидата у фази изборног поступка интервју су од 1 до 4.</p>
			<p class="Basic-Paragraph">У фази изборног поступка провера техничких компетенција (знања и вештина), кандидат добија оцену од сваког члана Комисије.</p>
			<p class="Basic-Paragraph">Оцена за проверу техничких компетенција (знања и вештине) добија се тако што се збир бодова добијених на тесту знања, подели са бројем питања. Сваки одговор на питање се бодује од 0 до 4.</p>
			<p class="Basic-Paragraph">Изузетно, оцена за проверу техничких компетенција (знања и вештине) из члана 11. став 2. овог правилника добија се тако што се саберу оцена из става 7. овог члана и оцена на провери физичке способности и вештина кандидата, и поделе са бројем 2. </p>
			<p class="Basic-Paragraph">Оцена коју је кандидат остварио у фази испуњености психолошких захтева и процене базичних компетенција сматра се оценом добијеном од стране свих чланова Комисије. </p>
			<p class="Basic-Paragraph">У фази изборног поступка интервју, кандидат добија оцену од сваког члана Комисије.</p>
			<p class="bold">Пондерисана, укупна и коначна оцена</p>
			<p class="clan">Члан 18.</p>
			<p class="Basic-Paragraph">Оцене добијене од сваког члана Комисије у фази провере техничких компетенција, процене психолошких захтева и базичних компетенција и интервјуа, множе се коефицијентом који процентуално изражава значај утврђених услова за обављање послова радног места које се попуњава (у даљем тексту: пондерисане оцене), и то тако што се: </p>
			<p class="Basic-Paragraph">1) оцене у фази техничких компетенција (знања и вештине) помноже коефицијентом 0,30; </p>
			<p class="Basic-Paragraph">2) оцене у фази психолошких захтева и базичних компетенција помноже коефицијентом 0,30;</p>
			<p class="Basic-Paragraph">3) оцене у фази интервју помноже коефицијентом 0,40. </p>
			<p class="Basic-Paragraph">Укупна оцена кандидата је збир пондерисаних оцена које је кандидат добио од сваког члана Комисије у свакој од фаза изборног поступка, а исказује се у формулару за укупну оцену кандидата (Образац 3) који је одштампан уз овај правилник и чини његов саставни део. </p>
			<p class="Basic-Paragraph">Коначна оцена кандидата представља збир укупних оцена из става 2. овог члана, подељен са бројем три, а исказује се у формулару за коначну оцену кандидата (Образац 4), који је одштампан уз овај правилник и који чини његов саставни део.</p>
			<p class="bold">Услов за наставак учешћа у изборном поступку</p>
			<p class="clan">Члан 19.</p>
			<p class="Basic-Paragraph">Свака фаза изборног поступка је елиминациона за кандидата који не задовољи критеријуме провере из претходне фазе, односно који у датој фази оствари оцену 1,4 и мање или за кога се утврди да „не испуњава” или „не задовољава” утврђене услове за рад на радном месту које се попуњава. </p>
			<p class="Basic-Paragraph">После спроведене сваке фазе изборног поступка Комисија сачињава Листу кандидата који испуњавају утврђене услове и који настављају учешће у изборном поступку.</p>
			<p class="bold">Начин рангирања кандидата</p>
			<p class="clan">Члан 20.</p>
			<p class="Basic-Paragraph">Остварена коначна оцена представља основ за рангирање кандидата. </p>
			<p class="Basic-Paragraph">Кандидати се рангирају тако што се редослед кандидата на ранг листи одређује према висини остварене коначне оцене, односно остварене оцене према редоследу значаја утврђених и вреднованих услова за обављање послова радног места које се попуњава. </p>
			<p class="Basic-Paragraph">Ако више кандидата на крају изборног поступка оствари исту коначну оцену предност има онај кандидат који је остварио већи збир пондерисаних оцена на интервјуу. </p>
			<p class="Basic-Paragraph">Ако више кандидата оствари исти збир пондерисаних оцена на интервјуу предност има онај кандидат који је остварио већу оцену у фази процене психолошких захтева и базичних компетенција. </p>
			<p class="Basic-Paragraph">Ако више кандидата оствари исту оцену у фази изборног поступка психолошки захтеви и базичне компетенције, предност има онај кандидат који је остварио већи збир пондерисаних оцена за техничке компетенције. </p>
			<p class="Basic-Paragraph">Изузетно, код скраћеног поступка из члана 16. овог правилника, кандидати се рангирају на основу збира оцена добијених на интервјуу од сваког члана Комисије, подељеног са бројем три. </p>
			<p class="bold">Ранг листа</p>
			<p class="clan">Члан 21.</p>
			<p class="Basic-Paragraph">После спроведеног изборног поступка Комисија сачињава Ранг листу на коју увршћује највише три кандидата који су испунили мерила прописана за избор и то само кандидате који су остварили најмање 60% вредности највеће коначне оцене, односно који су остварили коначну оцену најмање 2,4. </p>
			<p class="Basic-Paragraph">Ако се радно место попуњава са више извршилаца, на Ранг листу се, рачунајући према броју извршилаца, уврштавају, за сваког извршиоца, највише по три кандидата који су испунили мерила прописана за избор из става 1. овог члана. </p>
			<p class="Basic-Paragraph">Одлуку о избору кандидата доноси надлежни руководилац из члана 2. става 1. овог правилника. </p>
			<p class="Basic-Paragraph">У случају из члана 20. став 6. овог правилника на Ранг листу могу бити уврштени само кандидати који су остварили најмање 60% вредности највећег збира оцена остварених на интервјуу подељених са бројем три, односно који су остварили оцену најмање 2,4. </p>
			<p class="bold">Решење</p>
			<p class="clan">Члан 22.</p>
			<p class="Basic-Paragraph">Руководилац надлежан за доношење решења о премештају, односно распоређивању, без одлагања, у складу са законом, доноси решење о премештају, односно о распоређивању.</p>
			<p class="Basic-Paragraph">Решење из става 1. овог члана доставља се свим кандидатима који су учествовали у изборном поступку, а који у односу на то решење имају право заштите својих права – у складу са законом. </p>
			<p class="bold">Неуспех конкурса</p>
			<p class="clan">Члан 23.</p>
			<p class="Basic-Paragraph">Конкурс није успео: </p>
			<p class="Basic-Paragraph">1) ако се није пријавио ниједан кандидат; </p>
			<p class="Basic-Paragraph">2) ако се у поступку спровођења конкурса утврди да ниједан од пријављених кандидата није испунио услове за учешће у конкурсу, односно није доставио све потребне доказе, или су пријаве неблаговремене, недопуштене, неразумљиве или непотпуне; </p>
			<p class="Basic-Paragraph">3) ако ниједан од пријављених кандидата није учествовао у изборном поступку; </p>
			<p class="Basic-Paragraph">4) ако ниједан од кандидата који су учествовали у изборном поступку није испунио мерила прописана за избор; </p>
			<p class="Basic-Paragraph">5) услед одустанка свих кандидата који су уврштени на Списак кандидата који улазе у изборни поступак.</p>
			<p class="Basic-Paragraph">У случају из става 1. овог члана председник Комисије ће сачинити извештај и доставити га министру, који на основу тог извештаја решењем утврђује да конкурс није успео. </p>
			<p class="Basic-Paragraph">Решење из става 2. овог члана доставља се свим кандидатима који су имали право да учествују у изборном поступку, који у односу на то решење имају право заштите својих права – у складу са законом.</p>
			<p class="bold">Престанак важења ранијег прописа</p>
			<p class="clan">Члан 24.</p>
			<p class="Basic-Paragraph">Даном ступања на снагу овог правилника престаје да важи Правилник о спровођењу интерног конкурса међу запосленима у Министарству унутрашњих послова („Службени гласник РС”, број 73/16).</p>
			<p class="bold">Ступање на снагу</p>
			<p class="clan">Члан 25.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">01 број 4958/19-3</p>
			<p class="potpis">У Београду, 22. априла 2019. године</p>
			<p class="potpis">Министар,</p>
			<p class="potpis">др <span class="bold">Небојша Стефановић, </span>с.р.</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="clan" style="text-align: right">Прилози</p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=428295&amp;regactid=428295" target="_blank">Образац 
			1 - Образац огласа о интерном конкурсу </a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=428295&amp;regactid=428295" target="_blank">Образац 
			2 - Образац пријаве на конкурс за радно место </a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=428295&amp;regactid=428295" target="_blank">Образац 
			3 - Формулар за укупну оцену кандидата</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=428295&amp;regactid=428295" target="_blank">Образац 
			4 - Формулар за коначну оцену кандидата</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 16. став 8. и члана 54. став 1. Закона о транспорту опасног терета („Службени гласник РС”, број 88/10),</p>
	<p>Mинистар грађевинарства, саобраћаја и инфраструктуре доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о ближим условима за издавање и одузимање именовања за оцењивање усаглашености цистерне за транспорт опасног терета и о начину прегледа и обележавања посуда кола цистернe које се користе за транспорт опасног терета у железничком саобраћају</p>
	<p class="naslov" style="margin-top: 0"><span style="font-weight: 400">
	"Службени гласник РС", број 101 од 19. септембра 2014.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником ближе се прописују услови за издавање и одузимање именовања за оцењивање усаглашености цистерне за транспорт опасног терета и начин прегледа и обележавања посуда кола цистернe које се користе за транспорт опасног терета у железничком саобраћају.</p>
	<p class="clan">Члан 2.</p>
	<p>Поједини изрази употребљени у овом правилнику имају следеће значење:</p>
	<p>1) <span class="italik">идентификациона плочица</span> је плочица од нерђајућег материјала која садржи неопходне податке о посуди кола цистерне у складу са Додатком Ц Конвенције о међународним превозима железницом (COTIF) – Правилник за међународни железнички транспорт опасне робе (RID) (<a target="_blank" href="http://www.pravno-informacioni-sistem.rs/SlGlasnikPortal/viewdoc?uuid=ef1946b7-8e17-4bd2-8277-1880e74c7fa9"><font color="#008000">„Службени лист СФРЈ – Међународни уговори”, број 8/84</font></a>, 
	<a target="_blank" href="http://www.pravno-informacioni-sistem.rs/SlGlasnikPortal/viewdoc?uuid=d72e3b25-ab3a-432f-937f-10b006526374">
	<font color="#008000">„Службени лист СРЈ – Међународни уговори”, број 3/93</font></a>, 
	<a target="_blank" href="http://www.pravno-informacioni-sistem.rs/SlGlasnikPortal/viewdoc?uuid=f453908e-8e29-4f19-81c3-a18ca0502630">
	<font color="#008000">„Службени гласник РС”, број 102/07</font></a> и 
	<a target="_blank" href="http://www.pravno-informacioni-sistem.rs/SlGlasnikPortal/viewdoc?uuid=1a590bef-1e6d-4459-9a7d-92f06987f123">
	<font color="#008000">„Службени гласник РС – Међународни уговори”, бр. 1/10</font></a> и 
	<a target="_blank" href="http://www.pravno-informacioni-sistem.rs/SlGlasnikPortal/viewdoc?uuid=e54d268d-135a-4660-9a96-b23b2ba638e7">
	<font color="#008000">2/13</font></a> – у даљем тексту: RID);</p>
	<p>2) <span class="italik">посуда кола цистерне</span> је цистерна која је трајно причвршћена и која се користи за транспорт опасног терета у железничком саобраћају, у складу са RID;</p>
	<p>3) <span class="italik">преглед посуде кола цистерне</span> је контролисање посуде кола цистерне и може да буде прво контролисање, периодично контролисање, међуконтролисање и ванредно контролисање посуде кола цистерне, која се врше у складу са RID;</p>
	<p>4) <span class="italik">радионица</span> je погон за производњу и/или одржавање кола цистернe која се користи за транспорт опасног терета у железничком саобраћају;</p>
	<p>5) <span class="italik">досије посуде кола цистерне</span> обухвата сву техничку и другу документацију, као и извештаје који се односе на посуду кола цистерне, у складу са RID.</p>
	<p class="clan">Члан 3.</p>
	<p>Услови за издавање именовања за оцењивање усаглашености цистерне за транспорт опасног терета су да:</p>
	<p>1) је привредно друштво, установа или друго правно лице, односно њихов део за оцењивање усаглашености, регистровано у Републици Србији и акредитовано у складу са стандардом SRPS ISO/IEC 17020 за обим послова који је неопходан за оцењивање усаглашености цистерне за транспорт опасног терета у железничком саобраћају (у даљем тексту: цистерна) и да испуњава услове прописане овим правилником и RID;</p>
	<p>2) има најмање три запослена стручњака са стеченим високим образовањем у области машинства у обиму од најмање 240 ЕСПБ (европски систем преноса бодова) – мастер академске студије, односно основне студије у трајању од најмање четири године или специјалистичке студије на факултету, који поседују искуство од најмање пет година у обављању послова оцењивања усаглашености цистерни;</p>
	<p>3) има најмање једног запосленог или по другом основу ангажованог лица са дипломом европског инжењера за заваривање или међународног инжењера за заваривање;</p>
	<p>4) има најмање једног запосленог или по другом основу ангажовано лице са завршеним курсом за визуелно испитивање;</p>
	<p>5) поседује техничку опрему неопходну за преглед цистерне, вођење евиденције о прегледаним цистернама и извештајима, као и опрему за електронски пренос и размену података.</p>
	<p>Ако нису испуњени услови из става 1. овог члана телу за оцењивање усаглашености се одузима именовање за оцењивање усаглашености цистерне.</p>
	<p class="clan">Члан 4.</p>
	<p>Пре прегледа посуда кола цистерне мора бити опрана, односно инертизована.</p>
	<p>Преглед посуде кола цистерне врши се тако што се:</p>
	<p>1) прегледа унутрашњост и спољашњост посуде кола цистерне и утврђује усаглашеност са документацијом из члана 6. овог правилника;</p>
	<p>2) врше неопходна испитивања у зависности од врсте контролисања и стања посуде кола цистерне, у складу са стандардом SRPS EN 12972;</p>
	<p>3) прегледа опрема за руковање посуде кола цистерне, у складу са RID и стандардом SRPS EN 12972.</p>
	<p>Преглед из става 2. овог члана врши се у радионици на посебном колосеку.</p>
	<p class="clan">Члан 5.</p>
	<p>Преглед унутрашњости посуде кола цистерне врши се у одговарајућој заштитној одећи, у складу са законом којим се уређује безбедност и здравље на раду, при чему се користи лампа за осветљење.</p>
	<p>За приступ неприступачним местима на колима цистерне користе се погодне мердевине или приступне платформе.</p>
	<p>При испитивању хидрауличним притиском, односно испитивању непропусности, користи се пумпа за воду чије карактеристике одговарају захтеваном испитном притиску, а контрола притиска се обавља атестираним мерачима притиска.</p>
	<p>За мерење температуре околине и испитне воде користе се атестирани термометри.</p>
	<p>У зависности од врсте других потребних испитивања, користе се атестирани мерни инструменти (мерач дебљине зида посуде и др.).</p>
	<p class="clan">Члан 6.</p>
	<p>Приликом прегледа посуде кола цистерне доставља се:</p>
	<p>1) техничка документација произвођача кола цистерне;</p>
	<p>2) документација о прегледима посуде кола цистерне у претходном периоду;</p>
	<p>3) извештај о прегледу посуде кола цистерне, ако није у питању прво контролисање посуде кола цистерне;</p>
	<p>4) техничка документација о поправкама на посуди кола цистерне, </p>
	<p>5) техничка документација о конструктивним преправкама на посуди кола цистерне, односно на колима цистерни.</p>
	<p class="clan">Члан 7.</p>
	<p>Обележавање посуде кола цистерне обухвата:</p>
	<p>1) идентификациону плочицу посуде кола цистерне;</p>
	<p>2) кôд посуде кола цистерне;</p>
	<p>3) датум наредног прегледа посуде кола цистерне.</p>
	<p class="clan">Члан 8.</p>
	<p>Посуда кола цистерне трајно се обележава причвршћивањем идентификационе плочице у складу са RID и стандардом SRPS EN 12561-1.</p>
	<p>Ако је идентификациона плочица оштећена, неодговарајућег изгледа, нечитљива, попуњена и слично, замењују се новом на коју се преносе потребни подаци са постојеће, изузев датума периодичних контролисања.</p>
	<p>Подаци унети на нову идентификациону плочицу потврђују се, после последњег периодичног контролисања посуде кола цистерне, утискивањем жига који мора бити у складу са прописом којим се утврђује облик жига за означавање испитане посуде кола цистерне за транспорт опасног терета.</p>
	<p>Стара идентификациона плочица чува се све време експлоатације кола цистерне.</p>
	<p>Ако је идентификациона плочица изгубљена замењује се са одговарајућом плочицом.</p>
	<p>У идентификациону плочицу из става 5. овог члана уносе се подаци о посуди кола цистерне из досијеа посуде кола цистерне, чија се веродостојност потврђује утискивањем жига из става 3. овог члана, после последњег периодичног контролисања посуде кола цистерне.</p>
	<p class="clan">Члан 9.</p>
	<p>На посуди кола цистерне мора бити исписан и кôд посуде кола цистерне и датум наредног прегледа те посуде у складу са RID.</p>
	<p class="clan">Члан 10.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. октобра 2014. године.</p>
	<p>&nbsp;</p>
	<p class="potpis" style="margin-top: 0">Број 110-00-00008/2014-01</p>
	<p class="potpis" style="margin-top: 0">У Београду, 4. септембра 2014. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Зорана Михајловић, 
	</span>с.р.</p>


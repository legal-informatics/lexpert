<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">

<div class="Section1">

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR-CYR">На
основу чл. 2. Уредбе о организацији и раду Управе цивилног ваздухопловства (“Службени
лист ФНРЈ”, бр. 21/53), у сагласности са Савезним извршним већем, прописујем</span></p>

<p style="margin:0cm;margin-bottom:0rem;text-indent:1.183rem"><b><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></b></p>

<p style="margin:0cm;margin-bottom:0rem;text-align:center;
text-indent:1.183rem" align="center"><b><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">ПРАВИЛНИК</span></b></p>

<p style="margin:0cm;margin-bottom:0rem;text-align:center;
text-indent:1.183rem" align="center"><b><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">О
ЦИВИЛНОМ ВАЗДУХОПЛОВНОМ ЈЕДРИЛИЧАРСТВУ </span></b></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">“Службени
лист ФНРЈ”, број 52 од 28. </span>
<span style="font-size:0.75rem;font-family:&quot;Verdana&quot;,&quot;sans-serif&quot;">
новембра</span><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR"> 1955. </span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">I.
ОПШТЕ ОДРЕДБЕ </span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
1.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">У циљу успешног и
безбедног коришћења цивилних ваздушних једрилица, њихово грађење, одржавање и
чување, као и ваздушно једрење, налазе се под надзором надлежних ваздухопловних
органа или других органа овлашћених за надзор. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
2. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ваздушне једрилице
израђују се као прототипови и серијски типови свих врста у радионицама и
фабрикама које су за то овлашћене, а под надзором контролора израде. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Начин спровођења
надзора при изради ваздушних једрилица за цивилну употребу одређује Управа
цивилног ваздухопловства. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
3. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Цивилне
ваздухопловне једрилице могу се употребљавати за ваздушно једрење у ваздушном
простору Југославије само ако имају уверење о упису у регистар и уверење о
пловидбености издато од Управе цивилног ваздухопловства. Ова уверења се морају
налазити на једрилици приликом сваког ваздушног једрења и показати на захтев
надлежног органа. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
4. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Цивилним ваздушним
једрилицама могу управљати као пилоти-једриличари само лица која су за то
оспособљена и која имају одговарајућу дозволу за рад летачког особља цивилног
ваздухопловства, издату од стране Управе цивилног ваздухопловства. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
5. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ваздушна једрења на
митинзима и такмичењима цивилног ваздухопловног једриличарства, које организују
ваздухопловне или спортске организације, могу се вршити само по претходно
издатом одобрењу Управе цивилног ваздухопловства. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">II.
ВАЗДУШНЕ ЈЕДРИЛИЦЕ </span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
6.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ваздушна једрилица
јесте ваздухоплов без покретачке снаге мотора, а чије се одржавање у ваздуху
постиже углавном аеродинамичким реакцијама на површине које остају непокретне у
одређеним условима летења. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Цивилне ваздушне
једрилице деле се на врсте, с обзиром на њихову употребу и намену. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">С обзиром на
употребу, цивилне ваздушне једрилице деле се на: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) клизаче, </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) школске, </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">3) тренажне, </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">4) високоспособне, </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">5) специјалне. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">С обзиром на намену,
цивилне ваздушне једрилице деле се на: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) копнене ваздушне
једрилице, </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) хидроједрилице. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Цивилне ваздушне
једрилице свих наведених врста могу бити: једноседи, двоседи и вишеседи. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
7. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Свако грађење
прототипа, као и серијског типа цивилне ваздушне једрилице, мора бити претходно
пријављено надлежном ваздухопловном органу или органу нарочито овлашћеном за
то. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Органи из претходног
става дужни су да, по пријему пријаве, успоставе и врше контролу грађења
цивилне ваздушне једрилице тако да се грађење изводи према одређеним нацртима и
техничким прописима утврђеним за односни тип цивилне ваздушне једрилице. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
8. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Модификације цивилне
ваздушне једрилице могу се вршити само по писменом одобрењу њеног конструктора
или произвођача, а у сагласности са Управом цивилног ваздухопловства. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
9. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Оправке и ревизије
цивилних ваздушних једрилица могу се вршити само у за то овлашћеним радионицама
и фабрикама, а према нацртима за односну врсту или тип цивилне ваздушне
једрилице. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Све оправке и
ревизије цивилних ваздушних једрилица обавезно се врше под надзором овлашћених
стручњака. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
10. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Употреба цивилних
ваздушних једрилица за ваздушна једрења врши се према упутству за употребу и коришћење
ваздушних једрилица, које је упутство за сваку врсту и тип ваздушне једрилице
дужан да изда конструктор или произвођач ваздушне једрилице. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
11. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Цивилне ваздушне
једрилице морају имати одговарајућу опрему (инструменте и уређаје) с обзиром на
сврху за коју се користе. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ваздушне једрилице
које се употребљавају за ваздушна једрења без спољне видљивости или ноћу, треба
да буду снабдевене и уређајима за радио-везу у ваздуху и са земљом. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ако ваздушне
једрилице нису снабдевене радио-уређајима за везу, једрења без спољне
видљивости или ноћу могу се вршити само по претходној пријави и одобрењу
надлежног органа за обезбеђење ваздушне пловидбе. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
12. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Рок трајања цивилне
ваздушне једрилице одређује конструктор односно произвођач, и то према врсти и типу
једрилице. Овај рок се може одредити: на одређени број летова, на одређени број
часова ваздушног једрења или на одређено време употребе. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">По истеку одређеног
рока трајања ваздушна једрилица се мора повући из употребе или послати на
ревизију. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
13. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Свака цивилна
ваздушна једрилица мора бити уписана у регистар који води Управа цивилног
ваздухопловства. На основу извршеног уписа Управа цивилног ваздухопловства
издаје уверење о упису (иматрикулацији). </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">На трупу или репу
цивилне ваздушне једрилице морају бити исписане ознаке регистрације и
националности једрилице. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ознаке регистрације
састоје се од четвороцифрених бројева, чију комбинацију одређује Управа
цивилног ваздухопловства приликом уписа цивилне ваздушне једрилице у регистар.
Комбинација цифара одређује се тако да прва цифра увек означава врсту
једрилице. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ознака националности
састављена је од латинских слова „YU”. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">III.
ТЕХНИЧКИ ПРЕГЛЕДИ ЈЕДРИЛИЦА </span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
14.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Све цивилне ваздушне
једрилице подлежу обавезном техничком прегледу. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Техничким прегледом
се утврђује да ли је ваздушна једрилица у исправном стању и да ли је способна
за безбедно ваздушно једрење. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Цивилна ваздушна
једрилица сме се употребити само ако је техничким прегледом утврђено да је у
исправном стању и да је способна за безбедно ваздушно једрење. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
15. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Технички прегледи су
редовни и ванредни. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Редовни прегледи се
врше: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) приликом првог
испробавања једрилице; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) у прописаним
временским роковима (периодични прегледи); </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">3) пре сваког
учествовања ваздушне једрилице на јавним приредбама, такмичењима и митинзима; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">4) пре сваке
употребе за ваздушно једрење. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ванредни прегледи се
врше: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) после извршених
већих оправки или ревизија на једрилици; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) после грубих
слетања и после већих оптерећења конструкције једрилице; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">3) кад се укаже потреба
за преглед. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
16. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Технички преглед
цивилне ваздушне једрилице приликом првог испробавања једрилице, као и
периодичне прегледе, врши за то одређена комисија, а технички преглед пре сваке
употребе ваздушне једрилице врши одговорни руководилац ваздушног једрења. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Технички преглед
врши се на начин прописан у техничким прописима за односни тип ваздушне
једрилице и према упутству Управе цивилног ваздухопловства. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">По извршеном
техничком прегледу налаз се уписује у књигу ваздушног једрења. Налаз потписује
и ставља печат председник комисије односно одговорни руководилац који је
преглед извршио. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
17. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Испитивања и
испробавања ваздушних једрилица у ваздуху врше се са новоизграђеним једрилицама
- прототиповима, са једрилицама израђеним у серији, као и са ваздушним
једрилицама после извршених ревизија и већих оправки. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Испитивања и
испробавања ваздушних једрилица у ваздуху могу вршити само лица која уз дозволу
за рад летачког особља цивилног ваздухопловства имају и специјално овлашћење за
пробу и испитивање једрилица. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">IV.
ИСПРАВЕ ВАЗДУШНИХ ЈЕДРИЛИЦА </span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
18.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Цивилна ваздушна
једрилица може се употребити за ваздушно једрење само ако је снабдевена
следећим исправама: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) уверењем о упису
у регистар (иматрикулација); </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) уверење о
пловидбености; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">3) књигом ваздушног
једрења; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">4) дозволом за рад
радио-станице, ако станица постоји на ваздушној једрилици. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
19. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Уверење о упису у
регистар (иматрикулација) цивилне ваздушне једрилице, поред основних података,
о врсти, типу и власнику или кориснику цивилне ваздушне једрилице, мора
садржати и ознаке националности и регистрације, које су исписане на трупу или
репу једрилице. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
20. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Уверење о
пловидбености мора садржати податке о односној врсти и типу цивилне ваздушне
једрилице, као и податке о ограничењима при употреби, која за односну врсту или
тип једрилице постоје. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ово уверење служи
као доказ о способности и употребљивости једрилице за ваздушна једрења. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
21. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Услови за издавање
уверења о упису у регистар и уверења о пловидбености, обрасци уверења и њихова
садржина, начин и поступак при издавању, време важења, начин продужавања
односно обнављања или замене и све друго што је у вези са уверењем о упису и о
пловидбености - одређује се посебним прописима Управе цивилног ваздухопловства.
</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
22. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">У књигу ваздушног
једрења уписују се подаци о цивилној ваздушној једрилици и њеним особинама
(полетања, слетања, часови ваздушног једрења, услови под којима је вршено
једрење, висине и сл.), као и све настале промене у вези са ваздушном
једрилицом. У књигу ваздушног једрења обавезно се уносе и сви налази техничких
прегледа из чл. 16. овог правилника. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Образац књиге
ваздушног једрења прописује Управа цивилног ваздухопловства. Уписе у књигу
ваздушног једрења врши произвођач једрилице, односно о променама - власник или
корисник једрилице, а оверава их контролни орган. Књига ваздушног једрења мора
се водити читко и уредно, без икаквих брисања или прецртавања. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
23. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Дозволу за употребу
радио-станице на цивилној ваздушној једрилици издаје орган овлашћен посебним
прописом. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">V.
ВАЗДУШНА ЈЕДРЕЊА </span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">А.<b>
Подела ваздушних једрења </b></span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
24.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ваздушна једрења
врше се у циљу: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) почетне обуке; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) обуке ради
стицања појединих звања у цивилном ваздухопловном једриличарству; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">3) обуке у
аерозапрези; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">4) обуке у акробацијама
ваздушним једрилицама; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">5) обуке у ваздушном
једрењу без спољне видљивости или ноћу; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">6) извршења посебних
задатака. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
25. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ваздушна једрења са
посебним задатком могу бити: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) испитивања
ваздушних једрилица; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) постизања
одређених спортских успеха; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">3) разне врсте
ваздушних једрења ради испитивања и истраживања нових терена и нових видова
једрења; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">4) прелетања
цивилним ваздушним једрилицама - у запрези или слободно. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Б.
<b>Услови за ваздушна једрења</b></span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
26. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ваздушна једрења из
претходних чланова овог правилника могу се вршити само под одређеним условима
наведеним у овом правилнику и прописима за безбедност летења у ваздушном
простору Југославије. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Могућност извршења
ваздушног једрења одређене врсте оцењује одређени руководилац ваздушног једрења,
с обзиром на способност лица које ће вршити ваздушно једрење и с обзиром на
временске услове саопштене од метеоролошке станице, или, ако ове нема, с
обзиром и на процену одређеног и одговорног руководиоца ваздушног једрења. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
27. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Временски услови за
ваздушна једрења из чл. 24. овог правилника су следећи: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) за почетну обуку
и школовање, на ваздушним једрилицама свих врста и типова, брзина ветра до 5
м/сек. видљивост најмање 3 км и висина доње границе облака најниже 200 м/sol; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) за обуку ради стицања
појединих звања у цивилном ваздухопловном једриличарству, на ваздушним
једрилицама свих врста и типова: брзина ветра од 8-20 м/сек. (с обзиром на
дотада стечене стручне способности лица које врши ваздушно једрење), видљивост
најмање 5 км и висина доње границе облака најниже 300 м/sol; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">3) за обуку у
аерозапрези, на ваздушним једрилицама свих врста и типова: брзина ветра до 8
м/сек; видљивост најмање 5 км и висина доње ранице облака најниже 300 м/sol; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">4) за обуку у
акробацијама, са ваздушним једрилицама способним за ову сврху: брзина ветра до
8 м/сек; видљивост најмање 5 км и висина доње границе облака најниже 800 м/
sol; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">5) за обуку у летењу
без спољне видљивости и ноћу, на ваздушним једрилицама способним и опремљеним
за ову сврху: брзина ветра од 8-20 м/сек; видљивост дању најмање 5 км, а ноћу 2
км и висина доње границе облака најниже 500 м/ sol; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">6) за ваздушна
једрења са посебним задатком - временски услови ограничени су самим задатком и
у зависности су од врсте ваздушне једрилице. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
28. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Забрањена су
полетања цивилних ваздушних једрилица и ваздушна једрења, без обзира на сврху у
коју се врше, по бури, олуји, мећави, вејавици, магли или кад на аеродрому пада
киша. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Исто тако, забрањено
је свако слетање цивилним ваздушним једрилицама на терен под маглом. Ако у
таквим случајевима ваздушна једрилица не може да доједри до терена који није
под маглом, пилот-једриличар је дужан да напусти ваздушну једрилицу и да се
спусти на земљу помоћу падобрана. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
29. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ваздушна једрења
цивилним ваздушним једрилицама могу вршити само лица: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) која нису млађа
од 15 година; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) која испуњавају
услове телесне и душевне способности за летачко особље цивилног
ваздухопловства, одређене посебним прописима; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">3) која имају
ученичку дозволу, или основну дозволу пилота једрилице, или дозволу пилота
једрилице; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">4) која су
оспособљена и с успехом савладала претходне припремне вежбе за ваздушна
једрења; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">5) која су упозната
са особинама материјала, са типом ваздушне једрилице којом ће извршити ваздушно
једрење, као и са њеном издржљивошћу; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">6) која су упозната
са важећим прописима о летењу, сигнализацији и коришћењу аеродрома; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">7) која су опремљена
потребном опремом за безбедно једрење. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">В.<b>
Коришћење аеродрома за ваздушна једрења </b></span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
30. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Сваки цивилни
аеродром који се користи за полетање и слетање ваздушних једрилица мора имати
упутство о његовом коришћењу за ваздушна једрења, које прописује управа тога
аеродрома. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ово упутство
обавезно садржи одредбе: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) за постављање
старта витла односно старта аерозапреге при свим правцима ветра; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) за кретање људи и
техничких средстава, као и возила, при сваком постављању старта посебно; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">3) за зоне старта
витла односно старта аерозапреге; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">4) за зоне рада:
ваздушног једрења, једрења без спољне видљивости и акробација; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">5) за стајанке
ваздушних једрилица и авиона; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">6) за забрањене
зоне, по потреби; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">7) за међусобни
однос руководиоца ваздушног једрења и руководиоца летења (односно контроле
летења). </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
31. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ваздушна једрења
нису дозвољена на аеродромима на којима није организована служба указивања
хитне помоћи и заштите од евентуалног пожара. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Г.
<b>Руковођење ваздушним једрењем </b></span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
32. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">На сваком аеродрому
на коме се врше ваздушна једрења, као и приликом одржавања митинга и такмичења
у цивилном ваздухопловном једриличарству мора се одредити руководилац ваздушног
једрења. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Руководилац
ваздушног једрења дужан је да се стара да се ваздушна једрења изводе према
постојећим ваздухопловним прописима, као и да се стара о безбедности лица у
ваздуху и лица и имовине на земљи. Он је одговоран за одржавање дисциплине
једрења. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Свако лице које се
налази на аеродрому или врши какву летачку службу у ваздушном једрењу, дужно је
да се у свему придржава наређења и упутстава издатих од одређеног руководиоца
ваздушног једрења. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Д.
<b>Извођење обуке у ваздушном једрењу </b></span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
33. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Извођење обуке
ваздушног једрења ма које врсте из чл. 24. овог правилника може се вршити само
под надзором одређеног руководиоца једрења, који поред одговарајуће дозволе за
рад летачког особља цивилног ваздухопловства мора имати и важеће специјално
овлашћење за наставника летења. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Одређени руководиоци
једрења односно наставници летења морају познавати способности својих ученика у
ваздушном једрењу, и дужни су те њихове способности стално и благовремено
проверавати. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
34. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ученици и друга лица
која се обучавају у ваздушном једрењу ма које врсте, у случајевима кад им
постављени задатак у ваздушном једрењу није јасан, или кад постављени задатак
није у складу са њиховим способностима за извршење, или кад њихово психичко или
здравствено стање не одговара предстојећим напорима у ваздушном једрењу и сл.,
дужни су да о томе обавесте свог наставника односно одређеног руководиоца
једрења, и да се у таквим случајевима и сами уздрже од ваздушног једрења. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Исто тако, одређени
руководиоци ваздушног једрења односно наставници летења, ако приликом припреме
за ваздушно једрење утврде неспремност ученика или других лица, њихову
недисциплинованост, непознавање задатка или недовољну физичку или психичку
способност за ваздушно једрење, дужни су да таквом лицу забране ваздушно
једрење. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
35. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Извођење практичне
обуке и наставе у ваздуху са ученицима на двоседима цивилних ваздушних
једрилица могу вршити само лица која имају одговарајућу дозволу за рад летачког
особља цивилног ваздухопловства са специјалним овлашћењем за наставника летења.
</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ђ.
<b>Припреме за ваздушна једрења </b></span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
36. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ниједно ваздушно
једрење не сме се извршити док се претходно не изврши стручна навигациона и
техничка припрема. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Задатак припреме је
да се осигура безбедно ваздушно једрење и да се до највеће мере уклоне уочљиви
недостаци који би могли да ометају правилно и безбедно ваздушно једрење. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Припреме за ваздушна
једрења обухватају: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) припремање
ваздушне једрилице и опреме; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) припремање
пилота-једриличара; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">3) контролу
извршених припрема. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
37. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Припремање ваздушне
једрилице и опреме састоји се у стручном прегледу исправности команди, уређаја
и свих делова ваздушне једрилице, у погледу исправности и у употпуњавању опреме
једрилице, у прегледу исправа једрилице и сл. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Припремање
пилота-једриличара за ваздушно једрење састоји се у проверавању познавања
коришћења односне врсте и типа ваздушне једрилице и уређаја и опреме на њој, у
проверавању познавања задатка и личне припреме пилота-једриличара за тај
задатак, у проверавању знања за коришћење падобрана и технике скакања
падобраном, у анализи метеоролошких услова према метеоролошком билтену, у
проверавању психичког и здравственог стања лица које ће извршити ваздушно
једрење, у проверавању познавања важећих прописа о безбедности једрења и
сигнализацији, као и о коришћењу аеродрома, и у проверавању летачких исправа
тог лица. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Контрола извршених
припрема за ваздушно једрење састоји се у проверавању свих напред наведених
припрема, које врши одређени руководилац ваздушног једрења или орган цивилног
ваздухопловства. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Е.
<b>Поступци при ваздушном једрењу</b></span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
38. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Свако лице које врши
ваздушно једрење цивилном ваздушном једрилицом дужно је да се у свему придржава
техничких услова за безбедно ваздушно једрење. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">При сваком ваздушном
једрењу, а нарочито на висинама изнад 300 м/sol, свако лице које врши једрење у
ма ком циљу, мора у својој опреми имати падобран и мора бити обучено у руковању
падобраном. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
39.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Полетање ваздушним
једрилицама мора бити извршено у правцу противном правцу ветра. Полетање се
врши помоћу витла или аерозапреге, односно вучом са земље помоћу челичног ужета
или шлеповањем за моторни авион, односно на други уобичајени начин (гумено уже,
вуча аутомобилом итд.). </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
40. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Моторни авиони који
се користе за аерозапрегу морају бити за то опремљени, а њихове посаде морају
бити упознате са радом на реморкирању - шлеповању ваздушних једрилица и обучене
за тај рад, и морају имати специјално овлашћење за вучу једрилица издато од
Управе цивилног ваздухопловства уз одговарајућу дозволу за рад летачког особља
цивилног ваздухопловства. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
41. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Вуча ваздушне
једрилице витлом односно реморкирање моторним авионом врши се на дати знак.
Знак за полетање сме се дати тек пошто су пилотреморкер и моторни авион и
пилот-једриличар и ваздушна једрилица спремни за полетање. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Знак за полетање не
сме се дати ако се у простору за 45<sup>0</sup> лево и десно од правца полетања
ваздушне једрилице налазе други авиони, ваздушне једрилице, људи или каква
техничка средства или возила - тако да би то представљало препреку и опасност
за полетање. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Полетање се такође
не сме одобрити све док у ваздуху у правцу полетања, а према процени одређеног
руководиоца једрења, постоји било каква препрека која би могла проузроковати
удес. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
42.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Приликом полетања
ваздушне једрилице на старту витла, као и на старту аерозапреге, морају се
налазити одређена стручна лица у циљу указивања техничке помоћи, као и за
случај потребе указивања хитне помоћи и заштите од пожара. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
43. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ваздушна једрења на
висинама изнад 4.000 м/sol забрањена су ако пилот-једриличар или посада
једрилице нису снабдевени уређајима за инхалацију - удисање кисеоника. Ове
уређаје они морају употребити изнад наведене висине. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
44.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">При ваздушном
једрењу „на падини”, кад ваздушне једрилице лете на истој или скоро истој
висини или у сусрет, уклањају се једна другој на тај начин што ваздушна
једрилица која једри са спољне стране падине, скреће удесно. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Престизање ваздушних
једрилица приликом ваздушног једрења „на падини”, кад су на истој или скоро
истој висини, врши се увек обилажењем у страну падине. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">При ваздушном
једрењу „на падини” забрањено је улажење у облак или једрење без спољне
видљивости. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
45. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Кад две или више
ваздушних једрилица једре у истом „термичком стубу” са малом међусобном
висинском разликом, пилоти-једриличари обавезно круже у онаквом заокрету (левом
или десном) у каквом је заокрету отпочео кружење први, претходни,
пилот-једриличар. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Најмања дозвољена
висина кружења „у термичком стубу” је 150 м/sol. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
46.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ваздушној једрилици
која није опремљена за ваздушно једрење без спољне видљивости, забрањено је да
при ваздушном једрењу улази у облак. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Исто тако, забрањено
је ваздушно једрење у облаку ако се у њему већ налази једна ваздушна једрилица.
Изузетно, то може одобрити надлежни орган за време утакмица у ваздушном
једрењу, али само ако постоји радио-веза.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
47. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Акробације ваздушним
једрилицама смеју се вршити на висинама изнад 400 м/sol, и то само ваздушним
једрилицама израђеним и намењеним за такве сврхе. Лица која врше акробације
ваздушним једрилицама морају имати, поред одговарајуће дозволе за рад летачког
особља цивилног ваздухопловства, и специјално овлашћење за акробатско летење.
Она могу бити и ученици који се обучавају за акробатско летење. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Забрањено је вршити
акробације ваздушним једрилицама на висинама испод 400 м/sol, а на ма којој
висини над насељеним местима, као и над местима где безбедност људи и имовине у
ваздуху и на земљи није довољно осигурана. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
48.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Слетање ваздушних
једрилица врши се у правцу, противном правцу ветра, на одређеној зони, а према
упутству за коришћење аеродрома и наређењима руководиоца једрења. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Свако слетање
ваздушне једрилице мора бити извршено из прописаног аеродромског круга летења.
Најмања висина уласка у овај круг је 150 м/sol. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ж.<b>
Сигнали </b></span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
49.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">При ваздушним
једрењима употребљавају се одређени сигнали за означавање правца полетања и
слетања, за одобрење полетања, забрану слетања и обавезно слетање, за опасност
и тражење помоћи и слично. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Сигнале, њихов
изглед и начин употребе прописује Управа цивилног ваздухопловства. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
50. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Свако лице које врши
ваздушно једрење, као и лица која руководе ваздушним једрењем, обавезна су да
познају све сигнале из претходног члана, ради правилне и безбедне употребе. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">VI.
КАЗНЕНЕ ОДРЕДБЕ </span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
51.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">За ваздухопловни
прекршај казниће се новчаном казном: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">1) до 10.000 динара:
</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">а) одговорно лице у
ваздухопловној или спортској организацији које дозволи да се ваздушна једрења
врше ваздушним једрилицама које нису регистроване или које нису прегледане у
циљу утврђивања њихове пловидбености; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">б) одговорно лице у
ваздухопловној или спортској организацији које организује митинге или такмичења
у цивилном ваздухопловном једриличарству, без дозволе Управе цивилног
ваздухопловства; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">в) лице које без
писменог одобрења конструктора или произвођача ваздушне једрилице и сагласности
Управе цивилног ваздухопловства изврши модификацију ваздушне једрилице и тако
модификовану употреби је за ваздушна једрења; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">г) одговорно лице,
или власник, или корисник ваздушне једрилице, који не унесе у књигу ваздушних
једрења све податке о променама на ваздушној једрилици; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">2) до 6.000 динара: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">а) одређени руководилац
ваздушног једрења који дозволи да се ваздушно једрење изврши ваздушном
једрилицом без исписаних ознака националности и регистрације на трупу или репу
једрилице; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">б) одређени
руководилац ваздушног једрења који дозволи да се ваздушно једрење изврши под
забрањеним условима за ваздушна једрења; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">в) одговорни
руководилац ваздушног једрења који пусти на једрење лице које нема одговарајућу
дозволу, или који дозволи да се ваздушно једрење изврши без потребне опреме и
припреме за безбедно ваздушно једрење; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">3) до 5.000 динара: </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">а) лице које пре
употребе ваздушне једрилице за једрење не изврши брижљиво или уопште не изврши
стручне, техничке и навигационе припреме за безбедно ваздушно једрење; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">б) лице које се не
придржава прописаног поступка за безбедно ваздушно једрење, као и лице које се
не придржава техничких прописа за одржавање и коришћење ваздушних једрилица; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">в) лице које
предузме ваздушно једрење са посебним задатком без одговарајућих дозвола
надлежних органа; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">г) свако лице које
на ма који начин угрози безбедност ваздушних једрења, као и лице које ваздушним
једрењем угрози безбедност људи и имовине у ваздуху и на земљи; </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">д) свако лице које
прекрши одредбе овог правилника или ближе прописе донесене ради спровођења овог
правилника. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">VII.
ЗАВРШНЕ ОДРЕДБЕ </span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
52.</span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Прописи о летењу
цивилних ваздухоплова и о обезбеђењу ваздушне пловидбе примењују се у свему и у
цивилном ваздухопловном једриличарству. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
53. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Ближе прописе за
спровођење овог правилника доноси Управа цивилног ваздухопловства. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">&nbsp;</span></p>

<p style="margin:0cm;margin-bottom:0rem;text-align:center;
text-indent:1.183rem" align="center"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Члан
54. </span></p>

<p style="margin:0cm;margin-bottom:0rem;text-indent:1.183rem"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR">Овај правилник ступа
на снагу даном објављивања у “Службеном листу ФНРЈ”. </span></p>

<p style="margin-bottom:0cm;margin-bottom:0rem;text-indent:
1.183rem" class="MsoNormal"><span style="font-size:0.75rem;line-height:115%;font-family:
&quot;Verdana&quot;,&quot;sans-serif&quot;" lang="SR-CYR">&nbsp;</span></p>

<p style="margin-bottom:0cm;margin-bottom:0rem;
text-align:right;text-indent:1.183rem;line-height:normal;text-autospace:none" class="MsoNormal" align="right"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR-CYR">Бр 4889</span></p>

<p style="margin-bottom:0cm;margin-bottom:0rem;
text-align:right;text-indent:1.183rem;line-height:normal;text-autospace:none" class="MsoNormal" align="right"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR-CYR">10.
септембра 1955. године</span></p>

<p style="margin-bottom:0cm;margin-bottom:0rem;
text-align:right;text-indent:1.183rem;line-height:normal;text-autospace:none" class="MsoNormal" align="right"><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR-CYR">Београд </span></p>

<p style="margin-bottom:0cm;margin-bottom:0rem;
text-align:right;text-indent:1.183rem" class="MsoNormal" align="right"><span style="font-size:0.75rem;
line-height:115%;font-family:&quot;Verdana&quot;,&quot;sans-serif&quot;" lang="SR-CYR">Директор </span></p>

<p style="margin-bottom:0cm;margin-bottom:0rem;
text-align:right;text-indent:1.183rem" class="MsoNormal" align="right"><span style="font-size:0.75rem;
line-height:115%;font-family:&quot;Verdana&quot;,&quot;sans-serif&quot;" lang="SR-CYR">Управе цивилног
ваздухопловства,</span></p>

<p style="margin-bottom:0cm;margin-bottom:0rem;
text-align:right;text-indent:1.183rem;line-height:normal" class="MsoNormal" align="right"><b><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR-CYR">Батрић Јовановић, </span></b><span style="font-size:0.75rem;font-family:&quot;Verdana&quot;,&quot;sans-serif&quot;" lang="SR-CYR">с. р.</span></p>

<p style="margin-bottom:0cm;margin-bottom:0rem;text-indent:
1.183rem" class="MsoNormal"><span style="font-size:0.75rem;line-height:115%;font-family:
&quot;Verdana&quot;,&quot;sans-serif&quot;" lang="SR-CYR">&nbsp;</span></p>

<p style="margin-bottom:0cm;margin-bottom:0rem;text-indent:
1.183rem" class="MsoNormal"><span style="font-size:0.75rem;line-height:115%;font-family:
&quot;Verdana&quot;,&quot;sans-serif&quot;" lang="SR-CYR">&nbsp;</span></p>

</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p style="margin-top: 0">&nbsp;</p>
				<p style="margin-top: 0">На основу члана 44. Закона о поступку регистрације у Агенцији за привредне регистре („Службени гласник РС”, број 99/11), </p>
				<p style="margin-top: 0">Mинистар финансија и привреде доноси</p>
				<p class="odluka-zakon" style="margin-top: 0; margin-bottom: 0">&nbsp;</p>
				<p class="odluka-zakon" style="margin-top: 0; margin-bottom: 0">ПРАВИЛНИК</p>
				<p class="naslov" style="margin-top: 0">о садржини Регистра комора </p>
				<p class="naslov" style="margin-top: 0">
				<span lang="hr" style="font-weight: 400">"Службени гласник РС", 
				број 122 од 25. децембра 2012.</span></p>
				<p class="naslov" style="margin-top: 0">&nbsp;</p>
				<p class="bold">Предмет</p>
				<p class="clan">Члан 1.</p>
				<p>Овим правилником ближе се уређује садржина и начин вођења Регистрa комора (у даљем тексту: Регистар), као и документа која се прилажу уз регистрацију. </p>
				<p class="bold">Субјекти регистрације</p>
				<p class="clan">Члан 2.</p>
				<p>Регистар се води као јединствена, централна и електронска база података у који се, у складу са законом, региструју привредне коморе из чл. 2. и 2а Закона о привредним коморама („Службени гласник РС”, бр. 65/01, 36/09 и 99/11) (у даљем тексту: субјекти регистрације).</p>
				<p class="bold">Предмет регистрације</p>
				<p class="clan">Члан 3.</p>
				<p>У Регистар се уписује промена и брисање података о субјекту регистрације, докумената која се односе на субјект регистрације, забележбe, као и други подаци одређени овим правилником.</p>
				<p class="bold">Садржина регистра</p>
				<p class="clan">Члан 4.</p>
				<p>Регистар садржи законом прописане податке о субјекту регистрације и то:</p>
				<p>1) назив и скраћени назив; </p>
				<p>2) седиште и адреса седишта;</p>
				<p>3) облик организовања у односу на подручје, односно територију у Републици Србији за коју је субјект регистрације основан или делатност због које се врши удруживање;</p>
				<p>4) датум оснивања;</p>
				<p>5) матични/регистарски број;</p>
				<p>6) ПИБ;</p>
				<p>7) лично име, пребивалиште, односно боравиште и јединствени матични број грађана, односно број путне исправе и држава издавања путне исправе или јединствени матични број за странца за председника коморе и за друга лица овлашћена за заступање ако је предвиђено оснивачким актом или статутом;</p>
				<p>8) време на које се оснива или податак о томе да се оснива на неодређено време;</p>
				<p>9) датум доношења статута, односно датум измена и допуна статута;</p>
				<p>10) упис чланства у савезу или другој асоцијацији у земљи или иностранству;</p>
				<p>11) подаци о статусној промени; </p>
				<p>12) подаци о ликвидацији и стечају;</p>
				<p>13) подаци о брисању из Регистра; </p>
				<p>14) контакт подаци;</p>
				<p>15) забележба података од значаја за правни промет.</p>
				<p class="bold">Саставни део Регистра</p>
				<p class="clan">Члан 5.</p>
				<p>Поред података из члана 4. овог правилника, Регистар садржи и документа на основу којих је извршена регистрација.</p>
				<p>Документа из става 1. овог члана предају се у оригиналу или овереној фотокопији.</p>
				<p class="bold">Упис оснивања </p>
				<p class="clan">Члан 6.</p>
				<p>Уз регистрациону пријаву за упис оснивања у Регистар подноси се:</p>
				<p>1) оснивачки акт;</p>
				<p>2) статут;</p>
				<p>3) записник са оснивачке скупштине;</p>
				<p>4) акт о избору председника или другог лица овлашћеног за заступање који обавезно садржи: лично име, пребивалиште и адресу, односно боравиште и његов јединствени матични број грађана, односно број путне исправе и државу издавања путне исправе, исправе или јединствени матични број за странца;</p>
				<p>5) фотокопија личне карте председника или другог лица овлашћеног за заступање, а ако она не садржи податак о пребивалишту и адреси и потврда о пребивалишту, односно оверена фотокопија путне исправе и потврда о боравишту;</p>
				<p>6) доказ о идентитету оснивача (извод из одговарајућег регистра или други доказ о правном субјективитету);</p>
				<p>7) доказ о уплати накнаде за упис оснивања у Регистар.</p>
				<p>Статут субјекта регистрације се јавно објављујe на интернет страни Агенције.</p>
				<p class="bold">Упис промене података </p>
				<p class="clan">Члан 7.</p>
				<p>Уз регистрациону пријаву за упис промене података у Регистар подноси се: </p>
				<p>1) одлука надлежног органа о промени података; </p>
				<p>2) записник са седнице надлежног органа на којој је донета одлука о промени података;</p>
				<p>3) доказ о уплати накнаде за упис промене података у Регистар.</p>
				<p class="bold">Упис ликвидације </p>
				<p class="clan">Члан 8.</p>
				<p>Уз регистрациону пријаву за упис ликвидације у Регистар подноси се:</p>
				<p>1) одлука надлежног органа о покретању поступка ликвидације и именовању ликвидационог управника; </p>
				<p>2) записник са седнице надлежног органа на којој је донета одлука;</p>
				<p>3) доказ о идентитету ликвидационог управника – фотокопија личне карте или пасоша (ако се за ликвидационог управника именује лице које није уписано као председник или заступник);</p>
				<p>4) доказ о уплати накнаде за упис ликвидације у Регистар.</p>
				<p class="bold">Упис стечаја</p>
				<p class="clan">Члан 9. </p>
				<p>Уз регистрациону пријаву за упис стечајног поступка у Регистар подноси се:</p>
				<p>1) решење надлежног стечајног суда о покретању стечајног поступка и именовању стечајног управника;</p>
				<p>2) доказ о идентитету стечајног управника – фотокопија личне карте или пасоша;</p>
				<p>3) доказ о уплати накнаде за упис стечајног поступка у Регистар.</p>
				<p class="bold">Брисање из Регистра</p>
				<p class="clan">Члан 10. </p>
				<p>Уз регистрациону пријаву за брисање из Регистра подносе се:</p>
				<p>1) докази на основу којих се утврђују чињенице за брисање коморе;</p>
				<p>2) доказ о уплати накнаде за брисање из Регистра. </p>
				<p class="bold">Упис усклађивања</p>
				<p class="clan">Члан 11. </p>
				<p>Уз регистрациону пријаву за упис усклађивања постојећих привредних комора у Регистар, подноси се:</p>
				<p>1) фотокопија статута важећег на дан ступања на снагу Закона о изменама и допунама Закона о привредним коморама („Службени гласник РС”, број 99/11); </p>
				<p>2) акт о избору председника и/или другог лица овлашћеног за заступање, који обавезно садржи: лично име, пребивалиште и адресу, односно боравиште и његов јединствени матични број грађана, односно број путне исправе и државу издавања путне исправе;</p>
				<p>3) фотокопија личне карте председника и/или другог лица овлашћеног за заступање, а ако она не садржи податак о пребивалишту и адреси и потврда о пребивалишту, односно оверена фотокопија путне исправе и потврда о боравишту;</p>
				<p>4) записник са седнице надлежног органа на којој је усвојен нови статут;</p>
				<p>5) примерак новог статута.</p>
				<p class="bold">Ступање на снагу</p>
				<p class="clan">Члан 12.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”, а примењује се од 1. јануара 2013. године.</p>
				<p>&nbsp;</p>
				<p class="potpis" style="margin-top: 0">Број 110-00-304/2012-01</p>
				<p class="potpis" style="margin-top: 0">У Београду, 21. децембра 2012. године</p>
				<p class="potpis" style="margin-top: 0">Министар,</p>
				<p class="potpis" style="margin-top: 0"><span class="bold">Млађан Динкић, </span>с.р.</p>
	</div>


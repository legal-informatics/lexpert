


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 25. став 5. Закона о јавним скијалиштима („Службени гласник РС”, број 46/06), 
	</p>
	<p>Министар економије и регионалног развоја, министар омладине и спорта и министар за инфраструктуру и енергетику споразумно доносе</p>
	<p>&nbsp;</p>
	<p class="odluka-zakon" style="margin-top: 0.750000187500047rem; margin-bottom: 0.750000187500047rem">ПРАВИЛНИК</p>
	<p class="naslov" style="margin-top: 0.750000187500047rem; margin-bottom:0.750000187500047rem">о знаковима на скијалишту</p>
	<p class="naslov" style="margin-top: 0.750000187500047rem; margin-bottom:0.750000187500047rem">
	<span style="font-weight: 400">"Службени гласник РС", број 46 од 24. јуна 
	2011.</span></p>
	<p class="naslov">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Овим правилником ближе се уређују, знакови који се постављају на скијалиштима и стазама, њихова садржина, изглед, место постављања и друга питања од значаја за остваривање функције знакова на скијалиштима.</p>
	<p class="clan">Члан 2.</p>
	<p>Знакови на скијалишту, у смислу овог правилника су знакови забрана, знакови обавеза, знакови упозорења, знакови обавештења допунске табле и светлосни сигнали (у даљем тексту: знакови).</p>
	<p class="clan">Члан 3.</p>
	<p>Знаковима се означава: ски-стаза, ски-пут, ски-рута, ски-полигон, границе скијалишта, жичара, ски-лифт, покретна трака, полазна и излазна станица жичаре и ски-лифта, као и други објекти, опрема и уређаји скијалишта, од значаја за скијаше и друге кориснике скијалишта. 
	</p>
	<p class="clan">Члан 4.</p>
	<p>Знак садржи симбол или симбол и текстуални натпис, који ближе одређују значење знака.</p>
	<p>Када знак, поред симбола, садржи и текстуални натпис, садржина текстуалног натписа сматра се саставним делом знака.</p>
	<p class="clan">Члан 5.</p>
	<p>Текст на знаку исписује се на српском или на српском и енглеском језику.</p>
	<p class="clan">Члан 6.</p>
	<p>Знакови се постављају с десне стране ски-стазе, објеката, опреме или уређаја скијалишта у смеру кретања скијаша. 
	</p>
	<p>Када, у смеру кретања скијаша није могуће поставити знак, или прети опасност да скијаши не могу правовремено да уоче знак, знак на скијалишту се мора поставити изнад или с леве стране ски-стазе, објеката, опреме или уређаја јавног скијалишта и има исто значење, као када је постављен на начин одређен у ставу 1. овог члана.</p>
	<p class="clan">Члан 7. </p>
	<p>Знакови се постављају тако да: </p>
	<p>1) не угрожавају скијаше и друге кориснике скијалишта;</p>
	<p>2) не ометају рад жичара, ски-лифтова и других инфраструктурних система на скијалишту;</p>
	<p>3) су јасно видљиви, како би скијаши могли на време да их лако уоче, и да благовремено поступе у складу са њиховим значењем;</p>
	<p>4) не ометају кретање средстава превоза на скијалишту.</p>
	<p class="clan">Члан 8. </p>
	<p>Знакови се постављају на стубове пречника до 100 mm, који могу бити од метала, дрвета, других природних или синтетичких материјала (поликарбонат, епоксид и др.).</p>
	<p>Знак може бити постављен на стуб жичаре или ски-лифта или други објекат скијалишта.</p>
	<p class="clan">Члан 9. </p>
	<p>Минимална висина на којој се поставља знак износи: 200 cm, на утабаној снежној површини.</p>
	<p>Знакови, намењени обавештавању корисника скијалишта који се превозе жичарама, постављају се на одређену висину, како би били лако уочљиви из седежнице или кабине којима се превозе корисници скијалишта. 
	</p>
	<p class="clan">Члан 10.</p>
	<p>Знакови одређени овим правилником, морају бити постављени на скијалишту најмање 10 (десет) дана пре почетка скијашке сезоне. 
	</p>
	<p>Жичаре и други објекти скијалишта, који се користе у току летње сезоне, морају бити опремљени знаковима, за све време трајања летње сезоне.</p>
	<p>На знаковима и стубовима на које се постављају знакови, не могу се постављати рекламни натписи или друге ознаке које ометају видљивост знакова.</p>
	<p class="clan">II. ЗНАКОВИ ЗАБРАНЕ</p>
	<p class="clan">Члан 11. </p>
	<p>Знакови забране, служе да скијашима и другим корисницима скијалишта укажу на забране којих морају да се придржавају на скијалишту.</p>
	<p class="clan">Члан 12. </p>
	<p>Знакови забране су:</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_01_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_01.tif"></p>
	<p>1) знак ,,забрањено скијање” (ЗЗ-01), знак ,,забрањена вожња сноуборда” (ЗЗ-02), знак ,,забрањено скијање по шумској површини” (ЗЗ-03), који означавају забрану наведени скијашких активности на одређеном месту или делу скијалишта и знак ,,забрањен улазак на ски-стазу” (ЗЗ-04), који означава забрану уласка лица која не скијају на ски-стазу.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_02_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_02.tif"></p>
	<p>2) знак ,,забрањено санкање” (ЗЗ-05), знак ,,забрањена вожња моторних санки” (ЗЗ-06), знак ,,забрањена вожња ски-боба” (ЗЗ-07) и знак ,,забрањена вожња теренских возила” (ЗЗ-08), који означавају забрану коришћења санки, ски-боба и теренских возила на ски-стазама или деловима скијалишта на којима се окупљају скијаши или други корисници скијалишта.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_03_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_03.tif"></p>
	<p>3) знак ,,забрањено њихање седишта жичаре” (ЗЗ-09 и знак ,,забрањено држање ранца на леђима” (ЗЗ-10), који означавају радње и активности које се не смеју предузимати приликом вожње жичаром. Обавезно се постављају на полазним станицама жичара. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_04_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_04.tif"></p>
	<p>4) знак ,,забрањено стављање Т-бара између ногу” (ЗЗ-11), који означава забрану означеног начина коришћења вучне направе ски-лифта приликом успона. Обавезно се поставља на полазној станици ски-лифта. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_05_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_05.tif"></p>
	<p>5) знак ,,забрањено хватање празне вучне направе” (ЗЗ-12), који означава подручје на траси ски-лифта на коме није дозвољено хватање вучне направе.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_06_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_06.tif"></p>
	<p>6) знак: ,,забрањено седење и лежање на покретној траци” (ЗЗ-13), који означава забрану неодговарајућег коришћења покретне траке. Обавезно се поставља у близини покретне траке.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_07_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_07.tif"></p>
	<p>7) знак ,,забрањено кривудање трасом ски-лифта” (ЗЗ-14), који означава забрану непрописне вожње скијама на траси ски-лифта. Обавезно се поставља на полазној станици ски-лифта.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_08_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_08.tif"></p>
	<p>8) знак ,,забрањено бацање отпадака” (ЗЗ-15), који означава забрану бацања отпадака ван обезбеђених канти и контејнера. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_09_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_09.tif"></p>
	<p>9) знак ,,забрањен пролаз” (ЗЗ-16), који означава забрану пролаза на ски-стази или другом објекту који је у надлежности скијалишта.</p>
	<p class="clan">Члан 13. </p>
	<p>Знакови забране имају облик правоугаоника димензија 40x60 cm. У горњем делу, уже стране знака уцртан је круг пречника 40 cm. Симболи који означавају радњу која се забрањује исцртавају се у унутрашњости круга.</p>
	<p>У доњем делу знака се исписује текст које додатно описује забрану. </p>
	<p class="clan">Члан 14.</p>
	<p>Основна боја знакова забране је бела, а ивица круга и коса трака на кругу је црвене боје. Симбол и натписи на знаковима забране су црне боје.</p>
	<p>У погледу боје одступају симболи на знаку ,,забрањено њихање седишта жичаре” (ЗЗ-09) и ,,забрањено ранац држати на леђима” (ЗЗ-10), који су делом исцртани у црвеној боји.</p>
	<p class="clan">Члан 15.</p>
	<p>Знакови забране се постављају на видним местима на скијалишту, испред подручја одакле почиње забрана.</p>
	<p class="clan">III. ЗНАКОВИ ОБАВЕЗА</p>
	<p class="clan">Члан 16.</p>
	<p>Знакови обавеза, на скијалишту служе за упознавање скијаша и других корисника скијалишта са обавезним радњама и дужностима приликом коришћења скијалишта (ски-стазе, ски-жичаре, ски-лифта, ски-полигона и др.).</p>
	<p class="clan">Члан 17. </p>
	<p>Знакови обавеза су:</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_10_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_10.tif"></p>
	<p>1) знак, две особе у реду” (ЗО-01), знак ,,четири особе у реду ” (ЗО-02), знак ,,шест особа у реду ” (ЗО-03) и знак ,,осам особа у реду ” (ЗО-04), који означавају број особа у формирању реда код коришћења жичаре. Обавезно се постављају на полазној станици жичаре.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_11_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_11.tif"></p>
	<p>2) знак ,,начин држања торбе” (ЗО-05), који означава начин на који треба држати торбу приликом коришћења жичаре, знак ,,прихват седишта” (ЗО-06), знак ,,спуштања сигурносног рама” (ЗО-07), знак ,,подизања врхова скија” (ЗО-08), који означавају обавезне радње којих морају да се придржавају скијаши на почетку и током коришћења жичаре. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_12_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_12.tif"></p>
	<p>3) знак ,,подизања сигурносног рама” (ЗО-09), знак ,,силазак са жичаре” (ЗО-10), који означава близину места на коме је обавезно силажење са жичаре, знак ,,обавезан силазак у лево” (ЗО-11), и знак ,,обавезан силазак у десно” (ЗО-12), који означавају приближавање месту обавезног силажења са жичаре и правац силажења са жичаре. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_13_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_13.tif"></p>
	<p>4) знак ,,седиште у равнотежи” (ЗО-13), који означава начин на који се може користити жичара, када се превози мањи број корисника од предвиђеног капацитета.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_14_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_14.tif"></p>
	<p>5) знак ,,штапове држати у једној руци” (ЗО-14), који означава обавезу скијаша да штапове за скијање држи у једној руци, знак ,,Т-баро-сидро” (ЗО-15), и знак ,,телескопскa вучнa направa” (ЗО-16), који означавају врсту и начин коришћења вучних направа на ски-лифту.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_15_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_15.tif"></p>
	<p>6) знак ,,припремите се за излазак у лево”(ЗО-17), знак ,,припремите се за излазак у десно” (ЗО-18), и знак ,,припремите се за излазак у лево или у десно” (ЗО-19), који означавају обавезу пуштања вучне направе и правце кретања скијаша након коришћења ски-лифта.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_16_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_16.tif"></p>
	<p>7) знак ,,склоните се са стазе у десно” (ЗО-20), и знак ,,склоните се са стазе у лево” (ЗО-21), који означавају начин и правац обавезног извлачења скијаша након пада на ски-стази.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_17_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_17.tif"></p>
	<p>8) знак ,,покретна трака” (ЗО-22), који означава означава место на скијалишту на коме је обавезно коришћење покретне траке.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_18_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_18.tif"></p>
	<p>9) знак ,,обавезан смер скијања – лево” (ЗО-23), знак ,, обавезан смер скијања – десно” (ЗО-24), знак ,,обавезан смер скијања – право” (ЗО-25), ,,обавезан смер скијања лево или десно” (ЗО-26), који означавају правце обавезног смера скијања. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_19_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_19.tif"></p>
	<p>10) знак ,,обавезно заустављање” (ЗО-27), који означава близину места на коме скијаш мора да уступи првенство пролаза скијашима или другим корисницима скијалишта, који се крећу по ски-стази или ски-полигону.</p>
	<p class="clan">Члан 18. </p>
	<p>Знакови обавеза имају облик правоугаоника, димензија 40x60 cm, унутар кога је у горњем делу знака уцртан круг пречника 40 cm. 
	</p>
	<p>У доњи део знака може се додати текст или симбол беле боје којим се додатно описује забрана.</p>
	<p class="clan">Члан 19. </p>
	<p>Основна боја знака обавезe облика правоугаоника је плава. Линија која описује ивицу круга унутар правоугаоника је беле боје. У средини круга уцртан је симбол беле боје који означава врсту обавезе.</p>
	<p class="clan">Члан 20.</p>
	<p>Изузетно од одредаба чл. 18. и 19. овог правилника у погледу облика и боја одступају следећи знакови обавеза, и то:</p>
	<p>1) у погледу облика:</p>
	<p>а) знак ,,обавезан смер скијања – лево” (ЗО-23), знак ,,обавезан смер скијања – десно” (ЗО-24), знак ,,обавезан смер скијања – право” (ЗО-25) и знак ,,обавезан смер скијања лево или десно” (ЗО-26), који имају облик круга, пречника 40 cm, са уцртаним стрелицама беле боје, које означавају правце обавезног смера скијања.</p>
	<p>б) знак ,,обавезно заустављање” (ЗО-27) који има облик осмоугаоника.</p>
	<p>2) у погледу боје:</p>
	<p>а) знакови: ,,обавезан смер скијања – лево” (ЗО-23), ,,обавезан смер скијања – десно” (ЗО-24), ,,обавезан смер скијања – право” (ЗО-25), ,,обавезан смер скијања лево или десно” (ЗО-26), код којих се основна боја знака одређује према тежини ски-стазе и може бити зелена, плава, црвена или црна.</p>
	<p>б) знак ,,обавезно заустављање” (ЗО-27), чија основна боја је црвена, ивица знака у белој и црвеној боји, а реч ,,STOP” у средини осмоугаоника је исписана словима беле боје. 
	</p>
	<p class="clan">IV. ЗНАКОВИ УПОЗОРЕЊА</p>
	<p class="clan">Члан 21. </p>
	<p>Знаковима упозорења скијаши и други корисници скијалишта се упозоравају о месту и врсти опасности на ски-стази или на другим објектима скијалишта.</p>
	<p class="clan">Члан 22.</p>
	<p>Знакови упозорења су:</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_20_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_20.tif"></p>
	<p>1) знак ,,упозорење на опасност” (ЗУ-01), који означава део ски-стазе или места на скијалишту на коме корисницима скијалишта прети опасност за коју овим правилником није предвиђен посебан знак. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_21_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_21.tif"></p>
	<p>2) знак ,,сужење ски-стазе” (ЗУ-02) који означава приближавање суженом делу ски-стазе на коме скијање није безбедно.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_22_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_22.tif"></p>
	<p>3) знак ,,опасна кривина на лево” (ЗУ-03) и знак ,,опасна кривина на десно” (ЗУ-04), који означавају приближавање кривинама на ски-стазама које нису безбедне за скијање због својих физичких карактеристика или прегледности. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_23_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_23.tif"></p>
	<p>4) знакoви ,,укрштање трасе ски-лифта са ски-стазом” (ЗУ-05), ,,укрштање скијашких стаза” (ЗУ-06), ,,укрштање ски-стазе са саобраћајницом” (ЗУ-07), ,,укрштање ски-стазе са трасом двоседе жичаре” (ЗУ-08), ,,укрштање ски-стазе са трасом четвороседе жичаре” (ЗУ-09) и знак ,,укрштање ски-стазе са трасом шестоседе жичаре” (ЗУ-10).</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_24_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_24.tif"></p>
	<p>5) Знак ,,успон на траси ски-лифта” (ЗУ-11), који означава приближавање великом успону на траси ски-лифта, знак ,,опасност од неравнина на стази” (ЗУ-12) који означава приближавање делу ски-стазе на коме постоје неравнине, које могу да изазову нежељене скокове скијама и знак ,,опасност од пада” (ЗУ-13) који означава близину места на скијалишту на коме постоји опасност од пада у провалију.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_25_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_25.tif"></p>
	<p>7) знак ,,опасност од моторних санки” (ЗУ-14) и знак ,,опасност од теренских возила” (ЗУ-15), који означавају близину места на ски-стази на коме се могу појавити моторне санке или теренска возила. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_26_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_26.tif"></p>
	<p>10) знак ,,машина за снег у раду” (ЗУ-16), знак ,,снежни топ у раду ” (ЗУ-17) и знак ,,машина са витлом у раду” (ЗУ-18) који означавају ски-стазу или место на ски-стази на коме раде машине и уређаји за припрему снега.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_27_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_27.tif"></p>
	<p>11) знак ,,граница ски подручја” (ЗУ-19), који означава границе ски подручја и знак ,,не прилази опасност” (ЗУ-20), који означава изузетно опасна места (рудничке копове, јаме, вртаче, провалије, водене акумулације, одроне, подручја са лавинама и др.) за скијаше.</p>
	<p class="clan">Члан 23. </p>
	<p>Знаци упозорења могу бити стални или привремени, у зависности од степена и трајања опасности. 
	</p>
	<p>Привремени знаци морају да се уклоне уколико њихово значење не одговара измењеним условима на скијалишту. 
	</p>
	<p class="clan">Члан 24.</p>
	<p>Знаци упозорења имају облик правоугаоника, димензија 40x60 cm унутар кога је у горњем делу знака уцртан једнакостранични троугао чија се једна страница налази у хоризонталном положају са супротним врхом окренутим на више. 
	</p>
	<p>Симбол је уцртан у средини једнакостраничног троугла.</p>
	<p>У доњи део знака може се додати симбол или текст словима црне боје, којим се додатно описује врста упозорења (стрма стаза, опасност од пада дрвећа, итд).</p>
	<p class="clan">Члан 25.</p>
	<p>Основна боја ски-знакова упозорења је жута, странице троугла и симболи су у црној боји.</p>
	<p class="clan">Члан 26.</p>
	<p>У погледу облика и боја одступају од одредаба члана 24. и 25. овог правилника следећи знакови обавеза, и то:</p>
	<p>1) у погледу облика могу да одступају ски-знаци који се постављају као привремени и који имају облик квадрата, странице 72 cm, и израђују се од ПВЦ тканине која пропушта ветар. 
	</p>
	<p>2) у погледу боја одступа знак ,, граница ски подручја” (ЗУ-19) на коме се текст, којим се додатно описује врста упозорења исписује словима црвене боје и знак ,,не прилази опасност” (ЗУ-20) на коме су основне боје плава и сива, симбол у црвеној боји, реч ,, СТОП” на симболу је исписана словима жуте боје а текст у доњем делу знака исписан је словима беле боје.</p>
	<p class="clan">Члан 27.</p>
	<p>Знаци упозорења морају бити постављени најмање 30 m пре места које означавају, тако да скијаши могу да их примете на време. Привремени ски-знаци постављају се на жуто-црним штаповима.</p>
	<p class="clan">V. ЗНАКОВИ ОБАВЕШТЕЊА</p>
	<p class="clan">Члан 28. </p>
	<p>Знаковима обавештења скијаши се информишу о степену тежине ски-стазе, смеру и правцу кретања, улазу и излазу са ски-стазе, подацима који се односе на oбјекте на скијалишту и на њихов рад, просторијама за хитну медицинску помоћ и местима за позивање помоћи (SOS).</p>
	<p class="clan">Члан 29. </p>
	<p>Знаци обавештења су:</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_28_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_28.tif"></p>
	<p>1) знакови ,,маркације” лаке ски-стазе (ЗО-01), средње тешке ски-стазе (ЗО-02), тешке ски-стазе (ЗО-03) и екстремно тешке ски-стазе (ЗО-04), који означавају ски-стазу према степену тежине. Основна боја стуба на коме се налази знак одређује се према степену тежине ски-стазе. Број ски-стазе на знаку исписан је словима беле боје.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_29_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_29.tif"></p>
	<p>2) знакови ,,маркације ски-пута” који се укључује на лаку ски-стазу (ЗО-05), средње тешку ски-стазу (ЗО-06), тешку ски-стазу (ЗО-07) и екстремно тешку ски-стазу (ЗО-08). Основна боја стуба на коме се налази знак је у жутој боји. Број стазе на знаку исписан је словима беле боје.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_30_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_30.tif"></p>
	<p>3) знакови ,,ширина ски-стазе” (ЗО-09) и (ЗО-10), који означавају ширину ски-стазе. Знак (ЗО-09) се поставља уз руб са десне стране ски-стазе, а знак (ЗО-10) се поставља уз руб са леве стране ски-стазе. Основна боја знака и стуба на коме се налази знак одређује се према степену тежине ски-стазе. Стрелица за смер на знаку исцртава се белом бојом. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_31_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_31.tif"></p>
	<p>4) знакови „промена смера” на лево (ЗО-11) и ,,промена смера на десно” (ЗО-12), који означавају место на ски-стази где се може извршити промена смера или се ски-путем може напустити ски-стаза. Основна боја знака и стуба на коме се налази знак одређује се према степену тежине ски-стазе ка којој води ски-пут. Стрелица на знаку исцртава се белом бојом а називи и бројеви ски-стаза исписују се црном бојом. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_32_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_32.tif"></p>
	<p>5) знакови ,,вишесмерна путоказна табла” (ЗО-13) и ,,једносмерна путоказна табла” (ЗО-14), који означавају правац према објектима за вертикални транспорт скијаша и других корисника скијалишта. 
	</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_33_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_33.tif"></p>
	<p>6) Знак ,,назив објекта” (ЗО-15) означава назив објекта на скијалишту. Знак се поставља на полазним станицама жичара и ски-лифтова, покретним тракама, тобоганима и другим објектима скијалишта.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_34_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_34.tif"></p>
	<p>7) Знак ,,усмеравајући пано” (ЗО-16) садржи информације о скијалишту, месту где се усмеравајући пано налази и на путоказним таблама које су саставни део усмеравајућег паноа, смер и тежину ски-стазе ка којој се скијаш усмерава. На усмеравајућем паноу могу се истакнути највише четири путоказне табле, чија ширина може бити као и ширина усмеравајућег паноа.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_35_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_35.tif"></p>
	<p>8) знак ,,прва помоћ” (ЗО-17) означава близину места на скијалишту на коме се налази просторија за пружање прве помоћи и знак ,,SOS телефон” (ЗО-18), који означава место где се налази телефон за позив у помоћ.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_36_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_36.tif"></p>
	<p>9) знак ,,затворена скијашка стаза” (ЗО-19) означава ски-стазу која је затворена за скијање због недостатак снега, рада машина за утабавање снега, итд.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skijalista_Page_37_opt.jpeg&amp;doctype=reg&amp;abc=cba&amp;eli=true&amp;eliActId=401341&amp;regactid=401341" alt="skijalista_Page_37.tif"></p>
	<p>9) знак ,,информациона табла” (ЗО-20), који садржи информације о скијалишту, односно месту где се информациона табла налази, статусу инсталација (ради / не ради), висини снежног покривача, јачини ветра, облачности, температури, радном времену жичара, и друге информације од значаја за безбедност скијаша. 
	</p>
	<p>Информациона табла се поставља на местима велике концентрације скијаша.</p>
	<p class="clan">Члан 30. </p>
	<p>Облик ски-знакови обавештења одређује се:</p>
	<p>1) за знакове ,,маркације” (ЗО-01), (ЗО-02), (ЗО-03), (ЗО-04), облик круга пречника 40 cm;</p>
	<p>2) за знакове ,,маркација ски-пута” (ЗО-05), (ЗО-06), (ЗО-07), (ЗО-08), ромбоиднни облик дужине страница 40х40 cm;</p>
	<p>3) за знакове ,,ширина ски-стазе” (ЗО-09) и (ЗО-10), облик круга пречника 40 cm;</p>
	<p>4) за знакове ,,промена смера” (ЗО-11) и (ЗО-12), правоугаони облик заобљених углова, димензија страница 25х100 cm;</p>
	<p>5) за знакове ,,вишесмерна путоказна табла” (ЗО-13) и ,,једносмерна путоказна табла” (ЗО-14), правоугаони облик заобљених углова, димензија страница 50х200 cm;</p>
	<p>6) за знак ,,назив објекта” (ЗО-15), правоугаони облик заобљених углова, димензија страница 100х150 cm;</p>
	<p>7) за знак ,,усмеравајући пано” (ЗО-16), правоугаони облик, димензија страница 200х350 cm;</p>
	<p>8) за знакове ,,прва помоћ” (ЗО-17) и ,,SOS телефон” (ЗО-18), правоугаони облик димензија страница 40x60 cm;</p>
	<p>9) за знак ,,затворена скијашка стаза” (ЗО-19), правоугаони облик димензија страница 100x60 cm;</p>
	<p>10) за знак ,,информациона табла” (ЗО-20), правоугаони облик димензија страница 300x450 cm.</p>
	<p class="clan">Члан 31.</p>
	<p>Боја ски-знакова обавештења је:</p>
	<p>1) за знакове вишесмерна путоказна табла” (ЗО-13) и ,,једносмерна путоказна табла” (ЗО-14), жуте боје. Симбол на знаку је беле боје на зеленој подлози. Текст на знаку исписује се словима црне боје. Подлога за маркацију ски-стазе и стрелица за одређивање правца исцртавају се у боји тежине ски-стазе. Маркација (број) ски-стазе исписује се белом бојом;</p>
	<p>2) за знак ,,назив објекта” (ЗО-15), жута боја. Симбол на знаку је беле беле боје на зеленој подлози. Текст на знаку исписује се словима црне боје;</p>
	<p>3) за знак ,,усмеравајући пано” (ЗО-16) у основи сива боја, визуелни приказ скијалишта и текст у више боја.</p>
	<p>4) за знак ,,прва помоћ” (ЗО-17) и знак ,,SOS телефон” (ЗО-18), зелена боја. Симбол и текст на знаку су у белој боји; 
	</p>
	<p>5) за знак ,,затворена скијашка стаза” (ЗО-19), жута боја. Линија круга и текст на знаку су у црвеној боји. Поља са леве и десне стране знака исцртана су неизменичним квадратима црвене и црне боје;</p>
	<p>6) за знак ,,информациона табла” (ЗО-20), у основи сива боја, визуелни приказ скијалишта и текст у више боја.</p>
	<p class="clan">Члан 32.</p>
	<p>Знак „маркација ширине ски-стазе” поставља се уз руб са обе стране ски-стазе чиме се јасно означава скијашка стаза (унутрашњи део ски-стазе на ком се одвија скијање). 
	</p>
	<p>Знак „маркација ширине ски-стазе” може да се поставља уместо знака „маркација тежине ски-стазе”.</p>
	<p>Знак ,,промена смера лево” и ,,промена смера десно” се поставља на месту где се од ски-стазе одваја ски-пут.</p>
	<p>Знак ,,обавештајна тачка” се поставља на полазној станици жичаре и ски лифта.</p>
	<p class="clan">VI. ДОПУНСКЕ ТАБЛЕ</p>
	<p class="clan">Члан 33. </p>
	<p>Уз знакове забрана, обавеза, упозорења и обавештења могу бити постављене допунске табле.</p>
	<p>Порука коју приказују допунске табле може да се састоји од текста или симбола односно текста и симбола.</p>
	<p>Допунске табле не могу да буду шире у основи у односу на знак уз који се постављају, нити више од 1/3 знака.</p>
	<p>На знаковима који имају облик правоугаоника димензија 40x60 cm допунска табла се може поставити на уметнутој основи у доњем делу знака.</p>
	<p>Боја допунских табли одређује се према боји знака. </p>
	<p class="clan">VII. СВЕТЛОСНИ СИГНАЛИ</p>
	<p class="clan">Члан 34. </p>
	<p>Светлосним сигналима на скијалишту регулише се употреба инсталација вертикалног транспорта (жичаре и ски-лифтови), као и начин коришћења ски-стаза. 
	</p>
	<p>На светлосним сигналима на скијалишту могу се емитовати зелена боја која означава дозвољено коришћење објекта скијалишта и црвена боја којом се забрањује коришћење објекта скијалишта.</p>
	<p>Светлосни сигнали у зеленој и црвеној боји се могу постављати на посебним носачима и објектима скијалишта, један испод другог или један поред другог.</p>
	<p class="clan">VIII. ЗАВРШНА ОДРЕДБА</p>
	<p class="clan">Члан 35.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-7/2009-02</p>
	<p class="potpis" style="line-height: 150%; margin-top: 0">У Београду, 7. јуна 2011. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Небојша Ћирић, </span>с.р.</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Снежана Самарџић Марковић, </span>с.р.</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Милутин Мркоњић, </span>с.р.</p>


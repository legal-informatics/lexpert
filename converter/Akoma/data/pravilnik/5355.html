

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: right;
}
.auto-style2 {
	color: #008000;
}
</style>


	<div class="story">
			<p class="Basic-Paragraph">На основу члана 37. ст. 11. и 12. Закона о жичарама за транспорт лица („Службени гласник РСˮ, бр. 38/15, 113/17 – др. закон и 31/19),</p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о стручном прегледу жичара за транспорт лица и специфичних вучних инсталација</p>
			<p class="centar">"Службени гласник РС", број 78 од 1. новембра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се услови које треба да испуни стручно лице, начин издавања овлашћења за послове стручног прегледа жичара за транспорт лица (у даљем тексту: жичара) и специфичних вучних инсталација, форма, садржина и начин вођења извештаја о стручном прегледу жичара и специфичних вучних инсталација и списак докумената о усклађености.</p>
			<p class="clan">Члан 2.</p>
			<p class="Basic-Paragraph">Услови које треба да испуни стручно лице у поступку добијања овлашћења за послове стручног прегледа жичара и специфичних вучних инсталација су да:</p>
			<p class="Basic-Paragraph">1) је уписано у Регистар привредних субјеката надлежног органа;</p>
			<p class="Basic-Paragraph">2) има интерни акт којим је прописана унутрашња организација, са кратким описом послова који се односе на обављање делатности и систематизацијом радних места;</p>
			<p class="Basic-Paragraph">3) има потребан број радно ангажованих лица, и то:</p>
			<p class="Basic-Paragraph">(1) најмање једно лице које је стекло најмање 240 ЕСПБ бодова на академским или струковним студијама, односно на основним студијама у трајању од најмање четири године, из техничко-технолошке научне области машинства, са лиценцом број 434 или 333 и са минимум две референце везано за реализацију објекта жичара,</p>
			<p class="Basic-Paragraph">(2) најмање једно лице које је стекло најмање 240 ЕСПБ бодова на академским или струковним студијама, односно на основним студијама у трајању од најмање четири године, из техничко-технолошке научне области електротехнике, са лиценцом Коморе број 450 или 350 и са минимум две референце везано за реализацију објекта жичара,</p>
			<p class="Basic-Paragraph">(3) најмање једно лице које је стекло најмање 240 ЕСПБ бодова на академским или струковним студијама, односно на основним студијама у трајању од најмање четири године, из техничко-технолошке научне области грађевине, са лиценцом број 410 или 411 или 412 или 413 или 414 или 415 и 310 или 311 или 312 или 313 или 314 или 315,  са минимум две референце везано за реализацију објекта жичара,</p>
			<p class="Basic-Paragraph">(4) најмање два лица са стеченом средњом стручном спремом техничке струке којој припадају послови  контроле подсистема, и то:</p>
			<p class="Basic-Paragraph">– једно лице електротехничке струке,</p>
			<p class="Basic-Paragraph">– једно лице машинске струке;</p>
			<p class="Basic-Paragraph">4) има простор за рад у власништву, у закупу или коришћењу обезбеђеном по другом основу, који се састоји из две целине:</p>
			<p class="Basic-Paragraph">(1) радионице,</p>
			<p class="Basic-Paragraph">(2) дела за обављање административних послова;</p>
			<p class="Basic-Paragraph">5) располаже опремом, уређајима и алатима, и то:</p>
			<p class="Basic-Paragraph">(1) уређајима и опремом за вибродијагностику,</p>
			<p class="Basic-Paragraph">(2) уређајима и опремом за испитивање ужади без разарања,</p>
			<p class="Basic-Paragraph">(3) уређајима и опремом за проверу ефикасности громобранске инсталације,</p>
			<p class="Basic-Paragraph">(4) уређајима и опремом за мерење отпорности уземљења, </p>
			<p class="Basic-Paragraph">(5) осталим уређајима и опремом за мерење електричних параметара инсталације,</p>
			<p class="Basic-Paragraph">(6) другом опремом потребном за обављање стручног прегледа.</p>
			<p class="Basic-Paragraph">Опрема, уређаји и алати из подтач. (1)–(6) ове тачке морају бити обележени припадајућим инвентарским бројем службене номенклатуре инвентара и подлежу контроли у периодичним роковима утврђеним посебним прописима, а морају  поседовати и пратећу документацију;</p>
			<p class="Basic-Paragraph">6) над подносиоцем захтева за издавање овлашћења за послове стручног прегледа није покренут поступак стечаја или ликвидације, да пословни рачун није у блокади и да редовно уплаћује доспеле порезе и доприносе.</p>
			<p class="clan">Члан 3.</p>
			<p class="Basic-Paragraph">Овлашћење за послове стручног прегледа жичара и специфичних вучних инсталација издаје министарство надлежно за послове грађевинарства, саобраћаја и инфраструктуре (у даљем тексту: Министарство) правном или физичком лицу које испуњава услове за обављање послова стручног прегледа жичара и специфичних вучних инсталација, у складу са законом.</p>
			<p class="Basic-Paragraph">За издавање овлашћења за послове стручног прегледа именује се комисија, која има непаран број чланова, а састоји се од најмање три члана: председника комисије и два члана.</p>
			<p class="clan">Члан 4.</p>
			<p class="Basic-Paragraph">Утврђивање испуњености услова за послове стручног прегледа и издавање овлашћења из члaна 3. овог правилника, врши се на основу захтева поднетог од стране правног или физичког лица.</p>
			<p class="Basic-Paragraph">Захтев за издавање овлашћења за послове стручног прегледа жичара и специфичних вучних инсталација подноси се Министарству у писменој форми, поштом или предајом на писарници.</p>
			<p class="Basic-Paragraph">Захтев из става 2. овог члана садржи:</p>
			<p class="Basic-Paragraph">1) пословно име, седиште, матични број  и ПИБ подносиоца захтева;</p>
			<p class="Basic-Paragraph">2) податке о испуњености  услова из члана 2. овог правилника;</p>
			<p class="Basic-Paragraph">3) потпис овлашћеног лица подносиоца захтева.</p>
			<p class="Basic-Paragraph">Уз захтев из става 2. овог члана, подносилац захтева као доказ о испуњености услова из члана 2. овог правилника прилаже:</p>
			<p class="Basic-Paragraph">1) извод из Регистра надлежног органа, са подацима о привредном субјекту;</p>
			<p class="Basic-Paragraph">2) интерни акт којим је прописана унутрашња организација, са кратким описом послова који се односе на обављање делатности и систематизацијом радних места;</p>
			<p class="Basic-Paragraph">3) списак лица која ће обављати послове стручног прегледа за које се издаје овлашћење;</p>
			<p class="Basic-Paragraph">4) списак опреме, уређаја и алата потребне за обављање послова стручног прегледа са наведеним фабричким и инвентарским бројевима;</p>
			<p class="Basic-Paragraph">5) писмени доказ о начину обезбеђивања опреме, уређаја и алата;</p>
			<p class="Basic-Paragraph">6) писмени доказ о власништву, закупу или доказ да је простор за рад обезбеђен по другом основу;</p>
			<p class="Basic-Paragraph">7) уверења о завршеном школовању за лица која ће обављати стручни преглед, којима се потврђује образовни профил и степен стручне спреме којим се доказује да поседују одговарајуће знање неопходно за обављање послова за које се издаје овлашћење;</p>
			<p class="Basic-Paragraph">8) писмене доказе којима подносилац захтева потврђује радно ангажовање лица која обављају послове за које се издаје овлашћење;</p>
			<p class="Basic-Paragraph">9) лиценце;</p>
			<p class="Basic-Paragraph">10) писмени доказ о референцама;</p>
			<p class="Basic-Paragraph">11) потврде да није покренут поступак стечаја или ликвидације, да пословни рачун није у блокади и да редовно уплаћује доспеле порезе и доприносе;</p>
			<p class="Basic-Paragraph">12) доказ о уплати административне таксе.</p>
			<p class="Basic-Paragraph">Сва документација приложена уз захтев за издавање овлашћења за послове стручног прегледа жичара и специфичних вучних инсталација, прилаже се у оригиналу или овереној фотокопији.</p>
			<p class="clan">Члан 5.</p>
			<p class="Basic-Paragraph">Министарство врши проверу издатих овлашћења за обављање послове стручног прегледа жичара и специфичних вучних инсталација најмање једном у три године.</p>
			<p class="Basic-Paragraph">Правно, односно физичко лице коме је издато овлашћење, у писаној форми у року од десет дана, обавештава Министарство о свим насталим променама од значаја за испуњавање услова на основу којих је издато овлашћење.</p>
			<p class="Basic-Paragraph">Правно, односно физичко лице које престане да испуњава услове за послове стручног прегледа прописаног овим правилником, поништава се издато овлашћење решењем. </p>
			<p class="Basic-Paragraph">Решење из става 3. овог члана доноси се на основу спроведеног поступка у коме је утврђено постојање разлога за поништавање овлашћења. О спроведеном поступку сачињава се записник који потписују најмање два службена лица која су спроводила поступак утврђивања разлога за поништавање овлашћења.</p>
			<p class="clan">Члан 6.</p>
			<p class="Basic-Paragraph">Стручним прегледом постојећих жичара и специфичних вучних инсталација врши се:</p>
			<p class="Basic-Paragraph">1) утврђивање карактеристика које је потребно да има жичара и специфична вучна инсталација за безбедан и несметан рад према одобреној техничкој документацији;</p>
			<p class="Basic-Paragraph">2) преглед изведеног стања и упоређивање са карактеристикама које је потребно да има жичара и специфична вучна инсталација за безбедан и несметан рад према одобреној техничкој документацији;</p>
			<p class="Basic-Paragraph">3) преглед докумената о испитивањима спроведеним у складу са прописима;</p>
			<p class="Basic-Paragraph">4) контрола стања подсистема и стања исправности рада појединих компоненти подсистема;</p>
			<p class="Basic-Paragraph">5) провера исправности међусобних веза појединих компоненти подсистема;</p>
			<p class="Basic-Paragraph">6) провера функционалности подсистема жичаре и специфичне вучне инсталације и целокупног система;</p>
			<p class="Basic-Paragraph">7) провера књиге одржавања жичаре и специфичне вучне инсталације и плана одржавања жичаре и специфичне вучне инсталације;</p>
			<p class="Basic-Paragraph">8) оцена исправности рада целокупне инсталације.</p>
			<p class="Basic-Paragraph">Првим стручним прегледом жичара и специфичних вучних инсталација у случају из члана 10. став. 2. тач. 1) и 2) врши се:</p>
			<p class="Basic-Paragraph">1) утврђивање карактеристика које је потребно да има жичара и специфична вучна инсталација за безбедан и несметан рад према одобреној техничкој документацији;</p>
			<p class="Basic-Paragraph">2) преглед изведеног стања и упоређивање са карактеристикама које је потребно да има жичара и специфична вучна инсталација за безбедан и несметан рад према одобреној техничкој документацији;</p>
			<p class="Basic-Paragraph">3) преглед докумената о испитивањима спроведеним у складу са прописима;</p>
			<p class="Basic-Paragraph">4) контрола стања подсистема и стања исправности рада појединих компоненти подсистема;</p>
			<p class="Basic-Paragraph">5) провера исправности међусобних веза појединих компоненти подсистема;</p>
			<p class="Basic-Paragraph">6) провера функционалности подсистема жичаре и специфичне вучне инсталације и целокупног система;</p>
			<p class="Basic-Paragraph">7) провера плана одржавања жичаре и специфичне вучне инсталације;</p>
			<p class="Basic-Paragraph">8) оцена исправности рада целокупне инсталације.</p>
			<p class="Basic-Paragraph">Првим стручним прегледом жичара и специфичних вучних инсталација у случају из члана 10. став 2. тачка 3) овог правилника врши се:</p>
			<p class="Basic-Paragraph">1) утврђивање карактеристика које је потребно да има жичара и специфична вучна инсталација за безбедан и несметан рад према одобреној техничкој документацији;</p>
			<p class="Basic-Paragraph">2) преглед изведеног стања и упоређивање са карактеристикама које је потребно да има жичара и специфична вучна инсталација за безбедан и несметан рад према одобреној техничкој документацији;</p>
			<p class="Basic-Paragraph">3) провера књиге одржавања жичаре и специфичне вучне инсталације и плана одржавања жичаре и специфичне вучне инсталације;</p>
			<p class="Basic-Paragraph">4) оцена исправности рада целокупне инсталације.</p>
			<p class="Basic-Paragraph">Позитивна оцена исправности садржана у првом стручном прегледу жичара и специфичних вучних инсталација у случају из члана 10. став 2. тачка 3) овог правилника, сматра се одобрењем за рад жичара и специфичних вучних инсталација за период од шест месеци од издавања извештаја о првом стручном прегледу жичара и специфичних вучних инсталација. </p>
			<p class="clan">Члан 7.</p>
			<p class="Basic-Paragraph">Стручни преглед жичара обухвата преглед следећих подсистема:</p>
			<p class="Basic-Paragraph">1) подсистема „ужад и спојеви ужадиˮ;</p>
			<p class="Basic-Paragraph">2) подсистема „погон и кочницеˮ;</p>
			<p class="Basic-Paragraph">3) подсистема „механички уређајиˮ;</p>
			<p class="Basic-Paragraph">4) подсистема „возилаˮ;</p>
			<p class="Basic-Paragraph">5)  подсистема „електротехнички уређајиˮ;</p>
			<p class="Basic-Paragraph">6) подсистема „конструкција.</p>
			<p class="clan">Члан 8.</p>
			<p class="Basic-Paragraph">Стручни преглед специфичних вучних инсталација обухвата преглед следећих подсистема:</p>
			<p class="Basic-Paragraph">1) подсистема „ужад и спојеви ужади, транспортна тракаˮ;</p>
			<p class="Basic-Paragraph">2) подсистема „погон и кочницеˮ;</p>
			<p class="Basic-Paragraph">3) подсистема „механички уређајиˮ;</p>
			<p class="Basic-Paragraph">4) подсистема „возилаˮ;</p>
			<p class="Basic-Paragraph">5) подсистема „електротехнички уређајиˮ;</p>
			<p class="Basic-Paragraph">6) подсистема „конструкцијеˮ.</p>
			<p class="clan">Члан 9.</p>
			<p class="Basic-Paragraph">Методе и поступци по којима се спроводе радње из чл. 7. и 8. овог правилника утврђени су важећим националним прописима, SRPS стандардима, као и упутствима произвођача опреме.</p>
			<p class="clan">Члан 10.</p>
			<p class="Basic-Paragraph">Први стручни преглед жичаре и специфичне вучне инсталације не могу обављати правна и физичка лица која су произвела или реконструисала, увезла, пројектовала, уградила или надзирала изградњу или реконструкцију жичаре и специфичне вучне инсталације.</p>
			<p class="Basic-Paragraph">Под првим прегледом из става 1. овога члана подразумева се стручни преглед који је потребно обавити:</p>
			<p class="Basic-Paragraph">1) пре првог пуштања у рад нове жичаре и специфичне вучне инсталације;</p>
			<p class="Basic-Paragraph">2) после реконструкције жичаре и специфичне вучне инсталације;</p>
			<p class="Basic-Paragraph">3) за постојеће жичаре и специфичне вучне инсталације у року од шест месеци од дана ступања на  снагу овог правилника.</p>
			<p class="Basic-Paragraph">За постојеће жичаре и специфичне вучне инсталације након обављеног првог стручног прегледа сваки наредни стручни преглед обавља се у складу са чланом 6. став 1. овог правилника.</p>
			<p class="clan">Члан 11.</p>
			<p class="Basic-Paragraph">После извршеног стручног  прегледа сачињава се извештај о стручном прегледу жичаре и специфичне вучне инсталације, који је дат у Прилогу 1, који је одштампан уз овај правилник и чини његов саставни део.</p>
			<p class="Basic-Paragraph">Извештај о стручном прегледу жичаре и специфичне вучне инсталације садржи:</p>
			<p class="Basic-Paragraph">1) опште податке;</p>
			<p class="Basic-Paragraph">2) податке о управљачу жичаре и специфичне вучне инсталације;</p>
			<p class="Basic-Paragraph">3) податке о стручном лицу;</p>
			<p class="Basic-Paragraph">4) опште податке о жичари и специфичној вучној инсталацији;</p>
			<p class="Basic-Paragraph">5) податке о документацији жичаре и специфичне вучне инсталацији;</p>
			<p class="Basic-Paragraph">6) извршена испитивања;</p>
			<p class="Basic-Paragraph">7) извршена испитивања и преглед подсистема;</p>
			<p class="Basic-Paragraph">8) закључак;</p>
			<p class="Basic-Paragraph">9) оцену и препоруку;</p>
			<p class="Basic-Paragraph">10) оверу записника;</p>
			<p class="Basic-Paragraph">11) списак исправа о усаглашености безбедносних компоненти и подсистема жичаре и специфичне вучне инсталације, који је дат у Прилогу 2, који је одштампан уз овај правилник и чини његов саставни део.</p>
			<p class="Basic-Paragraph">Извештај из става 1. овог члана садржи и следећу пратећу документацију:</p>
			<p class="Basic-Paragraph">1) фотокопију исправа о усаглашености;</p>
			<p class="Basic-Paragraph">2) списак  ванредних догађаја жичаре;</p>
			<p class="Basic-Paragraph">3) попис свих радова на жичари и специфичној вучној инсталацији и уграђених безбедносних компоненти и или подсистема жичаре и специфичне вучне инсталације уколико је било накнадних измена у односу на стање при претходном стручном прегледу;</p>
			<p class="Basic-Paragraph">4) осталу документацију релевантну за безбедан рад жичаре и специфичне вучне инсталације.</p>
			<p class="Basic-Paragraph">За сваки наредни стручни преглед жичаре и специфичне вучне инсталације, води се извештај о стручном прегледу, у складу са чланом 6. став 1. овог правилника.</p>
			<p class="clan">Члан 12.</p>
			<p class="Basic-Paragraph">Жичаре и специфичне вучне инсталације за које се до датума стручног прегледа не прибави употребна дозвола или решење о озакоњењу, у року утврђеном прописима којима се уређује област незаконито изграђених објеката, могу добити одобрење за рад уколико имају извештај o стручном прегледу којим се позитивно оцењује способност за безбедан рад жичаре и специфичне вучне инсталације у наредном периоду, извештај о извршеном програму одржавања, план одржавања за следећу годину, прописане исправе о усаглашености и евиденцију о издатим уверењима о стручној оспособљености свих лица која учествују у одржавању и раду жичаре и специфичне вучне инсталације. </p>
			<p class="clan">Члан 13.</p>
			<p class="Basic-Paragraph">Даном ступања на снагу овог правилника престаје да важи Правилник о изгледу, садржини, начину вођења записника стручног прегледа жичара и списку докумената о усклађености („Службени гласник РСˮ, број 58/17).</p>
			<p class="clan">Члан 14.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">Број 110-00-00160/2016-04</p>
			<p class="potpis">У Београду, 25. октобра 2019. године</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.</p>
			<p class="auto-style1"><span class="clan">Прилози</span></p>
			<p class="clan" style="text-align: left">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=429245&amp;regactid=429245" target="_blank">
			Прилог 1 - Извештај о стручном прегледу жичаре и специфичне вучне 
			инсталације</a></p>
			<p class="clan" style="text-align: left">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=429245&amp;regactid=429245" target="_blank">
			Прилог 2 - Списак исправа о усаглашености</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
a {
	color: #008000;
}
.auto-style1 {
	text-align: right;
}
	.auto-style2 {
		color: #008000;
	}
	.auto-style3 {
	text-align: center;
}
	</style>


	<div>
				<p><span class="redakcijskipreciscentekst">Редакцијски пречишћен 
				текст</span></p>
				<p>&nbsp;</p>
				<p>&nbsp;</p>
				<p>На основу члана 28. став 8. Закона о енергетици („Службени гласник РС”, број 145/14),</p>
				<p>Министар рударства и енергетике доноси</p>
				<p class="odluka-zakon">ПРАВИЛНИК</p>
				<p class="odluka-zakon">о сагласности за складиштење и снабдевање нафтом, дериватима нафте и биогоривима за сопствене потребе</p>
				<p class="centar">"Службени гласник РС", бр. 12 од 12. фебруара 
				2016, <span title="Закон о изменама и допунама Закона о привредним друштвима (Службени гласник РС, број 44/2018)">44 од 8. јуна 2018 -<span class="auto-style2"> др. закон</span></span>, 65 од 24. августа 2018.</p>
				<p class="clan">Члан 1.</p>
				<p>Овим правилником ближе се прописују услови за издавање, измену и одузимање сагласности за складиштење нафте, деривата нафте и биогорива за сопствене потребе укупног капацитета преко пет тона и за снабдевање сопствених превозних средстава на сопственим станицама за снабдевање превозних средстава, за које се не издаје лиценца (у даљем тексту: сагласност за складиштење, односно за снабдевање за сопствене потребе), садржина захтева и документа која се прилажу уз захтев за издавање.</p>
				<p class="clan">Члан 2.</p>
				<p>Овај правилник се примењује на сагласност за складиштење, односно за снабдевање за сопствене потребе коју прибављају привредни субјекти, предузетници и задруге. </p>
				<p class="clan">Члан 3.</p>
				<p>Сагласност за складиштење, односно за снабдевање за сопствене потребе издаје се, мења и одузима у складу са условима прописаним законом којим се уређује енергетика и овим правилником.</p>
				<p class="clan">Члан 4.</p>
				<p>Захтев за издавање сагласности за складиштење, односно за снабдевање за сопствене потребе подноси се министарству надлежном за послове енергетике (у даљем тексту: министарство).</p>
				<p>Захтев из става 1. овог члана, који садржи податке о подносиоцу захтева и изјаву којом се јамчи исправност и истинитост података наведених у захтеву, дат је на Општем обрасцу О-1, који је одштампан уз овај правилник и чини његов саставни део. </p>
				<p>Општи образац О-1 се посебно попуњава за складиштење, а посебно за снабдевање за сопствене потребе.</p>
				<p class="clan">Члан 5.</p>
				<p>Захтев за издавање сагласности за складиштење, односно за снабдевање за сопствене потребе поред података из члана 4. став 2. овог правилника садржи и податке наведене у посебним обрасцима који су одштампани уз овај правилник и чине његов саставни део, и то за:</p>
				<p>1) Складиштење нафте, деривата нафте и биогорива за сопствене потребе – Образац ПО-1; </p>
				<p>2) Сопствене станице за снабдевање сопствених превозних средстава моторним горивима – Образац ПО-2. </p>
				<p>Посебни обрасци се попуњавају за сваки објекат за складиштење, односно за снабдевање за сопствене потребе посебно и достављају се уз Општи образац О-1 из захтева из члана 4. овог правилника.</p>
				<p class="clan">Члан 6. </p>
				<p>У случају промена у вези са објектима за складиштење нафте, деривата нафте и биогорива за сопствене потребе укупног капацитета преко пет тона и за снабдевање сопствених превозних средстава на сопственим станицама за снабдевање превозних средстава, подноси се захтев за имену решења којим је издата сагласност за складиштење, односно за снабдевање за сопствене потребе.</p>
				<p>Одредбе чл. 4. и 5. овог правилника које се односе на захтев издавање за сагласности за складиштење, односно за снабдевање за сопствене потребе примењују се и на захтев за измену сагласности за складиштење, односно за снабдевање за сопствене потребе.</p>
				<p class="v2-clan-1">Члан 7.</p>
				<p class="v2-clan-left-1">Документи којима се доказује 
				испуњеност услова за издавање сагласности за складиштење, 
				односно за снабдевање за сопствене потребе су:</p>
				<p class="v2-clan-left-1">1) извод из регистра у складу са 
				прописом којим се уређује регистрација привредних субјеката, 
				предузетника, односно задруга и акт о оснивању;</p>
				<p class="v2-clan-left-1">2) употребна дозвола или решење о 
				озакоњењу објекта са извештајем комисије за технички преглед 
				којим се утврђује да је објекат подобан за употребу;</p>
				<p class="v2-clan-left-1">3) извештај надлежног инспектора да 
				објекти за складиштење и снабдевање за сопствене потребе 
				испуњавају прописане услове и захтеве утврђене техничким и 
				другим прописима, прописима о енергетској ефикасности, прописима 
				о заштити од пожара и експлозија, као и прописима о заштити 
				животне средине;</p>
				<p class="v2-clan-left-1">4) доказ о правном основу коришћења 
				објекта у којем се обавља складиштење и снабдевање за сопствене 
				потребе;</p>
				<p class="v2-clan-left-1">5) акт надлежног органа којим се 
				потврђује да над подносиоцем захтева није покренут стечај или 
				ликвидација.</p>
				<p class="v2-clan-left-1">Технички преглед објекта из става 1. 
				тачка 2) овог члана спроводи се у складу са одредбама чл. 
				154–157. Закона о планирању и изградњи, као и одредбама прописа 
				којима је уређена садржина и начин вршења техничког прегледа, 
				издавање употребне дозволе, осматрање тла и објекта у току 
				грађења и употребe и минимални гарантни рокови за поједине врсте 
				објеката, односно радова, као и састав комисије за технички 
				преглед објекта, према класи и намени објекта; услови на основу 
				којих се утврђује да је објекат подобан за употребу; форма и 
				садржина предлога комисије за технички преглед о утврђивању 
				подобности објекта или дела објекта за употребу, као и друга 
				питања од значаја за вршење техничког прегледа.</p>
				<p><span class="hide-change">*Службени гласник РС, број 65/2018</span></p>
				<p class="v2-clan-1">Члан 8.</p>
				<p class="v2-clan-left-1">Министарство по службеној дужности 
				врши увид, прибавља и обрађује податке о чињеницама о којима се 
				води службена евиденција а који су неопходни за одлучивање о 
				испуњености услова за издавање сагласности за складиштење, 
				односно за снабдевање за сопствене потребе, утврђених чланом 7. 
				овог правилника.</p>
				<p class="v2-clan-left-1">Подносилац захтева прилаже уз захтев 
				за издавање сагласности, документе утврђене чланом 7. овог 
				правилника о чињеницама о којима се не води службена евиденција, 
				а може да достави и документе који садрже податке о чињеницама 
				које је орган дужан да прибавља по службеној дужности, уколико 
				изричито изјави да ће ове документе доставити сам. </p>
				<p class="v2-clan-left-1">Документе из става 2. овог члана 
				подносилац захтева прилаже у оригиналу или овереном препису, с 
				тим да од дана издавања документа до дана подношења захтева за 
				издавање, односно измену сагласности за складиштење и снабдевање 
				за сопствене потребе, није прошло више од годину дана, осим ако 
				посебним прописима није другачије уређено. </p>
				<p class="v2-clan-left-1">Документи из става 2. овог члана могу 
				се доставити и у електронској форми у складу са прописима којима 
				се уређује електронски документ и електронско пословање.</p>
				<p class="v2-clan-left-1">Рок из става 3. овог члана не односи 
				се на: употребну дозволу, решење о озакоњењу, извештај о 
				извршеном техничком прегледу објекта и доказ o правном основу 
				коришћења објекта у којем се обавља складиштење, односно 
				снабдевање за сопствене потребе, осим када се као доказ прилаже 
				извод из Листа непокретности.</p>
				<p><span class="hide-change">*Службени гласник РС, број 65/2018</span></p>
				<p class="clan">Члан 9.</p>
				<p>Сагласности за складиштење, односно за снабдевање за сопствене потребе издаје се решењем, у року од 30 дана од дана подношења уредног захтева за издавање сагласности за складиштење, односно за снабдевање за сопствене потребе, у складу са законом којим се уређује енергетика и нарочито садржи:</p>
				<p>1) назив, односно име подносиоца захтева (пословно име, правна форма, седиште, порески идентификациони број, матични број);</p>
				<p>2) техничке податке о објектима;</p>
				<p>3) податке о локацији објеката;</p>
				<p>4) период на који се издаје сагласност.</p>
				<p class="clan">Члан 10.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="auto-style1">Број 110-00-00041/2015-05</p>
				<p class="auto-style1">У Београду, 8. фебруара 2016. године</p>
				<p class="auto-style1">Министар,</p>
				<p class="auto-style1"><strong>Александар Антић</strong>, с.р.</p>
				<p class="auto-style1">&nbsp;</p>
				<p class="bold">ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" 
				ПРАВИЛНИКА</p>
				<p class="italik">
Правилник о изменама и допунама Правилника о сагласности за складиштење и снабдевање нафтом, дериватима нафте и биогоривима за сопствене потребе: 
				"Службени галсник РС", број 65/2018-149</p>
				<p class="auto-style3"><strong>Члан 4.</strong></p>
				<p class="Basic-Paragraph"><strong>Поступци који нису окончани 
				до дана ступања на снагу овог правилника, окончаће се по 
				одредбама овог правилника. </strong></p>
				<p class="auto-style3"><strong>Члан 5.</strong></p>
				<p class="Basic-Paragraph"><strong>Овај правилник ступа на снагу 
				осмог дана од дана објављивања у „Службеном гласнику Републике 
				Србије.”</strong></p>
				<p class="italik">
				&nbsp;</p>
				<p class="clan" style="text-align: right">
				Прилози</p>
				<p><em>НАПОМЕНА ИЗДАВАЧА:
Правилником о изменама и допунама Правилника о сагласности за складиштење и снабдевање нафтом, дериватима нафте и биогоривима за сопствене потребе 
				("Службени галсник РС", број 65/2018) Општи образац О-1, и 
				обрасци ПО-1 и ПО-2 замењени су новим обрасцима (види члан 3. 
				Правилника - 65/2018-149)</em></p>
				<p>Општи образац О-1 –
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=426546&amp;regactid=426546" target="_blank">Захтев за 
				издавање/измену сагласности за складиштење, односно снабдевање 
				за сопствене потребе</a></p>
				<p>Образац ПО-1 –
				<a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=426546&amp;regactid=426546" target="_blank">Складиштење нафте, 
				деривата нафте и биогорива за сопствене потребе</a></p>
				<p>Образац ПО-2 –
				<a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=426546&amp;regactid=426546" target="_blank">Сопствене станице за 
				снабдевање сопствених превозних средстава моторним горивима</a></p>
	</div>


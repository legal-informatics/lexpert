


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 111. став (6) Закона о странцима („Службени гласник РС”, број 24/18),</p>
			<p class="Basic-Paragraph">Министар унутрашњих послова доноси</p>
			<p class="odluka-zakon">ПРАВИЛНИК </p>
			<p class="odluka-zakon">о изгледу обрасца пријаве боравишта и начину пријављивања боравишта странца, адресе становања, промене адресе становања, пријаве и одјаве пребивалишта странца</p>
			<p class="centar">"Службени гласник РС", број 84 од 2. новембра 
			2018.</p>
			<p class="clan">Члан 1.</p>
			<p class="Basic-Paragraph">Овим правилником се прописује изглед обрасца пријаве боравишта странца и начин пријаве боравишта, адресе становања, промене адресе становања и пријаве и одјаве пребивалишта странца. </p>
			<p class="clan">Члан 2.</p>
			<p class="Basic-Paragraph">Образац пријаве боравишта странца (Образац 1), на коме се врши пријава боравишта странца, штампа се на папиру беле боје, димензија А4 формата,</p>
			<p class="Basic-Paragraph">Образац 1. одшампан је уз овај правилник и чини његов саставни део.</p>
			<p class="Basic-Paragraph">Образац пријаве боравишта странца из става 1. овог члана доступан је на званичној интернет страници Министарства унутрашњих послова.</p>
			<p class="clan">Члан 3.</p>
			<p class="Basic-Paragraph">Пријава боравишта странца врши се у дежурној служби полицијске станице на чијој територији је адреса објекта у коме је странац смештен или у подручној полицијској управи, организационој јединици која обавља послове у вези са кретањем и боравком странаца (у даљем тексту: надлежни орган), у зависности од територијалне организације подручне полицијске управе.</p>
			<p class="Basic-Paragraph">Пријаву боравишта странца, у складу са законом, врше:</p>
			<p class="Basic-Paragraph">1) правна лица, предузетници и физичка лица која пружају услуге смештаја уз накнаду, односно њихови правни заступници; </p>
			<p class="Basic-Paragraph">2) правна лица, предузетници и физичка лица код којих је странац дошао у посету, односно њихови правни заступници или лице које они овласте.</p>
			<p class="Basic-Paragraph">Лица из става 2. овог члана пријаву боравишта странца врше попуњавањем Обрасца пријаве боравишта странца, у два примерка, од којих један достављају надлежном органу ради уноса података из пријаве боравишта странца у електронску евиденцију коју у складу са законом води Министарство унутрашњих послова (у даљем тексту: Министарство), а други примерак достављају странцу чија пријава боравишта се врши, као доказ о месту и адреси боравишта на територији Републике Србије.</p>
			<p class="clan">Члан 4.</p>
			<p class="Basic-Paragraph">Подаци о странцу из Обрасца пријаве боравишта странца попуњавају се на основу података из стране путне исправе, стране личне карте са којом је странац ушао у Републику Србију, личне карте за странца, привремене личне карте за странца, посебне личне карте, личне карта за тражиоце азила, личне карте за лице коме је одобрено право на уточиште, личне карте за лице коме је одобрена супсидијарна или привремена заштита, односно путне исправе за избеглице.</p>
			<p class="Basic-Paragraph">Изузетно од става 1. овог члана, подаци потребни за пријаву боравишта странца се попуњавају на основу података у потврди о регистрацији странца који је изразио намеру да поднесе захтев за азил и то у временском периоду који је краћи од 72 сата од момента издавања потврде.</p>
			<p class="Basic-Paragraph">У случају да је странац изгубио страну путну исправу или страну личну карту, пријава боравишта се може извршити и на основу потврде о пријави нестанка стране путне или друге идентификационе исправе, као и потврде судског или управног органа Републике Србије о привременом задржавању или одузимању стране путне исправе. </p>
			<p class="Basic-Paragraph">Лице које врши пријаву боравишта странца доставља и податке о пружаоцу услуге смештаја из члана 6. овог правилника, односно о физичком лицу код кога је странац дошао у посету из члана 8. овог правилника, из навођење адресе на којој странац борави.</p>
			<p class="clan">Члан 5.</p>
			<p class="Basic-Paragraph">Ако лице које врши пријаву боравишта странца посумња да је исправа из члана 4. овог правилника фалсификована, посумња да је користи друго лице, односно утврди да је рок важења стране путне исправе или другог документа на основу ког се врши  пријава боравишта странца истекао, односно уколико утврди да је рок важења визе у страној путној исправи истекао, о наведеном одмах обавештава надлежни орган, или полицијску станицу на чијој територији је адреса објекта у коме је странац смештен.</p>
			<p class="clan">Члан 6.</p>
			<p class="Basic-Paragraph">Пријаву боравишта странца правна лица, предузетници и физичка лица која пружају услуге смештаја уз накнаду, односно њихови правни заступници, врше на начин прописан у члану 3. овог правилника и може се вршити без присуства странца.</p>
			<p class="Basic-Paragraph">Приликом вршења прве пријаве боравишта странца, прибавља се, односно доставља се, у складу са законом, доказ о поседовању дозволе за обављање послова у вези са пружањем услуга смештаја уз накнаду.</p>
			<p class="Basic-Paragraph">Пријаву боравишта странца у случају из става 1. овог члана  потписује овлашћено лице које пружа услугу смештаја уз накнаду.</p>
			<p class="clan">Члан 7.</p>
			<p class="Basic-Paragraph">Ако су за то испуњени одговарајући технички услови, правна лица, предузетници и физичка лица, која пружају услуге смештаја уз накнаду могу вршити пријаву боравишта  странца и електронским путем. </p>
			<p class="Basic-Paragraph">Достава података на начин из става 1. овог члана врши се уз обавезну примену мера информационе безбедности којима се обезбеђује заштита података о личности. </p>
			<p class="Basic-Paragraph">Информациона средства којима се обезбеђује примена мера информационе безбедности из става 2. овог члана, као и дистрибуцију и подешавање ових средстава обезбеђује Министарство. Програмска апликација коју користе правно лице, предузетник или физичко лице, која пружају услуге смештаја уз накнаду подржава аутоматско учитавање података о странцу у прописану електронску евиденцију.</p>
			<p class="Basic-Paragraph">Формат и структура података који се достављају надлежном органу у оквиру електронске пријаве боравишта странца морају бити погодни за аутоматско учитавање у евиденцију пријаве боравишта која се води у складу са законом. </p>
			<p class="Basic-Paragraph">Електронска пријава боравишта странца од стране правног лица, предузетника или физичког лица, која пружају услуге смештаја уз накнаду врши се достављањем података о странцу прописаних обрасцем пријаве боравишта странца, у електронској форми, на адресу електронске поште Министарства намењену за електронску доставу пријава. </p>
			<p class="Basic-Paragraph">Адресу електронске поште Министарства из става 5. овог члана, полицијски службеник, односно друго овлашћено лице Министарства саопштава пружаоцу услуге смештаја.</p>
			<p class="clan">Члан 8.</p>
			<p class="Basic-Paragraph">Правна лица, предузетници и физичка лица код којих је странац дошао у посету, односно њихови правни заступници или лице које они овласте, пријаву боравишта странца врше на начин прописан у члану 3. овог правилника.</p>
			<p class="Basic-Paragraph">Пријава боравишта странца из става 1. овог члана може се вршити без присуства странца, а подносилац пријаве боравишта полицијском службенику на увид доставља: </p>
			<p class="Basic-Paragraph">1) страну путну исправу или другу исправу из члана 3. овог правилника коју странац поседује; </p>
			<p class="Basic-Paragraph">2) у зависности од типа лица код кога је странац дошао у посету, доставља се и један од следећих докумената: </p>
			<p class="Basic-Paragraph">(1) доказ о власништву непокретности у којој странац борави и документ у коме је наведен назив правног лица или предузетника, порески идентификациони број, име, презиме и матични број одговорног лица у правном лицу и адресу на којој странац борави – за правно лице или предузетника;</p>
			<p class="Basic-Paragraph">(2) лична карта лица код којег је странац дошао у посету ако странац борави на његовој адреси пребивалишта – за физичко лице;</p>
			<p class="Basic-Paragraph">(3) лична карта лица код кога странац долази у посету и доказ о правном основу коришћења непокретности у којој странац борави (уговор о куповини стана, куће, закупу стана и сл.), уколико странац борави на адреси која је различита од адресе пребивалишта лица које врши пријаву боравишта странца – за физичко лице.</p>
			<p class="Basic-Paragraph">Странац који не користи услуге смештаја или не одседа на приватној адреси код физичког или правног лица врши пријаву свог боравишта код органа из члана 3. овог правилника, а поред путне исправе или друге исправе из члана 3. овог правилника, на увид доставља и доказ о правном основу коришћења непокретности у којој борави (уговор о куповини стана, куће, закупу стана и сл.) или други доказ о боравку на одређеном месту. </p>
			<p class="Basic-Paragraph">Пријаву боравишта странца из става 1. овог члана потписује лице које врши пријаву боравишта странца и овлашћени службеник Министарства коме се пријава боравишта доставља.</p>
			<p class="clan">Члан 9.</p>
			<p class="Basic-Paragraph">Физичка лица код којих странци долазе у посету,  пријаву боравишта странца могу вршити електронским путем преко Портала еУправа, попуњавањем обрасца електронске пријаве.</p>
			<p class="Basic-Paragraph">Електронска пријава боравишта странца из става 1. овог члана подразумева обавезну електронску идентификацију физичког лица код кога је странац дошао у посету, пријавом на Портал еУправа коришћењем јавне исправе која служи као средство идентификације на даљину, у складу са законом.</p>
			<p class="Basic-Paragraph">Скуп података у електронској пријави боравишта странца из става 2. овог члана дат је у Обрасцу пријаве боравишта странца, уз додатно достављање податка о броју мобилног телефона и адресe електронске поште подносиоца пријаве и странца за кога се пријава врши, како би се након извршене електронске пријаве боравишта омогућила достава електронске потврде о пријављеном боравишту. </p>
			<p class="Basic-Paragraph">Приликом електронске пријаве боравишта странца подаци из пријаве аутоматски се проверавају и преузимају из евиденција које воде надлежни органи.  </p>
			<p class="Basic-Paragraph">По успешно извршеној електронској пријави боравишта странца подносилац пријаве, на адресу електронске поште из става 3. овог члана, добија попуњену, аутоматски генерисану електронску пријаву боравишта странца.</p>
			<p class="Basic-Paragraph">Електронска потврда пријаве боравишта странца садржи исти скуп података као и образац пријаве боравишта из члана 2. овог правилника и странац је користи као доказ о месту и адреси боравишта на територији Републике Србије.</p>
			<p class="Basic-Paragraph">Образац електронске пријаве боравишта странца може, уколико за то постоје технички услови, садржати и машински читљив код којим се омогућава аутоматско читање података са Обрасца у поступку контроле од стране полицијских службеника.</p>
			<p class="clan">Члан 10.</p>
			<p class="Basic-Paragraph">Пријава адресе становања странца који има одобрен привремени боравак врши се приликом подношења захтева за одобрење привременог боравка код надлежног органа на чијој територији је адреса становања странца, уз писмену сагласност власника стана или лица које он овласти.</p>
			<p class="Basic-Paragraph">Сматра се да је странац пријавио адресу становања када му надлежни орган одобри привремени боравак и када се податак о адреси становања унесе се у електронску евиденцију странаца којима је одобрен привремени боравак, која се води у складу са законом. </p>
			<p class="Basic-Paragraph">Пријава промене адресе становања врши се на Обрасцу 2, који је одштампан уз овај правилник и чини његов саставни део.</p>
			<p class="Basic-Paragraph">Промена адресе становања странца врши се код надлежног органа на чијој територији је нова адреса становања странца.</p>
			<p class="Basic-Paragraph">Сматра се да је промена адресе становања извршена даном пријаве нове адресе становања.</p>
			<p class="clan">Члан 11.</p>
			<p class="Basic-Paragraph">Пребивалиште стално настањеног странца сматра се пријављеним даном одобрења сталног настањења у Републици Србији. </p>
			<p class="Basic-Paragraph">Пријава промене пребивалишта врши се Обрасцу 3, који је одштампан уз овај правилник и чини његов саставни део. </p>
			<p class="Basic-Paragraph">Промена пребивалишта странца врши се код надлежног органа на чијој територији је ново пребивалиште странца, уз оверену писану сагласност власника стана или лица које он овласти.</p>
			<p class="Basic-Paragraph">Сматра се да је одјава пребивалишта извршена даном пријаве пребивалишта на новој адреси.</p>
			<p class="clan">Члан 12.</p>
			<p class="Basic-Paragraph">Даном почетка примене овог правилника престаје да важи Правилник о начину пријављивања боравишта, пребивалишта и промене адресе и одјаве пребивалишта странца („Службени гласник РС”, број 59/09).</p>
			<p class="clan">Члан 13.</p>
			<p class="Basic-Paragraph">Овај правилник ступа на снагу наредног дана од дана објављивања у „Службеном гласнику Републике Србије”, a примењује се од 5. новембра 2018. године.</p>
			<p class="potpis">Број 01-9734/18-2</p>
			<p class="potpis">У Београду, 30. октобра 2018. године</p>
			<p class="potpis">Министар,</p>
			<p class="potpis">др <span class="bold">Небојша Стефановић, </span>с.р.</p>
			<p class="clan" style="text-align: right">Прилози</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=426941&amp;regactid=426941" target="_blank">
			Образац 1 - Пријава боравишта странаца</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=426941&amp;regactid=426941" target="_blank">
			Образац 2 - Пријава промене адресе становања</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=426941&amp;regactid=426941" target="_blank">
			Образац 3 - Пријава промене пребивалишта странаца</a></p>
	</div>


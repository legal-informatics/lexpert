


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="redakcijskipreciscentekst">Редакцијски пречишћен текст</p>
			<p>&nbsp;</p>
			<p>&nbsp;</p>
			<p>На основу члана 160. став 1. тачка 1) Закона о пензијском и инвалидском осигурању („Службени гласник РС”, бр. 34/03, 64/04 – УС, 84/04 – др. закон, 85/05, 101/05 – др. закон, 63/06 – УС, 5/09, 107/09, 101/10, 93/12, 62/13, 108/13, 75/14 и 142/14), члана 14. Статута Републичког фонда за пензијско и инвалидско осигурање („Службени гласник РС”, бр. 31/08, 37/08 – исправка и 140/14) и Одлуке Управног одбора Фонда о издавању Пензионерске картице број 08/2 број 022.2-11/49 од 12. децембра 2017. године, </p>
			<p>Управни одбор Републичког фонда за пензијско и инвалидско осигурање, на седници од 8. фебруара 2018. године, донео је</p>
			<p class="odluka-zakon">ПРАВИЛНИК</p>
			<p class="odluka-zakon">о Пензионерскoј картици</p>
			<p class="auto-style1">"Службени гласник РС", бр. 11 од 9. фебруара 
			2018, 18 од 9. марта 2018.</p>
			<p class="clan">Члан 1.</p>
			<p>Овим правилником уређују се услови, начин издавања и коришћења, изглед и садржај Пензионерске картице за кориснике права из пензијског и инвалидског осигурања оствареног у Републичком фонду за пензијско и инвалидско осигурање (у даљем тексту: Фонд). </p>
			<p class="clan">Члан 2.</p>
			<p>Право на Пензионерску картицу Фонда остварују корисници пензија, корисници права на привремену накнаду по основу друге и треће категорије инвалидности, односно преостале радне способности остварене сходно чл. 223. и 225. Закона о пензијском и инвалидском осигурању и инвалидна деца – корисници привремене накнаде (у даљем тексту: корисници права).</p>
			<p class="clan">Члан 3.</p>
			<p>Право на Пензионерску картицу имају корисници права из члана 2. овог правилника<span class="v2-clan-left-1"> 
			као и родитељ, хранитељ, односно старалац корисника</span>, на чије име се врши исплата оствареног права. </p>
			<p>Корисник права са пребивалиштем ван територије Републике Србије, право на Пензионерску картицу остварује по захтеву поднетом организационој јединици Фонда која врши исплату оствареног права.</p>
			<p><span class="hide-change">*Службени гласник РС, број 18/2018</span></p>
			<p class="clan">Члан 4.</p>
			<p>Пензионерска картица се издаје без накнаде, користи се за доказивање статуса корисника права и важи само уз лични идентификациони документ.</p>
			<p>Пензионерска картица важи док постоји основ за остваривање права из члана 2. овог правилника или док је корисник лично не опозове.</p>
			<p>По престанку права, Фонд објављује списак неважећих картица на свом сајту.</p>
			<p>Фонд води евиденцију о свим издатим картицама.</p>
			<p class="clan">Члан 5.</p>
			<p>На предњој страни Пензионерске картице налази се знак и лого Фонда, име и презиме корисника права, назив филијале и регистарски број картице. </p>
			<p><span class="v2-clan-left-1">Име и презиме се штампа ћириличким 
			писмом, а на лични захтев корисника који је припадник националне 
			мањине, односно страни држављанин, одштампаће се нова Пензионерска 
			картица на којој су име и презиме на латиници, без наплате трошкова 
			израде, док се остали подаци на картици штампају на српском језику и 
			ћириличким писмом.</span></p>
			<p>На полеђини је истакнута информација о контакту, обавештење да је издаје Фонд, да се користи за доказивање статуса пензионера и важи само уз лични идентификациони документ, упозорење о злоупотреби, као и бар-код (интерпретација регистарског броја картице).</p>
			<p>Регистарски број Пензионерске картице генерише се од четири броја која одређују организациону јединицу Фонда и серијског броја.</p>
			<p>Пензионерска картица се израђује од ПВЦ материјала, у формату ИД-1, у складу са важећим стандардима.</p>
			<p><span class="hide-change">*Службени гласник РС, број 18/2018</span></p>
			<p class="clan">Члан 6.</p>
			<p>Корисницима права оствареног до дана ступања на снагу овог правилника, Пензионерска картица уручује се лично, уз идентификациони документ, у филијали Фонда која врши исплату оствареног права, односно у организационим јединицама те филијале (службама и испоставама). </p>
			<p>Приликом преузимања Пензионерске картице, корисник права потписује сагласност са обрадом података који су коришћени за израду картице и потврђује да је упознат са њеном употребом.</p>
			<p class="clan">Члан 7.</p>
			<p>Кориснику права оствареног након ступања на снагу овог правилника, Пензионерска картица се уручује на начин утврђен чланом 6. овог правилника, по реализованој првој исплати права. </p>
			<p>Корисник права из става 1. овог овог члана приликом преузимања картице својим потписом потврђује да је упознат са начином употребе картице.  </p>
			<p>Уручивање Пензионерских картица новим корисницима права реализоваће се једном месечно. </p>
			<p class="clan">Члан 8.</p>
			<p>Кориснику права – расељеном лицу са територије АП Косово и Метохија, Пензионерска картица се уручује преко организационе јединице Фонда према месту боравка, на начин утврђен чл. 6. и 7. овог правилника.</p>
			<p class="clan">Члан 9.</p>
			<p>У случају губитка, односно оштећења Пензионерске картице, на захтев корисника права Фонд издаје дупликат картице, чије трошкове израде сноси корисник права. </p>
			<p>На картици издатој на овакав начин, на предњој страни у горњем десном углу стоји назнака „Дупликат”.</p>
			<p>Фонд на свом сајту објављује списак издатих дупликата Пензионерских картица.</p>
			<p class="clan">Члан 10.</p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">08/2 број 022.2-11/1</p>
			<p class="potpis">У Београду, 8. фебруара 2018. године</p>
			<p class="potpis"><span class="bold">Управни одбор Републичког фонда <br>за пензијско и инвалидско осигурање</span></p>
			<p class="potpis">Председник,</p>
			<p class="potpis"><span class="bold">Бранислав Митровић, </span>с.р.</p>
			<p class="rubrika"> </p>
	</div>


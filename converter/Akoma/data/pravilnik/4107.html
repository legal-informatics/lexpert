


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 25. став 3. Закона о заштити узбуњивача („Службени гласник РС”, брoj 128/14), 
	</p>
	<p>Министар правде доноси</p>
	<p>&nbsp;</p>
	<p class="odluka-zakon">ПРАВИЛНИК</p>
	<p class="naslov">о Програму стицања посебних знања у вези са заштитом узбуњивача</p>
	<p class="naslov"><span style="font-weight: 400">"Службени гласник РС", број 
	4 од 16. јануара 2015.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником уређује се Програм стицања посебних знања у вези са заштитом узбуњивача.</p>
	<p class="clan">Члан 2.</p>
	<p>Програм стицања посебних знања у вези са заштитом узбуњивача (у даљем тексту: Програм) има за циљ да судије добију додатна теоријска и практична знања из области узбуњивања и заштите права узбуњивача и стекну вештине потребне за стручно и ефикасно суђење у поступцима у вези са заштитом узбуњивача, као и да добију и потребна стручна знања из других области која ће им помоћи да боље разумеју појам узбуњивања и штетне последице које трпи узбуњивач, односно лице које има право на заштиту као узбуњивач.</p>
	<p class="clan">Члан 3.</p>
	<p>Програм садржи три тематске целине, и то:</p>
	<p>1) међународни и домаћи правни извори;</p>
	<p>2) основни појмови прописани Законом о заштити узбуњивача (у даљем тексту: Закон) и врсте узбуњивања (унутрашње узбуњивање, спољашње узбуњивање, узбуњивање јавности);</p>
	<p>3) заштита узбуњивача и накнада штете, однос Закона према према општим правилима парничог поступка, примена Закона у споровима из радних односа, као и казнене одредбе предвиђене Законом. 
	</p>
	<p class="clan">Члан 4.</p>
	<p>Обрађивањем тематске целине из члана 3. тачка 1) овог правилника постиже се упознавање са међународним стандардима и принципима који се односе на област узбуњивања.</p>
	<p>У оквиру тематске целине из става 1. овог члана обрађују се међународни стандарди и принципи садржани у Конвенцији Уједињених нација против корупције, Грађанскоправној Конвенцији о корупцији и препорукама Групе држава за борбу против корупције Савета Европе (ГРЕКО) и другим међународним докуменатима који се односе на област узбуњивања, као и однос ових докумената према домаћим прописима који уређују област узбуњивања.</p>
	<p class="clan">Члан 5.</p>
	<p>Обрађивањем тематске целине из члана 3. тачка 2) овог правилника постиже се упознавање са ближим значењем основних појмова прописаних Законом, врстама узбуњивања и њиховим међусобним односом.</p>
	<p>У оквиру тематске целине из става 1. овог члана реализују се следећи садржаји:</p>
	<p>1) објашњење основних појмова прописаних Законом и појашњење које категорије лица могу имати право на заштиту у вези са узбуњивањем;</p>
	<p>2) објашњење услова за остварење права на заштиту у складу са Законом, као и заштита података о личности узбуњивача;</p>
	<p>3) врсте узбуњивања и њихов међусобни однос (унутрашње узбуњивање, спољашње узбуњивање, узбуњивање јавности), као и поступак узбуњивања, ако су у информацији којом се врши узбуњивањe садржани тајни подаци;</p>
	<p>4) поступање у случају анонимне пријаве. </p>
	<p class="clan">Члан 6.</p>
	<p>Обрађивањем тематске целине из члана 3. тачка 3) овог правилника постиже се упознавање са правилима о праву на судску заштиту у складу са Законом, утицају одредаба Закона на правила поступка у споровима из радних односа, праву узбуњивача на накнаду штете настале у вези са узбуњивањем, као и о условима за пружање привремене заштите у складу са Законом. 
	</p>
	<p>У оквиру тематске целине из става 1. овог члана реализују се следећи садржаји:</p>
	<p>1) објашњење прописане забране стављања узбуњивача, односно лица које ужива заштиту као узбуњивач у неповољнији положај због узбуњивања;</p>
	<p>2) право на накнаду штете због узбуњивања;</p>
	<p>3) упознавање са правилима поступка судске заштите узбуњивача (садржина тужбе, надлежност и састав суда, права узбуњивача у посебним поступцима);</p>
	<p>4) објашњење посебних права узбуњивача у споровима из радних односа и примена посебних правила из Закона у споровима из радних односа;</p>
	<p>5) посредовање у поступку за заштиту у вези са узбуњивањем;</p>
	<p>6) пружање привремене заштите кроз одређивање привреме мере (надлежност и састав суда, услови за одређивање, садржина, трајање);</p>
	<p>7) објашњење обавеза послодавца у вези са поступком узбуњивања, за чије су повреде предвиђени прекршаји.</p>
	<p class="clan">Члан 7.</p>
	<p>Тематске целине из Програма реализују се у току једног радног дана тако што су распоређене у пет часова у трајању до 60 минута.</p>
	<p>Тематска целина из члана 3. тачка 1) овог правилника се обрађује један час, а тематске целине из члана 3. тач. 2) и 3) овог правилника обрађују се по два часа.</p>
	<p>Након реализације тематских целина обавља се практична вежба кроз симулирани случај, ради примене стечених знања.</p>
	<p class="clan">Члан 8.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-190/2014-05</p>
	<p class="potpis" style="margin-top: 0">У Београду, 15. јануарa 2015. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Никола Селаковић, 
	</span>с.р.</p>


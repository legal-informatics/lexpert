


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 30. став 1. тачка 5) Закона о посредовању у промету и закупу непокретности („Службени гласник РС”, број 95/13), </p>
				<p>Mинистар трговине, туризма и телекомуникација доноси</p>
				<p class="odluka-zakon">&nbsp;&nbsp;</p>
				<p class="naslov">ПРАВИЛНИК </p>
				<p class="naslov" style="margin-top: 0">о пословном простору и опреми посредника у промету и закупу непокретности</p>
				<p class="clan" style="margin-top: 0">"Службени гласник РС", број 75 од 21. јула 
				2014.</p>
				<p class="naslov">&nbsp;</p>
				<p class="bold">Предмет</p>
				<p class="clan">Члан 1.</p>
				<p>Овим правилником прописују се минимални технички услови за пословни простор и опрему посредника у промету и закупу непокретности (у даљем тексту: посредник).</p>
				<p class="bold">Минимални технички услови за пословни простор </p>
				<p class="clan">Члан 2.</p>
				<p>Посредник обавља делатност у пословном простору или у стану који се користи као пословни простор, у складу са прописима.</p>
				<p>Посредник обавља делатност у стану који се користи као пословни простор:</p>
				<p>1) ако стан има засебан улаз из ходника стамбене зграде у којој се налази, из дворишта стамбене зграде, односно са улице;</p>
				<p>2) ако у стану постоји санитарни чвор;</p>
				<p>3) ако се стан не користи за становање.</p>
				<p class="bold">Минимални технички услови за опрему</p>
				<p class="clan">Члан 3.</p>
				<p>Посредник је технички опремљен савременим средствима комуникације: фиксним односно мобилним телефоном и приступом интернету.</p>
				<p>Посредник располаже опремом за идентификацију лица – електронским читачем биометријске личне карте са микроконтролером (чипом), рачунаром и штампачем.</p>
				<p class="bold">Ступање на снагу</p>
				<p class="clan">Члан 4.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 011-00-20/2014-04</p>
				<p class="auto-style1">У Београду, 17. јула 2014. године</p>
				<p class="auto-style1">Министар,</p>
				<p class="auto-style1"><span class="bold">Расим Љајић, </span>с.р.</p>
	</div>


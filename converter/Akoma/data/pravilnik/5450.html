


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 86. став 6. Закона о заштити природе („Службени гласник РС”, бр. 36/09, 88/10 и 91/10 – исправка), 
	</p>
	<p>Министар животне средине, рударства и просторног планирања доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о условима за обављање послова обележавања дивљих животиња</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 9 од 5. фебруара 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником прописују се услови за обављање послова обележавања дивљих животиња.</p>
	<p class="clan">Члан 2.</p>
	<p>Правно лице може да врши обележавање дивљих животиња под условом да:</p>
	<p>1) је уписано у регистар министарства надлежног за послове ветеринарства за обављање ветеринарске делатности;</p>
	<p>2) поседује одговарајућу опрему за обележавање;</p>
	<p>3) поседује техничку опрему за вођење евиденције у електронској и писаној форми за потребе правовременог обавештавања министарства надлежног за послове заштите природе (у даљем тексту: Министарство);</p>
	<p>4) има најмање једно запослено или на основу уговора ангажовано лице, одговорно за послове обележавања.</p>
	<p class="clan">Члан 3.</p>
	<p>Правно лице које је основано као научна и стручна организација и за обављање стручних послова заштите природе, обележавање дивљих животиња одузетих у поступку инспекцијског надзора може да врши ако, поред услова из члана 2. тач. 2), 3) и 4) овог правилника, испуњава и услове у складу са прописима из области заштите природе за давање стручних оцена.</p>
	<p class="clan">Члан 4.</p>
	<p>Правно лице може да врши обележавање птица бешавним ножним прстеном за сопствене потребе ако, поред услова из члана 2. тач. 2), 3) и 4) овог правилника, испуњава и следеће услове:</p>
	<p>1) да је регистровано као удружење у складу са законом којим се уређује регистрација и оснивање удружења, чији су циљеви усмерени на заштиту и добробит птица; 
	</p>
	<p>2) да поседује дозволу Министарства за узгој;</p>
	<p>3) да поседује дозволу Министарства за зоолошки врт или прихватилиште.</p>
	<p class="clan">Члан 5.</p>
	<p>Изузетно од чл. 2, 3. и 4. овог правилника, физичко лице може да врши обележавање птица бешавним ножним прстеном за сопствене потребе, под условом да поседује дозволу Министарства за узгој, односно држање птица.</p>
	<p class="clan">Члан 6.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-174/2011-01 
	</p>
	<p class="potpis" style="line-height: 150%; margin-top: 0">У Београду, 31. јануара 2012. године 
	</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">др 
	<span class="bold">Оливер Дулић, </span>с.р.</p>


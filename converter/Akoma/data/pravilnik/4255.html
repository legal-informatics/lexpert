

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="broj">&nbsp;</p>
			<p class="Basic-Paragraph">На основу члана 104. став 7. Закона о странцима („Службени гласник РС”, бр. 24/18 и 31/19),</p>
			<p class="Basic-Paragraph">Министар спољних послова доноси</p>
			<p class="odluka-zakon">ПРАВИЛНИК</p>
			<p class="odluka-zakon">о изгледу обрасца захтева за издавање посебне личне карте, изгледу обрасца посебне личне карте и поступку издавања посебне личне карте</p>
			<p class="centar">"Службени гласник РС", брoj 54 од 26. јула 2019. </p>
			<p class="clan">Члан 1.</p>
			<p class="Basic-Paragraph">Овим правилником прописују се изглед обрасца захтева за издавање посебне личне карте, изглед обрасца посебне личне карте и поступак издавања посебне личне карте.</p>
			<p class="clan">Члан 2.</p>
			<p class="Basic-Paragraph">Образац посебне личне карте је израђен од поликарбонатног материјала, у виду картице, димензија 85,6 x 54 mm, која се штампа двострано.</p>
			<p class="Basic-Paragraph">Заштитни елементи на обрасцу посебне личне карте су: микротекст, гијош розета, гијош подлога у ирису, текст „SRB” који је одшампан визуелно невидљивом бојом која флуоресцира под UV светлом и дифракцони оптички променљиви елемент који садржи мали грб Републике Србије.</p>
			<p class="clan">Члан 3.</p>
			<p class="Basic-Paragraph">На лицу обрасца посебне личне карте налази се мали грб Републике Србије и натпис „Република Србија”, ознака врсте посебне личне карте, простор за слике биометријских података странца (фотографија и потпис), рубрика за назив мисије, као и рубрике за податке о странцу, у складу са Законом о странцима (у даљем тексту: Закон).</p>
			<p class="Basic-Paragraph">На полеђини обрасца посебне личне карте исписани су назив органа издавања и контакт подаци, клаузула о судском имунитету у складу са међународним уговорима који обавезују Републику Србију и серијски број посебне личне карте, као и рубрике за адресу мисије, датум издавања, рок важења и регистарски број посебне личне карте. </p>
			<p class="Basic-Paragraph">Образац посебне личне карте штампа се на српском језику, ћириличким писмом, и на енглеском језику. Подаци се уносе ћириличким писмом, осим података о презимену и имену странца и месту рођења, који се уписују онако како су уписани у путну исправу странца у транскрипцији на енглеском језику, док се податак о држави рођења уписује трословном међународном ознаком земље.</p>
			<p class="clan">Члан 4.</p>
			<p class="Basic-Paragraph">Посебна лична карта се, у складу са Законом, издаје као дипломатска, службена, конзуларна и сервисна лична карта. </p>
			<p class="Basic-Paragraph">Дипломатска лична карта израђена је у љубичасто-плавој боји и садржи ознаку „дипломатска лична карта” и клаузулу о судском имунитету која гласи: „Носилац ове личне карте је уредно пријављен у Дипломатском протоколу Министарства спољних послова, не може бити хапшен ни привођен и ужива имунитет од кривичног, грађанског и управног судства у Републици Србији. Моле се сви органи власти да се односе са поштовањем према личности, слободи и достојанству носиоца и да у случају потребе пруже пуну заштиту, помоћ и несметани пролаз.”.</p>
			<p class="Basic-Paragraph">Службена лична карта израђена је у наранџасто-црвеној боји и садржи ознаку „службена лична карта” и клаузулу о судском имунитету која гласи:  „Носилац ове личне карте је уредно пријављен у Дипломатском протоколу Министарства спољних послова, не може бити хапшен ни привођен и ужива имунитет од кривичног судства, док се имунитет од грађанског и управног судства односи само на дела извршена током обављања службене дужности у Републици Србији. Моле се сви органи власти да се односе са поштовањем према личности, слободи и достојанству носиоца и да у случају потребе пруже пуну заштиту, помоћ и несметани пролаз.”.</p>
			<p class="Basic-Paragraph">Конзуларна лична карта израђена је у тамној плаво-зеленој боји и садржи ознаку „конзуларна лична карта” и клаузулу о судском имунитету која гласи: „Носилац ове личне карте је уредно пријављен у Дипломатском протоколу Министарства спољних послова и ужива судски имунитет за дела извршена приликом обављања конзуларне дужности. Не може бити хапшен ни привођен, осим у случају судске одлуке за почињено тешко кривично дело у Републици Србији. Моле се сви органи власти да се односе са поштовањем према личности и достојанству носиоца.”.</p>
			<p class="Basic-Paragraph">Сервисна лична карта израђена је у наранџасто-жутој боји и садржи ознаку „сервисна лична карта” и клаузулу о судском имунитету која гласи: „Носилац ове личне карте је уредно пријављен у Дипломатском протоколу Министарства спољних послова и не ужива судски имунитет током боравка у Републици Србији. Може да ужива одређени ниво привилегија, у складу са потврђеним међународним споразумима.”.</p>
			<p class="Basic-Paragraph">Обрасци посебне личне карте одштампани су уз овај правилник као Прилог 1 и чине његов саставни део.</p>
			<p class="clan">Члан 5.</p>
			<p class="Basic-Paragraph">Страна мисија, у року од седам дана од доласка носиоца функције у Републику Србију, подноси Министарству спољних послова захтев за издавање посебне личне карте за носиоца функције, чланове породичног домаћинства и чланове приватне послуге, уз који прилаже:</p>
			<p class="Basic-Paragraph">1) важећу путну исправу, </p>
			<p class="Basic-Paragraph">2) две фотографије у боји, величине 35 x 45 mm,</p>
			<p class="Basic-Paragraph">3) попуњен захтев за издавање посебне личне карте,</p>
			<p class="Basic-Paragraph">4) уговор о ангажовању, за члана приватне послуге.</p>
			<p class="Basic-Paragraph">Фотографија не сме бити ретуширана и најмање 70% њене површине мора да заузима лице. </p>
			<p class="clan">Члан 6.</p>
			<p class="Basic-Paragraph">Захтев за издавање посебне личне карте потписује шеф стране мисије, као и странац на кога се захтев односи, а за малолетно дете, односно пословно неспособно лице, захтев потписује родитељ носилац функције.</p>
			<p class="Basic-Paragraph">Обрасци захтева за издавање посебне личне карте за носиоца функције, члана породичног домаћинства и члана приватне послуге одштампани су уз овај правилник, као Прилози 2 до 4, и чине његов саставни део.</p>
			<p class="clan">Члан 7.</p>
			<p class="Basic-Paragraph">Приликом пријема захтева, овлашћени службеник утврђује да ли је поднета уредна документација и да ли је захтев тачно и читко попуњен и потписан од стране лица на које се односи. </p>
			<p class="Basic-Paragraph">Ако провером установи да је поднет захтев непотпун, односно да уз захтев нису приложена потребна документа, због чега се по таквом захтеву не може поступати, обавестиће страну мисију о недостацима и затражиће да се у року од седам дана недостаци отклоне.</p>
			<p class="Basic-Paragraph">Када овлашћени службеник утврди да је захтев за издавање посебне личне карте уредан, на исти ће ставити пријемни штамбиљ Дипломатског протокола Министарства спољних послова, унети датум пријема и деловодни број, и својим потписом на захтеву потврдиће да је захтев поднет у складу са Законом и овим правилником.</p>
			<p class="clan">Члан 8.</p>
			<p class="Basic-Paragraph">На захтев стране мисије, посебна лична карта може се заменити новом у случају:</p>
			<p class="Basic-Paragraph">1) истека рока важења претходно издате посебне личне карте,</p>
			<p class="Basic-Paragraph">2) нестанка,</p>
			<p class="Basic-Paragraph">3) оштећености посебне личне карте у мери у којој више не може служити сврси,</p>
			<p class="Basic-Paragraph">4) промене података који се уносе у посебну личну карту,</p>
			<p class="Basic-Paragraph">5) измене лика носиоца тако да лик више не одговара фотографији у личној карти. </p>
			<p class="Basic-Paragraph">Нова посебна лична карта издаје се са истим регистарским бројем под којим је била издата посебна лична карта која се замењује.</p>
			<p class="clan">Члан 9.</p>
			<p class="Basic-Paragraph">У случају нестанка посебне личне карте, страна мисија о томе обавештава Министарство спољних послова, уз доставу доказа о оглашавању посебне личне карте неважећом у „Службеном гласнику Републике Србије”, а у случају крађе и уз доставу полицијског записника. </p>
			<p class="clan">Члан 10.</p>
			<p class="Basic-Paragraph">Страна мисија по окончању мандата носиоца функције, а најкасније у року од 15 дана по напуштању територије Републике Србије, враћа Министарству спољних послова посебну личну карту носиоца функције, као и посебне личне карте чланова његовог породичног домаћинства, односно чланова приватне послуге.</p>
			<p class="clan">Члан 11. </p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”. </p>
			<p class="potpis">Број 2274/2019</p>
			<p class="potpis">У Београду, 12. јула 2019. године</p>
			<p class="potpis">Министар,</p>
			<p class="potpis"><span class="bold">Ивица Дачић, </span>с.р.</p>
			<p class="clan" style="text-align: right">Прилози</p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;regactid=428810" target="_blank">Прилог 
			1 - Образац посебне личне карте</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;regactid=428810" target="_blank">Прилог 
			2 - Захтев за издавање посебне личне карте (за члана мисије)</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;regactid=428810" target="_blank">Прилог 
			3 - Захтев за издавање посебне личне карте (за члана породичног 
			домаћинства)</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;regactid=428810" target="_blank">Прилог 
			4 - Захтев за издавање посебне личне карте (за члана приватне 
			послуге)</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 57. став 3, члана 235. став 3. и члана 237. тачка 3) Закона о ваздушном саобраћају („Службени гласник РС”, бр. 73/10 и 57/11),</p>
	<p>Управни одбор Директората цивилног ваздухопловства Републике Србије доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">o осмотреним метеоролошким подацима за израду ваздухопловних аеродромских климатолошких информација</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 54 од 29. маја 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. УВОДНЕ ОДРЕДБЕ</p>
	<p class="bold">Предмет уређења</p>
	<p class="clan">Члан 1.</p>
	<p>Овим правилником прописују сe врста и облик осмотрених метеоролошких података на основу којих се припремају аеродромске климатолошке табеле и друге ваздухопловне аеродромске климатолошке информације, начин и време на које се они чувају и начин њиховог преузимања за обраду, као и начин њиховог стављања на располагање корисницима услуга. 
	</p>
	<p class="bold">Значење израза</p>
	<p class="clan">Члан 2.</p>
	<p>Поједини изрази и скраћеницe који се користе у овом правилнику имају следеће значење:</p>
	<p>1)<span class="italik"> аеродромски климатолошки преглед (Aerodrome climatological summary) 
	</span>је сажет преглед одређених метеоролошких елемената на аеродрому заснован на статистичким подацима;</p>
	<p>2)<span class="italik"> аеродромска климатолошка табела (Aerodrome climatological table) 
	</span>је табела која обезбеђује статистичке податке о осмотреној појави једног или више метеоролошких елемената на аеродрому;</p>
	<p>3)<span class="italik"> ваздухопловне аеродромске климатолошке информације (Aeronautical aerodrome climatological information) 
	</span>су аеродромска климатолошка табела, аеродромски климатолошки преглед или неки други одговарајући облик климатолошких података или анализа о осмотреној појави једног или више метеоролошких елемената на аеродрому;</p>
	<p>4)<span class="italik"> ICAO (International Civil Aviation Organization) 
	</span>означава<span class="italik"> </span>Међународну организацију цивилног ваздухопловства;</p>
	<p>5)<span class="italik"> климатографија аеродрома (Aerodrome climatological review) 
	</span>се састоји од аеродромских климатолошких табела и аеродромских климатолошких прегледа за један аеродром;</p>
	<p>6) <span class="italik">корисник (User) </span>ваздухопловних аеродромских климатолошких информација<span class="italik">
	</span>је свако лице заинтересовано за коришћење ваздухопловних аеродромских климатолошких информација;</p>
	<p>7)<span class="italik"> METAR (METeorological REport) </span>означава редовни извештај о времену за ваздухопловство;<span class="italik">
	</span></p>
	<p>8) <span class="italik">осмотрени метеоролошки подаци </span>су квантитативне вредности метеоролошких елемената и појава које су добијене мерењима, осматрањима и/или њиховом обрадом на метеоролошким станицама;</p>
	<p>9)<span class="italik"> РХМЗ (Republic Hydrometeorological Service of Serbia)</span> означава Републички хидрометеоролошки завод Србије;</p>
	<p>10)<span class="italik"> WMO (World Мeteorological Оrganization) </span>означава<span class="italik">
	</span>Светску метеоролошку организацију).</p>
	<p class="clan">II. ОСМОТРЕНИ МЕТЕОРОЛОШКИ ПОДАЦИ ПОТРЕБНИ ЗА ИЗРАДУ ВАЗДУХОПЛОВНИХ АЕРОДРОМСКИХ КЛИМАТОЛОШKИХ ИНФОРМАЦИЈА</p>
	<p class="bold">Прикупљање осмотрених метеоролошких података са аеродрома</p>
	<p class="clan">Члан 3.</p>
	<p>Осмотрени метеоролошки подаци неопходни за израду ваздухопловних аеродромских климатолошких информација прикупљају се са ваздухопловних метеоролошких станица на аеродромима.</p>
	<p>Пружалац ваздухопловних метеоролошких услуга на аеродрому који врши метеоролошка осматрања дужан је да обезбеди да врста, квалитет и облик осмотрених података буде у сагласности са одредбама овог правилника и других прописа, као и међународним стандардима и препорученом праксом.</p>
	<p class="bold">Прикупљање осмотрених метеоролошких података са планираних локација за изградњу нових аеродрома, односно са локација аеродрома у изградњи</p>
	<p class="clan">Члан 4.</p>
	<p>Осматрање метеоролошких података на планираним локацијама за изградњу нових аеродрома, односно на локацијама аеродрома у изградњи, дужан је да обезбеди инвеститор аеродрома, непосредно или преко пружаоца услуга у ваздушној пловидби који намерава да пружа ваздухопловне метеоролошке услуге на том аеродрому.</p>
	<p>Осматрање метеоролошких података на планираним локацијама за изградњу нових аеродрома неопходно је започети што раније, чим се за то стекну услови, а врста, квалитет и облик осмотрених података морају да буду у сагласности са одредбама овог правилника и других прописа, као и међународним стандардима и препорученом праксом.</p>
	<p>Уколико није могуће успоставити редовна осматрања на планираној локацији новог аеродрома, подаци за климатолошке анализе се узимају са довољно блиске локације из исте климатске области, према процени стручњака за климатологију.</p>
	<p class="bold">Облик осмотрених метеоролошких података</p>
	<p class="clan">Члан 5.</p>
	<p>За израду ваздухопловних аеродромских климатолошких информација, ажурирање постојећих ваздухопловних аеродромских климатолошких информација, израду климатолошких информација зa планиране локације нових аеродрома или при планирању отварања нових полетно-слетних стаза на постојећим аеродромима користе се осмотрени метеоролошки подаци дати у облику 
	<span class="italik">METAR </span>извештаја.</p>
	<p>За израду додатних ваздухопловних аеродромских климатолошких информација могу се користити и други осмотрени метеоролошки подаци на ваздухопловној метеоролошкој станици на аеродрому према међусобном споразуму између корисника и РХМЗ, као организације која припрема ваздухопловне аеродромске климатолошке информације.</p>
	<p class="bold">Доступност података и њихово преузимање за обраду</p>
	<p class="clan">Члан 6.</p>
	<p>Пружалац ваздухопловних метеоролошких услуга на аеродрому или инвеститор аеродрома, ако је реч о планираним аеродромима, дужан је да РХМЗ учини доступним осмотрене податке из члана 5. овога правилника како би се омогућило припремање ваздухопловних аеродромских климатолошких информација и њихово стављање на располагање корисницима ових информација.</p>
	<p>Пружалац ваздухопловних метеоролошких услуга на аеродрому или инвеститор аеродрома, ако је реч о планираним аеродромима, договориће са РХМЗ техничке услове и рокове преузимања осмотрених података. 
	</p>
	<p class="bold">Чување осмотрених података</p>
	<p class="clan">Члан 7.</p>
	<p>Осмотрене податке чува пружалац ваздухопловних метеоролошких услуга, односно инвеститор аеродрома, до њиховог преузимања од стране РХМЗ.</p>
	<p>Након преузимања података обавезу њиховог чувања има РХМЗ.</p>
	<p class="clan">III. ВАЗДУХОПЛОВНЕ АЕРОДРОМСКЕ КЛИМАТОЛОШКЕ ИНФОРМАЦИЈЕ</p>
	<p class="bold">Израда ваздухопловних аеродромских климатолошких информација</p>
	<p class="clan">Члан 8. </p>
	<p>РХМЗ преузима и обрађује осмотрене метеоролошке податке и на основу њих припрема и израђује ваздухопловне аеродромске климатолошке информације.</p>
	<p>О свакој промени у вези са израдом и ажурирањем ваздухопловних аеродромских климатолошких информација РХМЗ је обавезан да обавести Директорат цивилног ваздухопловства Републике Србије (у даљем тексту: Директорат).</p>
	<p class="bold">Низ података</p>
	<p class="clan">Члан 9.</p>
	<p>Ваздухопловне аеродромске климатолошке информације потребне за планирање летења припремају се на основу низа података о осматрањима вршеним на аеродрому у периоду од најмање пет узастопних година. 
	</p>
	<p>Низ података на основу кога се израђују ваздухопловне аеродромске климатолошке информације ажурира се у базама података редовно, а најмање једном у годину дана. 
	</p>
	<p>Низ података на основу кога се израђују ваздухопловне аеродромске климатолошке информације за планиране локације нових аеродрома или за изградњу додатних полетно-слетних стаза на постојећим аеродромима, треба да се односи на период од најмање две године. 
	</p>
	<p>Период на који се односе осмотрени подаци треба да буде јасно наведен у ваздухопловној аеродромској климатолошкој информацији. 
	</p>
	<p class="bold">Облик ваздухопловних аеродромских климатолошких информација</p>
	<p class="clan">Члан 10.</p>
	<p>Ваздухопловне аеродромске климатолошке информације се израђују у облику аеродромских климатолошких табела, аеродромских климатолошких прегледа за потребе планирања летења, климатографија аеродрома и додатних климатолошких информација.</p>
	<p>Аеродромске климатолошке табеле се припремају за аеродроме на територији Републике Србије и треба да укључују информације потребне за израду аеродромских климатолошких прегледа.</p>
	<p>Аеродромски климатолошки прегледи припремају се за аеродроме на територији Републике Србије коришћењем модела прописаних у документу 
	<span class="italik">WMO Publication 49 – Technical Regulations, Volume II, C.3.2, 
	</span>који је доступан на званичној Интернет страници <span class="italik">WMO. 
	</span></p>
	<p>Климатографије аеродрома се састоје од аеродромских климатолошких табела и прегледа за одређени аеродром, а ажурирају се сваких 5 година.</p>
	<p>Додатне климатолошке информације се могу припремити и у другачијем облику од оних који су наведени у ст. 2 – 4. овога члана, на основу договора између корисника ваздухопловних аеродромских климатолошких информација и РХМЗ.</p>
	<p>Листу аеродрома на територији Републике Србије за које се припремају ваздухопловне аеродромске климатолошке информације објављује Директорат у Интегрисаном ваздухопловном информативном пакету. 
	</p>
	<p class="bold">Додатне климатолошке информације</p>
	<p class="clan">Члан 11.</p>
	<p>Корисник аеродромских климатолошких информација може поднети захтев РХМЗ за достављање додатних аеродромских климатолошких информација. 
	</p>
	<p>Уколико захтев за достављање додатних аеродромских климатолошких информација буде достављен пружаоцу ваздухопловних метеоролошких услуга, он ће проследити захтев РХМЗ и о томе обавестити корисника.</p>
	<p class="bold">Стављање ваздухопловних аеродромских климатолошких информација на располагање корисницима</p>
	<p class="clan">Члан 12.</p>
	<p>Аеродромске климатолошке табеле и прегледи у виду климатографија аеродрома стављају се на стално располагање корисницима на званичној интернет страници РХМЗ, у форми погодној за штампу.</p>
	<p>Друге аеродромске климатолошке информације стављају се на располагање кориснику у временском периоду и на начин договорен између РХМЗ и тог корисника.</p>
	<p class="bold">Начин и време чувања ваздухопловних аеродромских климатолошких информација</p>
	<p class="clan">Члан 13.</p>
	<p>Ваздухопловне аеродромске климатолошке информације РХМЗ чува трајно у електронском и штампаном облику.</p>
	<p class="clan">IV. ПРЕЛАЗНЕ И ЗАВРШНЕ ОДРЕДБЕ</p>
	<p class="bold">Рок за усклађивање постојећих докумената</p>
	<p class="clan">Члан 14.</p>
	<p>У року од 24 месеца од ступања на снагу овога правилника РХМЗ ће ускладити постојеће ваздухопловне аеродромске климатолошке информације са одредбама овог правилника, израдити недостајуће аеродромске климатолошке табеле и прегледе и учинити их доступним корисницима у виду климатографија аеродрома за све аеродроме на територији Републике Србије који су објављени у Интегрисаном ваздухопловном информативном пакету. 
	</p>
	<p class="bold">Примена међународних прописа </p>
	<p class="clan">Члан 15. </p>
	<p>На сва питања која нису регулисана овом правилником, а тичу се његовог предмета, непосредно се примењују одредбе важећих докумената 
	<span class="italik">WМО </span>и <span class="italik">ICAO </span>из ове области: 
	<span class="italik">WMO Publication 49, – Technical Regulations, Volume I &amp; II 
	</span>и <span class="italik">ICAO ANNEX 3 – Meteorological Service for International Air Navigation, 
	</span>која су доступна на званичним интернет страницама наведених организација. 
	</p>
	<p class="bold">Ступање на снагу</p>
	<p class="clan">Члан 16.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 1/0-01-0002/2012-0007</p>
	<p class="potpis" style="line-height: 150%; margin-top: 0">У Београду, 4. маја 2012. године</p>
	<p class="potpis" style="line-height: 150%; margin-top: 0">
	<span class="bold">Управни одбор</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">
	<span class="bold">Милутин Мркоњић,</span> с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 19. став 5. Закона о метеоролошкој и хидролошкој делатности („Службени гласник РС”, број 88/10), 
	</p>
	<p>Директор Републичког хидрометеоролошког завода доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о начину примене метода хидролошких мерења и осматрања</p>
	<p class="naslov" style="margin-top: 0"><span style="font-weight: 400">
	"Службени гласник РС", број 20 од 1. марта 2013.</span></p>
	<p class="naslov">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Овим правилником прописује се начин примене метода хидролошких мерења и осматрања.</p>
	<p>Методе хидролошких мерења и осматрања, у смислу овог правилника, jeсу: стандардне методе хидролошких осматрања и мерења водостаја површинских вода, протока воде и суспендованог наноса површинских вода, температуре површинских и подземних вода, као и нивоа, издашности и узорковања подземних вода према важећим домаћим и међународним методама и стандардима. 
	</p>
	<p class="bold">Значење израза</p>
	<p class="clan">Члан 2. </p>
	<p>Поједини изрази употребљени у овом правилнику имају следеће значење:</p>
	<p>1) акустички Доплер уређај јесте ултразвучни уређај који користи Доплеров ефекат за одређивање брзине и протока воде;</p>
	<p>2) брзина у тачки јесте померање флуидног делића у јединици времена у одређеном правцу;</p>
	<p>3) брзина тока јесте количник растојања који пређе запремина воде у одређеном правцу и времена које је потребно да се то растојање пређе;</p>
	<p>4) водостај јесте разлика нивоа воде у водотоку, језеру или акумулацији и коте референтне равни;</p>
	<p>5) електромагнетно крило јесте хидрометријско крило које ствара магнетно поље управно на правац тока, омогућавајући да се брзина одреди из индуковане елекромоторне силе изазване кретањем проводљиве течности кроз магнетно поље;</p>
	<p>6) жичара за мерења у отвореним токовима јесте систем ужади и носача опреме, а често и витла, који се користи за постављање инструмента за мерење или узорковање у било којој тачки попречног пресека;</p>
	<p>7) индиректна метода мерења суспендованог наноса јесте метода по којој се временски осредњена концентрација наноса и временски осредњена брзина у тачки мере практично истовремено, коришћењем различитих уређаја;</p>
	<p>8) издашност бунара, бушотине или извора јесте запремина воде протекле у јединици времена из бунара, бушотине или извора;</p>
	<p>9) мерење протока воде јесте поступак одређивања протока воде у водотоку;</p>
	<p>10) мерни објекат јесте хидраулички објекат (нпр. прелив, мерни канал или устава) постављен у отвореном кориту, на којем се у већини случајева проток може извести из мереног узводног нивоа воде;</p>
	<p>11) методе редукованог броја тачака јесу методе за одређивање средње брзине на вертикали засноване на теоријској расподели брзине на вертикали, а то су: метода једне тачке, метода две тачке, метода три тачке, метода пет тачака и метода шест тачака;</p>
	<p>12) непосредна мерења нивоа подземних вода су мерења нивоа подземних вода која се врше директно помоћу ручних мерних инструмената, мерне траке или електроконтактног мерача нивоа; 
	</p>
	<p>13) ниво подземне воде јесте површина воде испод које су све поре и пукотине испуњене водом и на којој је хидростатички притисак једнак атмосферском притиску; 
	</p>
	<p>14) опрема за вешање јесте ужад и витла или круте сондирке на које се може причврстити хидометријска опрема ради спуштања у водоток;</p>
	<p>15) проток јесте запремина течности која протиче кроз попречни пресек водотока у јединици времена; 
	</p>
	<p>16) попречни пресек водотока јесте пресек управан на главни правац тока, чију границу представљају водено огледало и оквашени обим корита;</p>
	<p>17) суспендовани нанос јесте део укупног речног наноса који се под утицајем турбуленције тока одржава у суспензији и креће се практично истом брзином као и вода;</p>
	<p>18) уређај за бележење водостаја (рекордер водостаја или лимниграф) јесте уређај који аутоматски бележи водостај детектован сензором, непрекидно или у правилним временским интервалима;</p>
	<p>19) хватач за захватање узорка суспендованог наноса у тачки јесте уређај који током одређеног временског периода захвата узорак мешавине воде и наноса у једној тачки;</p>
	<p>20) хидрометријско крило са обртним елементом јесте уређај са ротором чија брзина обртања одговара локалној брзини течности у коју је уређај уроњен;</p>
	<p>21) хидрометријско мерење јесте скуп радњи које су неопходне за мерење протока воде на неком водотоку. 
	</p>
	<p class="clan">II. НАЧИН ПРИМЕНЕ МЕТОДА ХИДРОЛОШКИХ МЕРЕЊА И ОСМАТРАЊА</p>
	<p class="bold">1. Методе за мерење и бележење водостаја површинских вода</p>
	<p class="clan">Члан 3.</p>
	<p>За очитавање, кодирање и бележење водостаја површинских вода примењују се методе за директно и индиректно очитавање, кодирање и бележење водостаја на начин утврђен стандардом SRPS ISO 1100-1 и стандардом SRPS ISO 4373. 
	</p>
	<p>Опрема која се користи за директно и индиректно очитавање и бележење водостаја, у складу са ставом 1. овог члана, мора да задовољи функционалне захтеве на начин утврђен стандардом SRPS ISO 4373.</p>
	<p class="bold">2. Методе за одређивање протока воде</p>
	<p class="clan">Члан 4.</p>
	<p>Избор методе за одређивање протока воде у отвореним токовима врши се на начин утврђен стандардом SRPS ISO/TR 8363. 
	</p>
	<p class="clan">Члан 5.</p>
	<p>Избор методе погодне за мерење протока воде у отвореним токовима коришћењем мерних објеката врши се на начин утврђен стандардом SRPS ISO 8368. 
	</p>
	<p class="clan">Члан 6.</p>
	<p>Методе за одређивање протока воде мерењем брзина и површине попречног пресека воденог тока у отвореним токовима без леденог покривача и методе за прорачун протока на основу тих мерења примењују се на начин утврђен стандардом SRPS ISO 748.</p>
	<p>За мерење брзине воде у отвореним токовима у складу са ставом 1. овог члана користе се хидрометријска крила са обртним елементом и електромагнетна крила. 
	</p>
	<p>Хидрометријска крила са обртним елементом треба да буду конструисана, калибрисана и одржавана на начин утврђен стандардима ISO 2537 и ISO 3455. 
	</p>
	<p>Електромагнетна крила треба да буду конструисана, калибрисана и одржавана на начин утврђен стандардом ISO/TS 15768. 
	</p>
	<p>Опрема која се користи за директно мерење дубина и опрема за вешање инструмената у складу са ставом 1. овог члана мора да испуни функционалне захтеве на начин утврђене стандардом SRPS ISO 3454.</p>
	<p>Жичаре за мерења у отвореним токовима и опрема, анкери, носећи стубови и помоћни механизми, које се користе у складу са ставом 1. овог члана, морају да задовоље захтеве на начин утврђен стандардом SRPS ISO 4375. 
	</p>
	<p class="clan">Члан 7.</p>
	<p>При одређивању протока воде применом методе из члана 6. овог правилника период мерења брзине у свакој одабраној тачки треба да буде: за крила са обртним елементом и за електромагнетна крила 60 s. 
	</p>
	<p class="clan">Члан 8.</p>
	<p>При одређивању протока воде применом методе из члана 6. овог правилника за одређивање средње брзине на вертикали користе се методе редукованог броја тачака. 
	</p>
	<p>Избор методе из става 1. овог члана врши се у складу са ширином и дубином водотока, стањем дна у мерном пресеку и на узводној деоници, брзином промене водостаја, захтеваним степеном тачности мерења и опремом која се користи.</p>
	<p class="clan">Члан 9.</p>
	<p>За одређивање протока воде на великим рекама и за мерење протока великих вода, због димензија великих река и због ризика који су повезани са појавом великих вода, примењују се методе, укључујући индиректне методе мерења протока воде, на начин утврђен стандардом SRPS ISO 9825. 
	</p>
	<p class="clan">Члан 10.</p>
	<p>При одређивању протока воде на рекама које меандрирају и на водотоцима са нестабилним коритима, на разуђеним рекама и за мерење протока воде са моста, примењују се методе за обављање хидрометријских мерења на начин утврђен стандардом SRPS ISO/TR 9210. 
	</p>
	<p class="clan">Члан 11.</p>
	<p>За мерење брзине воде и одређивање протока воде применом акустичког Доплер уређаја примењују се методе на начин утврђен стандардом ISO/TR 24578.</p>
	<p class="bold">3. Методе за мерење суспендованог наноса</p>
	<p class="clan">Члан 12.</p>
	<p>Методе за узорковање и мерење суспендованог наноса примењују се на начин утврђен стандардом ISO 4363. 
	</p>
	<p>Функционални захтеви и карактеристике хватача суспендованог наноса који се користе при примени метода из става 1. овог члана утврђени су стандардом SRPS ISO 3716. 
	</p>
	<p>При примени метода из става 1. овог члана за узорковање суспендованог наноса користе се временски интеграциони хватачи у тачки.</p>
	<p>При примени метода из става 1. овог члана за одређивање проноса суспендованог наноса користи се индиректна метода мерења концентрација и брзина тока.</p>
	<p>При примени метода из става 1. овог члана за узорковање суспендованог наноса користе се методе одабраних тачака.</p>
	<p>При примени метода из става 5. овог члана узорци суспендованог наноса који су узети у појединачним тачкама на вертикали могу се комбиновати. 
	</p>
	<p class="bold">4. Методе за мерење температуре површинских и подземних вода</p>
	<p class="clan">Члан 13.</p>
	<p>Мерење температуре површинских и подземних вода врши се на начин утврђен стандардом SRPS H.Z1.106. 
	</p>
	<p>Мерење температуре подземне воде обавља се по извршеном мерењу нивоа или издашности подземних вода. 
	</p>
	<p class="bold">5. Методе за мерење нивоа подземних вода</p>
	<p class="clan">Члан 14.</p>
	<p>Мерење нивоа подземних вода врши се непосредним (директним) мерењем на начин утврђен стандардом ISO 21413. 
	</p>
	<p>Мерење нивоа подземних вода аутоматским регистровањем врши се на начин утврђен стандардом ISO/TR 23211. 
	</p>
	<p class="bold">6. Методе за мерење издашности подземних вода</p>
	<p class="clan">Члан 15.</p>
	<p>Одређивање издашности извора и врела врши се методама утврђеним чл. 4, 5. и 6. овог правилника. 
	</p>
	<p class="bold">7. Методе за узорковање подземних вода</p>
	<p class="clan">Члан 16.</p>
	<p>Узорци подземних вода за одређивање хемијског статуса подземних вода узимају се на начин утврђен стандардом ISO 5667-11.</p>
	<p class="clan">III. ЗАВРШНА ОДРЕДБА</p>
	<p class="clan">Члан 17.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="margin-top: 0">Број 92-I-27</p>
	<p class="potpis" style="margin-top: 0">У Београду, 26. фебруарa 2013. године</p>
	<p class="potpis" style="margin-top: 0">Директор,</p>
	<p class="potpis" style="margin-top: 0"><span class="bold">Милан Дацић, 
	</span>с.р.</p>


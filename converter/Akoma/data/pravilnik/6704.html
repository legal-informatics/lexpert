


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 21. став 1. тачка 15) и члана 25. став 1. тачка 12) Закона о спречавању допинга у спорту („Службени. гласник РС”, број 111/14), </p>
				<p>Управни одбор Антидопинг агенције Републике Србије, на седници одржаној 12. децембра 2014. године, донео је</p>
				<p class="odluka-zakon">&nbsp;</p>
				<p class="naslov">ПРАВИЛНИК</p>
				<p class="naslov" style="margin-top: 0">о утврђивању изгледа маркице са знаком „DOPING FREE” и поступку за издавање маркице</p>
				<p class="clan" style="margin-top: 0">"Службени гласник РС", брoj 139 од 18. 
				децембра 2014.</p>
				<p class="naslov">&nbsp;</p>
				<p class="bold">1. Опште одредбе</p>
				<p class="clan">Члан 1. </p>
				<p>Овим правилником утврђује се изглед маркице са знаком „DOPING FREE” који се ставља на тестиране производе који садрже додатке за исхрану и уређује се поступак за издавање маркице.</p>
				<p class="clan">Члан 2. </p>
				<p>Дистрибутеру или произвођачу производа који садржи додатак за исхрану може се одобрити обележавање производа маркицом са знаком „DOPING FREE” у случају када је производ тестиран на присуство забрањених допинг супстанци од стране лабораторије која поседује техничке и друге услове за спровођење такве анализе и када су испуњени сви други услови прописани овим правилником.</p>
				<p>Маркицу са знаком „DOPING FREE” издаје Антидопинг агенција Републике Србије (у даљем тексту: Антидопинг агенција).</p>
				<p>Одобравање обележавања производа врши се у складу са Законом о спречавању допинга у спорту, правилником којим је утврђена листа забрањених допинг средстава и овим правилником.</p>
				<p class="bold">2. Критеријуми за одобравање обележавања производа маркицом са знаком „DOPING FREE”</p>
				<p class="clan">Члан 3.</p>
				<p>Обележавање производа маркицом са знаком „DOPING FREE” се одобрава само у складу са следећим критеријумима:</p>
				<p>1) производ је тестиран на присуство забрањених допинг супстанци у лабораторији акредитованој од стране Светске антидопинг агенције, која поседује техничке и друге услове за спровођење такве анализе;</p>
				<p>2) производ је дозвољен за коришћење и дистрибуцију на територији Републике Србије у складу са законом;</p>
				<p>3) подносилац захтева (дистрибутеру или произвођач) за обележавање производа је сносио трошкове таксе за јавну услугу издавања маркице са знаком „DOPING FREE”.</p>
				<p>Обележавање производа маркицом са знаком „DOPING FREE” одобрава се само за производну серију која је тестирана у лабораторији из става 1. тачка 1. овог члана.</p>
				<p class="bold">3. Изглед маркице са знаком „DOPING FREE”</p>
				<p class="clan">Члан 4.</p>
				<p>Маркице са знаком „DOPING FREE” је правоугаоног облика, димензија 50 мм ширине и 25 mm висине.</p>
				<p>Маркица садржи лого и назив Антидопинг агенције, јединствени број референце, натпис „DOPING FREE” уз навођење групе забрањених допинг супстанци на чије је присуство производ тестиран и напомену: „Ради ваше сигурности проверите референцу на” уз навођење интернет адресе сајта Антидопинг агенције.</p>
				<p>Маркице је у бојама логоа Антидопинг агенције.</p>
				<p>Графички приказ маркице дат је у прилогу овог правилника и чини његов саставни део.. </p>
				<p>Маркица се издаје на српском и енглеском језику.</p>
				<p class="clan">Члан 5.</p>
				<p>Свака индивидуална маркица са знаком „DOPING FREE” садржи јединствени број референце, који омогућава додатну проверу аутентичности маркице, тако што се уношењем тог броја у базу на сајту Антидопинг агенције, добија повратна информација на који се производ маркица односи, на који производну серију, на које је супстанце производ тестиран, као и други расположиви подаци о производу.</p>
				<p class="bold">4. Поступак за издавање маркице са знаком „DOPING FREE”</p>
				<p class="clan">Члан 6.</p>
				<p>Подносилац захтева подноси захтев за издавање маркице са знаком „DOPING FREE” уз подношење доказа о испуњености услова из члана 3, овог правилника.</p>
				<p>Уколико је захтев непотпун или постоје разлози за сумњу у веродостојност приложених доказа, Антидопинг агенција ће позвати подносиоца захтева да допу<a id="anchor-13-anchor" name="anchor-13-anchor"></a>ни захтев или достави додатне доказе.</p>
				<p class="clan">Члан 7.</p>
				<p>По одобравању обележавање производа маркицом са знаком „DOPING FREE”, Антидопинг агенција Републике Србије ће издати одговарајући број маркица подносиоцу захтева, уз уношење референци за издате маркице у базу на свом сајту.</p>
				<p class="clan">Члан 8.</p>
				<p>Строга је забрањена било каква злоупотреба издатих маркица и иста ће бити санкционисана сходно одредбама Закона о спречавању допинга у спорту.</p>
				<p class="bold">5. Трошкови за издавање маркице са знаком „DOPING FREE”</p>
				<p class="clan">Члан 9.</p>
				<p>За јавну услугу издавање маркице за знаком „DOPING FREE” корисник услуга плаћа таксу Антидопинг агенцији, у складу са законом. </p>
				<p class="bold">6. Завршна одредба</p>
				<p class="clan">Члан 10.</p>
				<p>Овај правилник ступа на снагу осмог дана од објављивања у „Службеном гласнику Републике Србије”.</p>
				<p class="potpis">Број 3-1212-4</p>
				<p class="potpis">У Београду, 12. децембра 2014. године</p>
				<p class="potpis">Председник Управног одбора,</p>
				<p class="potpis">др <span class="bold">Валентина Милеуснић,</span> с.р. </p>
				<p class="clan">ИЗГЛЕД МАРКИЦЕ:</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Doping-free_opt.jpeg&amp;doctype=reg&amp;abc=cba&amp;eli=true&amp;eliActId=419874&amp;regactid=419874" alt="Doping-free.tiff"></p>
	</div>


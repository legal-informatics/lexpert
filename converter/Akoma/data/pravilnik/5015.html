


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 20. став 2. и члана 21. став 1. Закона о метрологији („Службени гласник РС”, број 15/16), </p>
			<p class="Basic-Paragraph">Министар привреде доноси</p>
			<p class="odluka-zakon">ПРАВИЛНИК </p>
			<p class="odluka-zakon">о неаутоматским вагама</p>
			<p class="centar">"Службени гласник РС", број 29 од 13. априла 2018.</p>
			<p class="clan">I. УВОДНЕ ОДРЕДБЕ</p>
			<p class="bold">Предмет</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују захтеви за неаутоматске ваге који морају да буду испуњени за њихово стављање на тржиште и/или употребу, поступци оцењивања усаглашености, означавање, исправе о усаглашености и друга документација која прати ове ваге, као и услови које мора да испуни именовано тело које спроводи поступак оцењивања усаглашености. </p>
			<p class="bold">Значење појединих израза</p>
			<p class="clan">Члан 2. </p>
			<p class="Basic-Paragraph"> Поједини изрази употребљени у овом правилнику имају следеће значење: </p>
			<p class="Basic-Paragraph"> 1) вага је мерило које служи за одређивање масе тела под утицајем силе гравитације на то тело и која може служити и за одређивање других физичких величина, количина, параметара или карактеристика које су повезане са масом; </p>
			<p class="Basic-Paragraph"> 2) неаутоматска вага (у даљем тексту: вага) је вага која захтева учешће руковаоца током мерење масе; </p>
			<p class="Basic-Paragraph"> 3) стављање на располагање је свака испорука ваге ради дистрибуције или употребе на тржишту Републике Србије у оквиру обављања комерцијалне делатности, уз накнаду или без ње;</p>
			<p class="Basic-Paragraph">4) стављање на тржиште је прва испорука ваге на тржиште Републике Србије;</p>
			<p class="Basic-Paragraph">5) стављање у употребу је прва упoтреба ваге од стране крајњег корисника за сврхе за које је та вага намењена;<span class="subscript"> </span></p>
			<p class="Basic-Paragraph"> 6) произвођач је свако физичко или правно лице које производи вагу или за које се вага пројектује или производи и који ставља на тржиште ту вагу под својим именом или заштитним знаком. Сматра се произвођачем у смислу овог правилника привредни субјекат који стави вагу на тржиште под својим именом или заштитним знаком или ако модификује вагу која је већ стављена на тржиште тако да то може утицати на усаглашеност са овим правилником;<span class="subscript"> </span></p>
			<p class="Basic-Paragraph"> 7) овлашћени заступник је свако физичко или правно лице регистровано у Републици Србији, које је произвођач писмено овластио да у његово име предузима радње из овлашћења;</p>
			<p class="Basic-Paragraph">8) увозник је свако физичко или правно лице регистровано у Републици Србији, које ставља вагу из других земаља на тржиште Републике Србије;</p>
			<p class="Basic-Paragraph">9) дистрибутер је свако физичко или правно лице у ланцу снабдевања, које није произвођач или увозник, а које чини доступном вагу на тржишту;<span class="subscript"> </span></p>
			<p class="Basic-Paragraph"> 10) привредни субјекти су произвођач, овлашћени заступник, увозник и дистрибутер; </p>
			<p class="Basic-Paragraph"> 11) техничка спецификација је документ у коме се прописују технички захтеви које вага треба да испуни;</p>
			<p class="Basic-Paragraph">12) хармонизовани стандард је европски стандард који је донет на основу захтева Европске комисије за примену у хармонизованом законодавству Европске уније;	</p>
			<p class="Basic-Paragraph">13) акредитација је утврђивање од стране националног тела за акредитацију да ли тело за оцењивање усаглашености испуњава захтеве одговарајућих српских, односно међународних и европских стандарда, и када је применљиво, све додатне захтеве за поједине области, како би се вршили одређени послови оцењивања усаглашености;</p>
			<p class="Basic-Paragraph">14) национално акредитационо тело је национално тело које обавља послове акредитације у Републици Србији;<span class="subscript"> </span></p>
			<p class="Basic-Paragraph"> 15) оцењивање усаглашености је процес којим се доказује да ли су испуњени битни захтеви овог правилника који се односе на вагу;<span class="subscript"> </span></p>
			<p class="Basic-Paragraph"> 16) тело за оцењивање усаглашености је тело које обавља активности оцењивања усаглашености укључујући еталонирање, испитивање, сертификацију и контролисање;</p>
			<p class="Basic-Paragraph">17) опозив је свака мера која има за циљ да се постигне враћање ваге која је већ стављена на располагање крајњем кориснику; </p>
			<p class="Basic-Paragraph">18) повлачење је свака мера која има за циљ да спречи да се вага у ланцу снабдевања стави на располагање на тржишту;<span class="subscript"> </span></p>
			<p class="Basic-Paragraph"> 19) хармонизовано законодавство Европске уније је законодавство Европске уније којим се усаглашавају услови за стављање производа на тржиште;</p>
			<p class="Basic-Paragraph">20) знак усаглашености је ознака којом произвођач потврђује да је вага усаглашена са примењивим захтевима свих прописа којима је утврђена обавеза стављања тог знака.</p>
			<p class="Basic-Paragraph">Други изрази који се употребљавају у овом правилнику, а нису дефинисани у ставу 1. овог члана, имају значење дефинисано законима којима се уређују метрологија, тржишни надзор и стандардизација.</p>
			<p class="bold">Област примене</p>
			<p class="clan">Члан 3. </p>
			<p class="Basic-Paragraph"> Овај правилник се примењује на све ваге које се користе за одређивање масе: </p>
			<p class="Basic-Paragraph">1) за потребе комерцијалног пословања; </p>
			<p class="Basic-Paragraph"> 2) ради израчунавања путарине, тарифе, пореза, премије, казне, накнадe, одштете или сличних врста плаћања; </p>
			<p class="Basic-Paragraph"> 3) ради примене закона или прописа или давања стручног мишљења у судском поступку; </p>
			<p class="Basic-Paragraph"> 4) у медицинској пракси код мерења пацијената за сврхе праћења, дијагностификовања и лечења; </p>
			<p class="Basic-Paragraph"> 5) ради справљања лекова на рецепт у апотекама, као и у анализама које врше медицинске и фармацеутске лабораторије; </p>
			<p class="Basic-Paragraph"> 6) на основу које се одређује цена у директном обрачуну и припреми претходно упакованих производа. </p>
			<p class="Basic-Paragraph"> Овај правилник се примењује и на све друге ваге које се не користе за намене из става 1. овог члана, а за које су захтеви прописани у члану 9. овог правилника.</p>
			<p class="bold">Битни захтеви </p>
			<p class="clan">Члан 4. </p>
			<p class="Basic-Paragraph">Ваге које се користе или су намењене да се користе за намене из члана 3. став 1. овог правилника морају да испуњавају битне захтеве утврђене у Прилогу 1 – Битни захтеви, који је одштампан уз овај правилник и чини његов саставни део.<span class="subscript"> </span></p>
			<p class="Basic-Paragraph">Ако вага садржи или је прикључена на уређаје који се не користе за одређивање масе за намене из члана 3. став 1. овог правилника, ти уређаји не морају испуњавати битне захтеве из Прилога 1 овог правилника.</p>
			<p class="clan">II. СТАВЉАЊЕ У УПОТРЕБУ И НА РАСПОЛАГАЊЕ ВАГА</p>
			<p class="clan">Члан 5. </p>
			<p class="Basic-Paragraph">Ваге се стављају на располагање само ако су усаглашене са захтевима овог правилника. </p>
			<p class="Basic-Paragraph">Ваге се не могу ставити у употребу за намене из члана 3. став 1. овог правилника ако не испуњавају захтеве из овог правилника. </p>
			<p class="Basic-Paragraph">Ваге које су стављене у употребу за намене из члана 3. став 1. овог правилника морају да наставе да буду у складу са примењивим захтевима овог правилника.</p>
			<p class="Basic-Paragraph">Испуњеност захтева током употребе за ваге из става 3. овог члана потврђује се редовним и ванредним оверавањем на начин утврђен Прилогом 5 – Редовно и ванредно оверавање, који је одштампан уз овај правилник и чини његов саставни део.</p>
			<p class="clan">Члан 6.</p>
			<p class="Basic-Paragraph"><span class="subscript"> </span>Ваге које испуњавају захтеве овог правилника стављају се на располагање и у употребу слободно, без икаквих ограничења. </p>
			<p class="clan">Члан 7. </p>
			<p class="Basic-Paragraph">Када се стављају на тржиште и/или у употребу, ваге које се користе за намене из члана 3. став 1. овог правилника, пројектују се и производе у складу са битним захтевима утврђеним у Прилогу 1 овог правилника. </p>
			<p class="Basic-Paragraph">Техничка документација за ваге које се користе за намене из члана 3. став 1. овог правилника израђује се у складу са Прилогом 2 – Поступци оцењивања усаглашености, који је одштампан уз овај правилник и чини његов саставни део, а одговарајући поступак оцењивања усаглашености се спроводи у складу са чланом 12. овог правилника.<span class="subscript"> </span></p>
			<p class="Basic-Paragraph">Ако се тим поступком оцењивања усаглашености докаже усаглашеност ваге са примењивим захтевима овог правилника, након сачињавања декларације о усаглашености од стране произвођача, на вагу се ставља знак усаглашености и допунска метролошка ознака.<span class="subscript"> </span></p>
			<p class="Basic-Paragraph">Техничка документација и декларација о усаглашености за ваге које се користе за намене из члана 3. став 1. овог правилника доступне су код произвођача у периоду од десет година након што је вага стављена на тржиште.<span class="subscript"> </span></p>
			<p class="Basic-Paragraph">У случају серијске производње, обезбеђују се одговарајући поступци којима се остварује континуирана усаглашеност вага са захтевима овог правилника, при чему се на одговарајући начин узимају у обзир измене настале у пројекту или карактеристикама ваге, као и измене у хармонизованим стандардима, нормативним документима или другим техничким спецификацијама на основу којих је декларисана усаглашеност ваге.</p>
			<p class="Basic-Paragraph">Када је то одговарајуће с обзиром на својства ваге која се користи за намене из члана 3. став 1. овог правилника, обезбеђују се испитивања узорака тих вага стављених на располагање на тржишту и, по потреби, води се евиденција рекламација, као и неусаглашених и опозваних вага, о чему се обавештавају дистрибутери.</p>
			<p class="Basic-Paragraph">Ваге које се стављају на тржиште носе ознаку типа, серије или серијски број, или неки други елемент који омогућава њихову идентификацију у складу са Прилогом 3 – Натписи, који је одштампан уз овај правилник и чини његов саставни део.</p>
			<p class="Basic-Paragraph">На ваге које се користе за намене из члана 3. став 1. овог правилника стављају се натписи из Прилога 3 одељак 1. овог правилника.</p>
			<p class="Basic-Paragraph">На ваге које се не користе за намене из члана 3. став 1. овог правилника стављају се натписи из Прилога 3 одељак 2. овог правилника. </p>
			<p class="Basic-Paragraph">Ако вага која се користи за намене из члана 3. став 1. овог правилника садржи или је прикључена на уређаје који се не користе или нису намењени да се користе за намене из члана 3. став 1. овог правилника, на сваки наведени уређај ставља се ознака ограничене употребе у складу са чланoм 17. овог правилника и Прилогом 3 одељак 3. овог правилника.</p>
			<p class="Basic-Paragraph">На ваги се наводи пословно име, регистровани трговачки назив или регистровани трговачки знак и поштанска адреса произвођача и/или увозника на којој се они могу контактирати. Адреса мора означавати место на којем се произвођач може контактирати. У случају да је потребно отварање паковања, ти подаци се могу навести на паковању и у документу који се прилаже уз вагу. Подаци за контакт морају бити на језику који је у службеној употреби у Републици Србији.<span class="subscript"> </span></p>
			<p class="Basic-Paragraph">Вагу која се користи за намене из члана 3. став 1. овог правилника прате упутства и информације на српском језику. Упутства и информације, као и обележавање, морају бити јасни, разумљиви и схватљиви.</p>
			<p class="Basic-Paragraph"><span class="subscript"> </span>На примену корективних радњи неопходних за усаглашавање неусаглашених вага и, по потреби, њихово повлачење или опозив, као и на достављање прописаних информација и документације надлежном органу тржишног надзора примењују се одредбе закона којим се уређују технички захтеви за производе и оцењивању усаглашености.</p>
			<p class="clan">Члан 8. </p>
			<p class="Basic-Paragraph">За ваге из увоза које се користе за намене из члана 3. став 1. овог правилника чува се копија декларације о усаглашености код увозника тако да буде доступна у периоду од десет година након што је вага стављена на тржиште и обезбеђује се да, на захтев, техничка документација буде доступна на увид.<span class="subscript"> </span></p>
			<p class="clan">Члан 9.</p>
			<p class="Basic-Paragraph">Ваге из члана 3. став 2. овог правилника, које испуњавају захтеве из члана 7. ст. 7, 9. и 11. овог правилника стављају се на располагање слободно, без икаквих ограничења.</p>
			<p class="clan">III. УСАГЛАШЕНОСТ ВАГА</p>
			<p class="bold">Спровођење оцењивања усаглашености вага</p>
			<p class="clan">Члан 10. </p>
			<p class="Basic-Paragraph">Именовано тело спроводи оцењивање усаглашености вага у складу са поступцима оцењивања усаглашености из Прилога 2 овог правилника, тако да оно буде сразмерно, да би се избегло непотребно оптерећивање привредних субјеката, узимајући у обзир величину предузећа, сектор у коме оно послује, његову структуру, степен сложености технологије ваге и масовну или серијску природу процеса производње, као и поштовање степена строгости и нивоа заштите који се захтевају за усаглашеност ваге са овим правилником.<span class="subscript"> </span></p>
			<p class="Basic-Paragraph">Ако се приликом оцењивања усаглашености из става 1. овог члана утврди да произвођач није испунио битне захтеве из Прилога 1 овог правилника, или одговарајућих српских стандарда или других техничких спецификација захтева се од произвођача да предузме одговарајуће корективне радње и не издаје се сертификат о усаглашености.</p>
			<p class="bold">Претпоставка о усаглашености вага</p>
			<p class="clan">Члан 11. </p>
			<p class="Basic-Paragraph">За ваге које су усаглашене са српским стандардима којима су преузети хармонизовани стандарди или њиховим деловима, а чији се списак (у даљем тексту: списак стандарда) саставља и објављује у складу са законом којим се уређују послови метрологије, сматра се да су усаглашене са битним захтевима из Прилога 1 овог правилника који су обухваћени тим стандардима или њиховим деловима.</p>
			<p class="bold">Поступци оцењивања усаглашености </p>
			<p class="clan">Члан 12. </p>
			<p class="Basic-Paragraph">Усаглашеност вага са битним захтевима из Прилога 1 овог правилника оцењује се једним од следећих поступака оцењивања усаглашености из Прилога 2 по избору произвођача: </p>
			<p class="Basic-Paragraph">1) Модул B из Прилога 2 одељак 1. овог правилника, који се комбинује са Модулом D из Прилога 2 одељак 2. овог правилника или Модулом F из Прилога 2 одељак 4. овог правилника. </p>
			<p class="Basic-Paragraph">Модул B није обавезaн за ваге које не користе електронске уређаје и имају уређај за мерење оптерећења који не користи опругу за успостављање равнотеже оптерећења. Ако з а оцењивање усаглашености таквих вага није примењен Модул B, примењује се Модул D1 из Прилога 2 одељак 3. овог правилника или Модул F1 из Прилога 2 одељак 5. овог правилника; </p>
			<p class="Basic-Paragraph">2) Модул G из Прилога 2 одељак 6. овог правилника. </p>
			<p class="bold">Декларација о усаглашености </p>
			<p class="clan">Члан 13. </p>
			<p class="Basic-Paragraph">У декларацији о усаглашености наводи се да су испуњени битни захтеви из Прилога 1 овог правилника. </p>
			<p class="Basic-Paragraph">Декларација о усаглашености има облик утврђен у Прилогу 4 – Облик декларације о усаглашености, који је одштампан уз овај правилник и чини његов саставни део, садржи елементе наведене у одговарајућим модулима утврђеним у Прилогу 2 овог правилника и редовно се ажурира. Декларација о усаглашености се издаје или преводи на српски језик када се вага ставља на тржиште или ставља на располагање на тржишту Републике Србије.</p>
			<p class="Basic-Paragraph">У случају да је вага предмет више прописа којима се захтева декларација о усаглашености, саставља се јединствена декларација о усаглашености за све те прописе. Ова декларација мора да садржи идентификацију тих прописа, укључујући и упућивања на њихова објављивања. </p>
			<p class="Basic-Paragraph">Састављањем декларације о усаглашености, произвођач потврђује усаглашеност ваге са захтевима овог правилника.</p>
			<p class="bold">Означавање усаглашености</p>
			<p class="clan">Члан 14. </p>
			<p class="Basic-Paragraph">Усаглашеност ваге са захтевима из овог правилника означава се знаком усаглашености и допунском метролошком ознаком у складу са чланом 15. овог правилника.</p>
			<p class="bold">Знак усаглашености и допунска метролошка ознакa</p>
			<p class="clan">Члан 15. </p>
			<p class="Basic-Paragraph">На знак усаглашености примењују се одредбе закона којим се уређују технички захтеви за производе и оцењивање усаглашености и посебних прописа донетих на основу тог закона.</p>
			<p class="Basic-Paragraph">Допунска метролошка ознака се састоји од великог слова „М” и последње две цифре године њеног стављања, уоквирене правоугаоником. Висина правоугаоника је једнака висини знака усаглашености. </p>
			<p class="Basic-Paragraph"><span class="subscript"> </span>Одредбе прописа из става 1. овог члана сходно се примењују и на допунску метролошку ознаку.</p>
			<p class="bold">Означавање</p>
			<p class="clan">Члан 16. </p>
			<p class="Basic-Paragraph">Знак усаглашености и допунска метролошка ознака се стављају на вагу или на њену натписну плочицу и морају бити видљиви, читљиви и неизбрисиви. </p>
			<p class="Basic-Paragraph">Знак усаглашености и допунска метролошка ознака се стављају пре него што се вага стави на тржиште. </p>
			<p class="Basic-Paragraph">Допунска метролошка ознака ставља се одмах иза знака усаглашености. </p>
			<p class="Basic-Paragraph">Иза знака усаглашености и допунске метролошке ознаке ставља се идентификациони број(еви) именованог тела или више именованих тела која су укључена у фазу контроле производње како је утврђено у Прилогу 2 овог правилника. </p>
			<p class="Basic-Paragraph">Идентификациони број именованог тела ставља само то тело или, по његовим упутствима, произвођач или његов овлашћени заступник. Идентификациони број именованог тела мора бити неизбрисив или самоуништавајући ако се уклони.<span class="subscript"> </span></p>
			<p class="Basic-Paragraph">Иза знака усаглашености, допунске метролошке ознаке и идентификационог броја именованог тела може се ставити било која друга ознака која указује на посебан ризик или употребу. </p>
			<p class="Basic-Paragraph">Правилна примена знака усаглашености и предузимање одговарајућих мера у случају неправилне употребе те ознаке обезбеђује се у складу са законом којим се уређују технички захтеви за производе и оцењивање усаглашености.</p>
			<p class="bold">Ознака ограничене употребе </p>
			<p class="clan">Члан 17. </p>
			<p class="Basic-Paragraph">Ознака ограничене употребе наведена у члану 7. став 10. овог правилника и одређена у Прилогу 3 одељак 3. овог правилника ставља се на уређаје на јасно видљив и неизбрисив начин.</p>
			<p class="clan">IV. УСЛОВИ ЗА ИМЕНОВАНА ТЕЛА</p>
			<p class="clan">Члан 18.</p>
			<p class="Basic-Paragraph">Тело за оцењивање усаглашености може да обавља послове оцењивања усаглашености из Прилога 2 овог правилника ако испуњава услове из члана 19. овог правилника и ако је именовано за обављање тих послова у складу са законом којим се уређују технички захтеви за производе и оцењивање усаглашености и прописом донетим на основу тог закона.</p>
			<p class="bold">Услови које мора да испуни именовано тело</p>
			<p class="clan">Члан 19. </p>
			<p class="Basic-Paragraph">Тело за оцењивање усаглашености може да обавља послове оцењивања усаглашености ако испуњава следеће услове: </p>
			<p class="Basic-Paragraph">1) тело за оцењивање усаглашености мора да има статус правног лица регистрованог у Републици Србији; </p>
			<p class="Basic-Paragraph">2) тело за оцењивање усаглашености мора да буде независно од организације или производа који оцењује. Тело које припада пословном или стручном удружењу које заступа предузећа укључена у пројектовање, производњу, набавку, склапање, употребу или одржавање вага које оно оцењује, може се сматрати таквим телом, под условом да докаже своју независност и непостојање сукоба интереса;</p>
			<p class="Basic-Paragraph">3) тело за оцењивање усаглашености, његово руководство и запослена, односно ангажована лица која обављају послове оцењивања усаглашености не могу да буду пројектанти, произвођачи, испоручиоци, монтажери, купци, власници, корисници или сервисери вага чију усаглашеност оцењују, нити смеју да буду заступници било које од тих страна . Овим се не искључује могућност употребе оцењених вага неопходних за рад тела за оцењивање усаглашености или за личне потребе.</p>
			<p class="Basic-Paragraph">Тело за оцењивање усаглашености, његово руководство и запослена и ангажована лица која обављају послове оцењивања усаглашености не смеју да буду директно укључени у активности пројектовања, производње, испоруке, монтирања, коришћења или одржавања тих вага нити да буду заступници било које стране укључене у те активности. Они не смеју учествовати ни у каквој активности која може да утиче на њихово независно одлучивање или интегритет у вези са активностима оцењивања усаглашености за које су именовани, што се односи и на пружање консултантских услуга; </p>
			<p class="Basic-Paragraph">4) тело за оцењивање усаглашености дужно је да обезбеди да активности његових повезаних правних лица или подизвођача не утичу на поверљивост, објективност или непристрасност његових активности оцењивања усаглашености;</p>
			<p class="Basic-Paragraph">5) тело за оцењивање усаглашености и његова запослена, односно ангажована лица обављају активности оцењивања усаглашености са највишим степеном професионалног интегритета и неопходном техничком компетентношћу у одређеној области и не смеју бити изложени било каквим притисцима и подстицајима, нарочито финансијским, који би могли утицати на њихово одлучивање или на резултате њихових активности оцењивања усаглашености, посебно од стране лица или група лица заинтересованих за резултате тих активности;</p>
			<p class="Basic-Paragraph">6) тело за оцењивање усаглашености мора бити способно да изврши све послове оцењивања усаглашености из Прилога 2 овог правилника и за које је именовано, без обзира на то да ли те послове обавља оно само или друго лице у његово име и на његову одговорност; </p>
			<p class="Basic-Paragraph">7) за сваки поступак оцењивања усаглашености и сваку врсту или категорију вага за коју је именовано, тело за оцењивање усаглашености мора да има на располагању:</p>
			<p class="Basic-Paragraph">(1) запослена, односно ангажована лица са техничким знањем и довољним и одговарајућим искуством за обављање послова оцењивања усаглашености;</p>
			<p class="Basic-Paragraph">(2) описе поступака по којима се оцењивање усаглашености обавља, обезбеђујући транспарентност и истоветну примену тих поступака. Оно мора имати успостављена одговарајућа правила и поступке којима се прави разлика између послова које обавља као именовано тело и других активности;</p>
			<p class="Basic-Paragraph">(3) поступке за обављање активности који узимају у обзир величину предузећа, сектор у коме оно послује, његову структуру, степен сложености технологије ваге и масовну или серијску природу процеса производње; </p>
			<p class="Basic-Paragraph">8) тело за оцењивање усаглашености мора да располаже средствима неопходним за обављање техничких и административних послова повезаних са активностима оцењивања усаглашености на одговарајући начин и мора да има приступ свој неопходној опреми или објектима;</p>
			<p class="Basic-Paragraph">9) запослена, односно ангажована лица одговорна за обављање послова оцењивања усаглашености морају имати следеће: </p>
			<p class="Basic-Paragraph">(1) добру техничку и стручну обученост за све активности оцењивања усаглашености за које је тело за оцењивање усаглашености именовано;</p>
			<p class="Basic-Paragraph">(2) задовољавајуће знање о захтевима у вези са оцењивањима које обављају и одговарајуће овлашћење за обављање тих оцењивања; </p>
			<p class="Basic-Paragraph">(3) одговарајуће знање и разумевање битних захтева утврђених у Прилогу 1 овог правилника и важећих релевантних српских стандарда;</p>
			<p class="Basic-Paragraph">(4) способност састављања сертификата, записа и извештаја којима се доказује да су оцењивања извршена; </p>
			<p class="Basic-Paragraph">10) непристрасност тела за оцењивање усаглашености, његовог руководства и запослених, односно ангажованих лица одговорних за обављање послова оцењивања усаглашености мора бити гарантована. </p>
			<p class="Basic-Paragraph">Накнада која се исплаћује руководству и запосленим, односно ангажованим лицима одговорним за обављање послова оцењивања усаглашености тела за оцењивање усаглашености не сме да зависи од броја извршених оцењивања или од резултата тих оцењивања; </p>
			<p class="Basic-Paragraph">11) тело за оцењивање усаглашености мора да има закључен уговор о осигурању од одговорности за штету од професионалне делатности;</p>
			<p class="Basic-Paragraph">12) запослена, односно ангажована лица тела за оцењивање усаглашености поштује пословну тајну у вези са свим информацијама добијеним током обављања својих задатака из Прилога 2 овог правилника, у складу са законом, не доводећи у питање обавезе које именовано тело има према надлежним органима, док се права својине штите у складу са законом. </p>
			<p class="bold">Претпоставка о испуњености услова за именована тела</p>
			<p class="clan">Члан 20. </p>
			<p class="Basic-Paragraph">Ако тело за оцењивање усаглашености докаже своју усаглашеност са критеријумима утврђеним у одговарајућим српским стандардима којима су преузети хармонизовани стандарди који садрже захтеве за тела за оцењивање усаглашености или његовим деловима, претпоставља се да оно задовољава услове утврђене у члану 19. овог правилника, у мери у којој су ти услови обухваћени тим стандардима, односно њиховим деловима.</p>
			<p class="bold">Услови за именована тела у погледу ангажовања подизвођача</p>
			<p class="clan">Члан 21. </p>
			<p class="Basic-Paragraph">Именовано тело може подуговорити одређене задатке у вези с оцењивањем усаглашености подизвођачу или повезаном правном лицу у смислу одредаба закона којим се уређују привредна друштва, уколико подизвођач или повезано правно лице испуњава услове утврђене у члану 19. овог правилника. Доказе о испуњености захтева именовано тело чува и ставља на располагање органу надлежном за именовање у складу са законом којим се уређују технички захтеви за производе и оцењивање усаглашености. </p>
			<p class="Basic-Paragraph">Именована тела преузимају пуну одговорност за послове које обављају подизвођачи или повезана правна лица именованог тела. </p>
			<p class="Basic-Paragraph">Активности се могу подуговорити или их повезана правна лица именованог тела могу обавити само уз сагласност клијента.</p>
			<p class="clan">V. ЗАШТИТНА КЛАУЗУЛА У ВЕЗИ СА УСАГЛАШЕНИМ ВАГАМА КОЈЕ ПРЕДСТАВЉАЈУ РИЗИК</p>
			<p class="clan">Члан 22.</p>
			<p class="Basic-Paragraph">Стављање на располагање на тржишту и употреба вага које су усаглашене са овим правилником, а за које се утврди да представљају ризик са аспекта заштите јавног интереса, може се ограничити или забранити у складу са законом.</p>
			<p class="clan">Члан 23.</p>
			<p class="Basic-Paragraph">Овај правилник је усклађен са свим начелима и битним захтевима из Директиве 2014/31/ЕУ Европског парламента и Савета од 26. фебруара 2014. године о неаутоматским вагама.</p>
			<p class="clan">VI. ПРЕЛАЗНЕ И ЗАВРШНЕ ОДРЕДБЕ</p>
			<p class="clan"><span class="subscript"> </span>Члан 24.</p>
			<p class="Basic-Paragraph">Од дана ступања на снагу овог правилника до дана ступања на снагу споразума о оцењивању усаглашености и прихватању индустријских производа између Европске уније и Републике Србије или до дана приступања Републике Србије Европској унији означавање усаглашености вага на које се примењује овај правилник обавља се стављањем српског знака усаглашености чији је облик, изглед и садржај уређен посебним прописом донетим на основу закона којим се уређују технички захтеви за производе и оцењивање усаглашености.</p>
			<p class="Basic-Paragraph">Од дана ступања на снагу споразума о оцењивању усаглашености и прихватању индустријских производа између Европске уније и Републике Србије или од дана приступања Републике Србије Европској унији означавање усаглашености вага на које се примењује овај правилник обавља се стављањем „СЕ” знака усаглашености.</p>
			<p class="Basic-Paragraph">Од дана ступања на снагу споразума о оцењивању усаглашености и прихватању индустријских производа између Европске уније и Републике Србије или од дана приступања Републике Србије Европској унији, речи: „декларација о усаглашености”, у овом правилнику имаће значење: „ЕУ декларација о усаглашености”, речи: „преглед типа”, имаће значење: „ЕУ преглед типа”, речи: „сертификат о прегледу типа”, имаће значење: „ЕУ сертификат о прегледу типа”, речи: „сертификат о прегледу пројекта” имаће значење: „ЕУ сертификат о прегледу пројекта”.<span class="subscript"> </span></p>
			<p class="clan"><span class="subscript"> </span>Члан 25.<span class="subscript"> </span></p>
			<p class="Basic-Paragraph">Уверења о одобрењу типа која су, до дана ступања на снагу овог правилника, издала тела за оцењивање усаглашености именована у складу са Правилником о вагама са неаутоматским функционисањем („Службени гласник РС”, број 17/13), важе до истека рока на који су издата.</p>
			<p class="Basic-Paragraph">Тела за оцењивање усаглашености из става 1. овог члана, могу да органу надлежном за именовање поднесу захтев за именовање у складу са овим правилником најкасније шест месеци од дана његовог ступања на снагу.</p>
			<p class="Basic-Paragraph">Тела за оцењивање усаглашености из става 1. овог члана, од дана ступања на снагу овог правилника до окончања поступка именовања у складу са овим правилником, могу да обављају послове оцењивања усаглашености из члана 12. и Прилога 2 овог правилника, на основу важећег решења о именовању.</p>
			<p class="Basic-Paragraph">Тела за оцењивање усаглашености из става 1. овог члана која не поднесу захтев за именовање у року из става 2. овог члана, односно тела за оцењивање усаглашености за која орган надлежан за именовање, по поднетом захтеву, утврди да не испуњавају захтеве из овог правилника, неће моћи да обављају послове оцењивања усаглашености као именована тела у складу са овим правилником.</p>
			<p class="Basic-Paragraph">Ваге које су до дана ступања на снагу овог правилника стављене у употребу могу се подносити на периодично или ванредно оверавање све док задовољавају метролошке захтеве овог правилника.</p>
			<p class="clan">Члан 26.</p>
			<p class="Basic-Paragraph">Даном ступања на снагу овог правилника престаје да важи Правилник о вагама са неаутоматским функционисањем („Службени гласник РС”, број 17/13).</p>
			<p class="bold">Ступање на снагу </p>
			<p class="clan">Члан 27. </p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-167/2017-07</p>
			<p class="potpis">У Београду, 30. мартa 2018. године</p>
			<p class="potpis">Министар, </p>
			<p class="potpis"><span class="bold">Горан Кнежевић, </span>с.р.</p>
			<p class="clan" style="text-align: right">Прилози</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=425320&amp;regactid=425320" target="_blank">Прилог 1 - Битни захтеви 
			</a> </p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=425320&amp;regactid=425320" target="_blank">Прилог 2 - Поступци оцењивања усаглашености</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=425320&amp;regactid=425320" target="_blank">Прилог 3 - Натписи</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=425320&amp;regactid=425320" target="_blank">Прилог 4 - Облик декларације о усаглашености</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=425320&amp;regactid=425320" target="_blank">Прилог 5 - Редовно и ванредно оверавање</a></p>
	</div>


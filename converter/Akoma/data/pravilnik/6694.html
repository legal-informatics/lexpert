


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 24. став 2. Закона о спорту („Службени гласник РС”, бр. 24/11 и 99/11 – др. закон), 
	</p>
	<p>Министар омладине и спорта доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о номенклатури спортских занимања и звања</p>
	<p class="naslov" style="margin-top: 0"><span style="font-weight: 400">
	"Службени гласник РС", број 7 од 23. јануара 2013.</span></p>
	<p class="naslov" style="margin-top: 0">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Овим правилником утврђују се номенклатура спортских занима и звања, типични послови за утврђена спортска занимања и звања и услови у погледу образовања, односно стручне оспособљености за стицање звања од стране спортских стручњака и стручњака у спорту.</p>
	<p class="clan">Члан 2.</p>
	<p>Спортски стручњаци и стручњаци у спорту су физичка лица која обављају стручни рад у складу са Законом о спорту (у даљем тексту: Закон).</p>
	<p>Стручни рад у спорту посебно обухвата: </p>
	<p>1) планирање и спровођење спортских активности деце и омладине и рекреација грађана;</p>
	<p>2) планирање и спровођење тренинга спортиста, спортског васпитања, обучавања и спортског усавршавања;</p>
	<p>3) планирање и спровођење кинезитерапијског вежбања; </p>
	<p>4) контролу психофизичких и функционалних способности учесника у спортским активностима;</p>
	<p>5) истраживачко-развојни и научноистраживачки рад у спорту; </p>
	<p>6) стручно-саветодавни и стручно-информативни рад; </p>
	<p>7) планирање спортских програма и пројеката; </p>
	<p>8) документовање спортске стручне литературе, припремање и уређивање секундарних информационих извора у спорту; 
	</p>
	<p>9) креирање, планирање и организовање пропагандних кампања и акција, односа са јавношћу и контаката са средствима јавног информисања у спорту; 
	</p>
	<p>10) извештавање са спортских приредби, писање информативних и аналитичких новинских чланака у области спорта; 
	</p>
	<p>11) планирање и спровођење спортских приредаба; </p>
	<p>12) посредовање у спортским трансферима; </p>
	<p>13) спортски менаџмент;</p>
	<p>14) организовање спортског пословања; </p>
	<p>15) спортско суђење; </p>
	<p>16) старање о безбедности, реду и сигурности на спортским приредбама и у спортским објектима; 
	</p>
	<p>17) старање о спречавању допинга у спорту. </p>
	<p>Спортски стручњаци су лица која имају одговарајуће високо образовање у области спорта, односно физичке културе или су оспособљена за обављање одређених стручних послова у спорту, ако законом није друкчије одређено.</p>
	<p>Стручњаци у спорту су лица других занимања која имају одговарајуће образовање за те врсте послова и доприносе остваривању спортских активности и спортских делатности у складу са Законом.</p>
	<p class="clan">Члан 3.</p>
	<p>Спортски стручњаци и стручњаци у спорту разврставају се према спортским занимањима и звањима у оквиру занимања, у складу са овим правилником.</p>
	<p>Највиша спортска звања у оквиру одређених занимања, утврђена овим правилником, могу да стекну само спортски стручњаци који имају одговарајуће образовање.</p>
	<p>Спортска звања уређена овим правилником стичу се стицањем одговарајућег степена образовања, односно добијањем уверења о завршеном стручном оспособљавању за обављање одређених стручних послова у спорту, у складу са Законом и правилником којим се уређује стручно оспособљавање за обављање одређених стручних послова у спорту, ако овим правилником није другачије одређено.</p>
	<p>Стручњаци у спорту разврставају се у занимања и звања која одговарају степену образовања и називу стеченом за обављање одређеног занимања, односно одређених стручних послова у спорту, у складу са законом и правилником којим се уређује стручно оспособљавање за обављање одређених стручних послова у спорту. 
	</p>
	<p>Стицањем вишег спортског звања у складу са овим правилником, у оквиру једног спортског занимања, стиче се и право бављења пословима карактеристичним за нижа спортска звања из истог спортског занимања.</p>
	<p class="clan">Члан 4.</p>
	<p>Контролу психофизичких и функционалних способности учесника у спортским активностима могу обављати лица која су стекла високо образовање за занимања у области спорта, односно физичке културе, као и лица која су стекла одговарајуће високо образовање из области психолошких, социолошких или медицинских наука у сарадњи са спортским стручњацима.</p>
	<p class="clan">Члан 5.</p>
	<p>Планирање и спровођење кинезитерапијског вежбања могу обављати лица која су стекла најмање високо образовање у области физичког васпитања и спорта из области кинезитерапије, у складу са законом.</p>
	<p class="clan">Члан 6.</p>
	<p>Истраживачко-развојни и научноистраживачки рад у спорту могу обављати лица која имају одговарајуће наставно, односно научно звање, у складу са законом.</p>
	<p>Спортска звања за обављање послова из става 1. овог члана идентична су одговарајућим наставним, односно научним звањима, уз додатак „у спорту”.</p>
	<p class="clan">Члан 7.</p>
	<p>Спортска занимања су: </p>
	<p>1) тренер у спорту; </p>
	<p>2) инструктор у спорту;</p>
	<p>3) организатор рекреације у спорту;</p>
	<p>4) организатор спортског пословања; </p>
	<p>5) менаџер у спорту;</p>
	<p>6) спортски посредник; </p>
	<p>7) судија у спорту;</p>
	<p>8) спортски водич;</p>
	<p>9) спортски спасилац;</p>
	<p>10) професионални спортиста;</p>
	<p>11) спортски документалиста;</p>
	<p>12) новинар у спорту;</p>
	<p>13) спортски пропагандиста;</p>
	<p>14) саветник у спорту;</p>
	<p>15) спортски медицинар. </p>
	<p class="clan">II. ТРЕНЕР У СПОРТУ</p>
	<p class="clan">Члан 8.</p>
	<p>Тренер у спорту је занимање лица која учествују у демонстрирању спортских вештина, програмирању, планирању и реализацији стручно-педагошког рада у одређеној спортској грани.</p>
	<p>Назив занимања из става 1. овог члана обухвата и назив одређене спортске гране, као и усмереност на одређену област (између назива занимања и ближег одређења спортске гране, односно усмерености ставља се цртица).</p>
	<p class="clan">Члан 9.</p>
	<p>Карактеристични послови тренера у спорту јесу: планирање тренажног процеса, вођење тренинга, контрола припремљености и селекција спортиста, анализа и корекција тренажног процеса и такмичења, вођење наступа на такмичењима; вођење документације рада и постигнутих резултата, припремање извештаје о раду; обезбеђивање материјално техничких услова за извођење вежбања и тренажног процеса. 
	</p>
	<p class="clan">Члан 10.</p>
	<p>Звања у оквиру занимања тренера у спорту јесу:</p>
	<p>1) спортски учитељ;</p>
	<p>2) спортски оперативни тренер;</p>
	<p>3) спортски тренер;</p>
	<p>4) спортски тренер специјалиста;</p>
	<p>5) спортски тренер – дипломирани професор физичког васпитања и спорта. 
	</p>
	<p class="clan">Члан 11.</p>
	<p>За стицање звања спортски учитељ неопходно је средње образовање и оспособљеност II нивоа.</p>
	<p>Спортски учитељ обавља послове из члана 9. овог правилника под менторским надзором спортског стручњака са вишим звањем у оквиру занимања тренер у спорту.</p>
	<p class="clan">Члан 12.</p>
	<p>За стицање звања спортски оперативни тренер неопходни су следећи услови:</p>
	<p>1) завршено више образовање из области физичког васпитања и спорта, са усмерењем на одређену грану спорта, односно са дипломским радом из одговарајућег спорта; 
	</p>
	<p>2) завршено средње образовање и завршен програм одговарајућег стручног оспособљавања III нивоа;</p>
	<p>3) завршено средње образовање и стечен ранг врхунски тренер, са спортским статусом заслужног тренера у складу са Националном категоризацијом спортских стручњака. 
	</p>
	<p class="clan">Члан 13.</p>
	<p>За стицање звања спортски тренер неопходни су следећи услови:</p>
	<p>1) завршено више образовање из области физичког васпитања и спорта, са усмерењем на одређену грану спорта, односно са дипломским радом из одговарајућег спорта и најмање четири године стручног рада у одговарајућој грани спорта; 
	</p>
	<p>2) завршене одговарајуће основне струковне студије из области физичког васпитања и спорта, са дипломским радом из изабраног спорта (стечен стручни назив тренер);</p>
	<p>3) завршене трогодишње основне академске студије из области физичког васпитања и спорта (професор физичког васпитања и спорта), са дипломским радом из изабраног спорта и најмање две године стручног рада у организацијама у области спорта из одговарајуће спортске гране. 
	</p>
	<p class="clan">Члан 14.</p>
	<p>За стицање звања спортски тренер специјалиста неопходни су следећи услови:</p>
	<p>1) завршене специјалистичке струковне студије из области физичког васпитања и спорта (стечен назив специјалиста тренер);</p>
	<p>2) завршене специјалистичке академске студије из области физичког васпитања и спорта, са усмерењем на одређену грану спорта;</p>
	<p>3) завршене основне студије у четворогодишњем трајању, са специјалистичким студијама од најмање једне године и одбрањеним специјалистичким радом из одговарајуће гране спорта. 
	</p>
	<p class="clan">Члан 15.</p>
	<p>За стицање звања спортски тренер – дипломирани професор физичког васпитања и спорта неопходни су следећи услови:</p>
	<p>1) завршене основне студије у четворогодишњем трајању или завршене основне академске студије у четворогодишњем трајању из области физичког васпитања и спорта, са положеним испитом из одговарајуће гране спорта и одбрањеним дипломским радом из одговарајуће гране спорта;</p>
	<p>2) завршене основне студије у четворогодишњем трајању или завршене основне академске студије у четворогодишњем трајању из области физичког васпитања и спорта, са усмерењем од најмање две године на одређену грану спорта, као и одбрањен дипломски рад из одговарајуће гране спорта;</p>
	<p>3) завршене мастер академске студије из области физичког васпитања и спорта, са усмерењем на одређену грану спорта;</p>
	<p>4) завршене магистарске студије или докторске студије са усмерењем на одређену спортску грану, односно одбрањена магистарска теза или докторска дисертација из одговарајуће гране спорта. 
	</p>
	<p class="clan">III. ИНСТРУКТОР У СПОРТУ</p>
	<p class="clan">Члан 16.</p>
	<p>Инструктор у спорту је спортско занимање лица која се баве пословима демонстрирања и основне обуке у одређеној спортској грани или спортско-туристичкој активности.</p>
	<p>Назив занимања из става 1. овог члана обухвата и назив одређене спортске активности, односно спортско – туристичке активности (скијање, клизање, плес, пливање, планинарење, алпинизам, слободно пењање, орјентиринг, спелеологија, спортско летење, падобранство, параглајдинг, једрење, једриличарство, јахање, рафтинг, лов, риболов, маунтибајкинг, рекреација, јога, аеробик и сл.).</p>
	<p class="clan">Члан 17.</p>
	<p>Карактеристични послови инструктора у спорту јесу: реализација процеса основног техничко-тактичког обучавања вежбача и спортиста у односној спортској грани, односно спортско-туристичкој активности; припремање материјално техничких услова за извођење вежбања; обезбеђивање превентивних мера безбедности и пружање прве помоћи код повреда; извођење програма спортских активности са спортистима и сл.</p>
	<p class="clan">Члан 18.</p>
	<p>Звања у оквиру занимања инструктора у спорту јесу:</p>
	<p>1) спортски демонстратор;</p>
	<p>2) спортски инструктор;</p>
	<p>3) спортски инструктор специјалиста (са навођењем специјалности). </p>
	<p class="clan">Члан 19.</p>
	<p>Спортски демонстратор је лице које се бави приказом одговарајућих вештина у одређеној спортској грани, у сарадњи са спортским инструктором.</p>
	<p>За стицање звања спортски демонстратор неопходни су следећи услови:</p>
	<p>1) завршено средње образовање и завршен програм одговарајући стручног оспособљавања I нивоа;</p>
	<p>2) стечен статус врхунског спортисте у складу са Националном категоризацијом спортиста и завршен одговарајући програм стручног оспособљавања I нивоа. 
	</p>
	<p class="clan">Члан 20.</p>
	<p>За стицање звања спортски инструктор неопходно је завршено средње образовање и завршен најмање програм одговарајућег стручног оспособљавања II нивоа.</p>
	<p class="clan">Члан 21.</p>
	<p>Звање спортски инструктор специјалиста (са навођењем специјалности) може се стећи за обављање инструкторских послова у области спортског летења, падобранства, спелеологије, роњења и спашавања живота.</p>
	<p>За стицање звања спортски инструктор специјалиста неопходно је најмање завршено средње образовање и завршен одговарајући програм стручног оспособљавања III нивоа.</p>
	<p class="clan">IV. ОРГАНИЗАТОР РЕКРЕАЦИЈЕ У СПОРТУ</p>
	<p class="clan">Члан 22.</p>
	<p>Организатор рекреације у спорту је занимање лица која реализују послове који се карактеришу усмерењем процеса вежбања и спортских активности на релаксационе ефекте и ширим дијапазоном промењених активности у односу на инструкторе у спорту.</p>
	<p>Назив занимања из става 1. овог члана може да обухвата и усмереност на посебан сегмент (анимација, аеробик, јога итд.).</p>
	<p class="clan">Члан 23.</p>
	<p>Карактеристични послови организатора рекреације у спорту јесу: извођење програма рекреативног вежбања са појединцима и групама вежбача; спровођење подучавања спортиста рекреативаца; анимације и организације група и појединаца за рекреативно бављење спортским активностима; припремање вежбача за манифестације и рекреативна такмичења; припремање спортско-рекреативних излета, логоровања, зимовања и слично; обезбеђивање превентивних мера сигурности и пружање прве помоћи код повреда; контрола физичких способности вежбача; планирање, анализа и корекцији програма вежбања и рекреативних спортских активности; организовање и вођење рекреативних манифестација и рекреативних такмичења; обезбеђење материјално техничких услова за извођење рекреативних активности; упућивање спортиста рекреативаца на правилан избор спортске опреме и реквизита; упознавање спортиста рекреативаца са специфичним теренима, трасама, полигонима; реализација велнес, СПА и сличних програма. 
	</p>
	<p class="clan">Члан 24.</p>
	<p>Звања у оквиру занимања организатор рекреације у спорту јесу:</p>
	<p>1) спортско-рекреативни демонстратор;</p>
	<p>2) спортско-рекреативни водитељ;</p>
	<p>3) организатор спортске рекреације;</p>
	<p>4) специјалиста спортске рекреације;</p>
	<p>5) професор спортске рекреације. </p>
	<p class="clan">Члан 25.</p>
	<p>За стицање звања спортско-рекреативни демонстратор неопходни су следећи услови:</p>
	<p>1) завршено средње образовање са усмерењем на спортску рекреацију (техничар за фитнес и заштиту здравља);</p>
	<p>2) завршено средње образовање и завршен програм стручног оспособљавања II нивоа;</p>
	<p>3) стечен статус врхунског спортисте у складу са Националном категоризацијом спортиста и завршен одговарајући програм стручног оспособљавања I нивоа. 
	</p>
	<p class="clan">Члан 26.</p>
	<p>Спортско-рекреативни водитељ је лице које самостално реализује специфичне програме рекреативног спорта.</p>
	<p>За стицање звања спортско-рекреативни водитељ неопходни су следећи услови:</p>
	<p>1) завршено више образовање из области физичког васпитања и спорта;</p>
	<p>2) завршено средње образовање и завршен програм одговарајућег стручног оспособљавања III нивоа. 
	</p>
	<p class="clan">Члан 27.</p>
	<p>За стицање звања организатор спортске рекреације неопходни су следећи услови:</p>
	<p>1) завршене основне струковне студије из области физичког васпитања и спорта, са усмерењем на спортску рекреацију;</p>
	<p>2) завршене основне студије у трајању од најмање четири године из области физичког васпитања и спорта. 
	</p>
	<p class="clan">Члан 28.</p>
	<p>За стицање звања специјалиста спортске рекреације неопходни су следећи услови:</p>
	<p>1) завршене одговарајуће специјалистичке струковне студије из области физичког васпитања и спорта;</p>
	<p>2) завршене основне академске студије у трогодишњем или четворогодишњем трајању или мастер академске студије, или специјалистичке академске студије из области физичког васпитања и спорта, са усмерењем на одговарајући сегмент рекреације;</p>
	<p>3) завршене основне студије у трајању од најмање четири године из области физичког васпитања и спорта и специјализација у области спортске рекреације. 
	</p>
	<p class="clan">Члан 29.</p>
	<p>За стицање звања професор спортске рекреације неопходни су следећи услови:</p>
	<p>1) завршене основне студије из области физичког васпитања и спорта, у трајању од најмање четири године и са усмерењем од најмање две године на спортску рекреацију;</p>
	<p>2) завршене основне академске студије из области физичког васпитања и спорта, у четворогодишњем трајању, са одбрањеним дипломским радом из области спортске рекреације;</p>
	<p>3) завршене мастер академске студије из области физичког васпитања и спорта, са одбрањеним мастер радом из области спортске рекреације;</p>
	<p>4) завршене магистарске студије, са магистарском тезом из области спортске рекреације;</p>
	<p>5) завршене докторске студије, односно одбрањена докторска дисертација из области спортске рекреације. 
	</p>
	<p class="clan">V. ОРГАНИЗАТОР СПОРТСКОГ ПОСЛОВАЊА</p>
	<p class="clan">Члан 30.</p>
	<p>Организатор спортског пословања је занимање лица која се баве пословима непосредно повезаним са функционисањем организација у области спорта (секретари, лица задужена за осигурање безбедности обављања спортских активности и делатности; лица задужена за антидопинг активности; лица задужена за планирање и управљање програмима; лица задужена за издавање дозвола за сезону и др). 
	</p>
	<p class="clan">Члан 31.</p>
	<p>Карактеристични послови занимања организатора спортског пословања су: вођење интерне евиденције организација у области спорта: чланства, кадрова, објеката, опреме, спортских резултата и активности; регистрација и праћење испуњења уговора; планирање и управљање спортским програмима и пројектима; организовање спортских припрема и такмичења; припремање интерне документације и архиве организације у области спорта; организовање одржавања спортских објеката; достављање пријава за такмичење; регистрација учесника у обављању спортских активности и делатности; проналажење спортских талената и праћење спортских способности спортиста који учествују у спортским такмичењима; асистирање у маркентишким кампањама организације у области спорта; прикупљање спортских података и њихово анализирање и интерпретирање; координисање и планирање активности на обезбеђењу безбедности на спортским приредбама и у спортским објектима; координисање и планирање антидопинг активности; организовање послова око продаје и пласмана улазница.</p>
	<p class="clan">Члан 32.</p>
	<p>Звање у оквиру занимања организатора спортског пословања јесу:</p>
	<p>1) организатор спортских приредби;</p>
	<p>2) организатор спортских програма и пројеката;</p>
	<p>3) организатор спортских припрема и путовања;</p>
	<p>4) организатор одржавања спортских објеката;</p>
	<p>5) организатор безбедности у спорту;</p>
	<p>6) организатор антидопинг активности;</p>
	<p>7) спортски статистичар;</p>
	<p>8) спортски скаут;</p>
	<p>9) асистент за спортски маркетинг;</p>
	<p>10) организатор продаје улазница. </p>
	<p class="clan">Члан 33.</p>
	<p>Услови у погледу стручне спреме, односно оспособљености за стицање неког спортско звање из члана 32. овог правилника, ако овим правилником није другачије одређено, јесу:</p>
	<p>1) завршено средње образовање и завршен одговарајући програм стручног оспособљавања III нивоа;</p>
	<p>2) завршено најмање више образовање и завршен одговарајући програм стручног оспособљавања II нивоа;</p>
	<p>3) завршено најмање више образовање из области спортског менаџмента;</p>
	<p>4) завршено високо образовање из области физичког васпитања и спорта и програм стручног оспособљавања I нивоа. 
	</p>
	<p class="clan">Члан 34.</p>
	<p>Услови у погледу стручне спреме, односно оспособљености за стицање звања организатор антидопинг активности јесу:</p>
	<p>1) завршено високо образовање из области медицинских наука или фармације и завршено одговарајуће стручно оспособљавање I нивоа;</p>
	<p>2) завршено високо образовање из области физичког васпитања и спорта и завршено одговарајуће стручно оспособљавање II нивоа. 
	</p>
	<p class="clan">Члан 35.</p>
	<p>Услови у погледу стручне спреме, односно оспособљености за стицање звања спортски статистичар јесте завршено средње образовања и завршен програм стручног оспособљавања II нивоа.</p>
	<p class="clan">Члан 36.</p>
	<p>Услови у погледу стручне спреме, односно оспособљености за стицање звања организатор безбедности у спорту јесу:</p>
	<p>1) завршено најмање више образовање и завршен програм стручног оспособљавања II нивоа;</p>
	<p>2) завршено високо образовање из области безбедности или права или спортског менаџмента или физичког васпитања и спорта и завршен програм стручног оспособљавања I нивоа;</p>
	<p>3) завршено високо образовање из области спортског менаџмента, са усмерењем завршеног рада на проблеме безбедности у спорту. 
	</p>
	<p class="clan">Члан 37.</p>
	<p>Услови у погледу стручне спреме, односно оспособљености за стицање звања спортски скаут јесу:</p>
	<p>1) завршено најмање средње образовање, стечен статус врхунског спортисте у складу са Националном категоризацијом спортиста и завршен програм стручног оспособљавања III нивоа;</p>
	<p>2) завршено најмање више образовање из области физичког васпитања и спорта и завршен програм одговарајућег стручног оспособљавања II нивоа;</p>
	<p>3) завршено високо образовање из области физичког васпитања и спорта, са усмерењем на одређену грану спорта. 
	</p>
	<p class="clan">VI. МЕНАЏЕР У СПОРТУ</p>
	<p class="clan">Члан 38.</p>
	<p>Менаџер у спорту је занимање лица која се баве руководећим пословима у организацијама у области спорта, односно пословима управљања, организовања, координације, планирања и контроле рада организације у области спорта и физичких лица запослених, ангажованих или учлањених у организацију у области спорта.</p>
	<p class="clan">Члан 39.</p>
	<p>Карактеристични послови занимања менаџер у спорту јесу: организовање утакмица, сусрета и такмичења; организовање система такмичења и учествовање у реализацији система такмичења; планирање коришћења објеката и контрола његовог извршења; припремање програма и пројеката у области спорта и контрола њиховог извршења; припремање састанака стручних органа и органа управљања; надзор над интерном документацијом; интерно информисање чланова о раду организације у области спорта и информисање трећих заинтересованих лица; маркетиншке активности; пропагандне активности; сарадња унутар и између организација у области спорта у земљи и иностранству; вођење пословања; склапање уговора; спровођење одлука управних и стручних органа организације у области спорта.</p>
	<p class="clan">Члан 40.</p>
	<p>Звања у оквиру занимања менаџер у спорту јесу:</p>
	<p>1) оперативни спортски менаџер;</p>
	<p>2) спортски менаџер;</p>
	<p>3) спортски менаџер специјалиста. </p>
	<p class="clan">Члан 41.</p>
	<p>За стицање звања оперативни спортски менаџер неопходни су следећи услови:</p>
	<p>1) завршено средње образовање и завршен одговарајући програм стручног оспособљавања III нивоа;</p>
	<p>2) завршено више или високо образовање и завршен одговарајући програм стручног оспособљавања II нивоа;</p>
	<p>3) завршено најмање више образовање, са радом на пословима непосредног руковођења организацијама у области спорта у трајању од најмање десет година. 
	</p>
	<p class="clan">Члан 42.</p>
	<p>За стицање звања спортски менаџер неопходне су следећи услови:</p>
	<p>1) најмање завршене основне струковне студије из области спортског менаџмента;</p>
	<p>2) завршено више или високо образовање у трогодишњем трајања из области спортског менаџмента;</p>
	<p>3) завршено високо образовање из области економије, менаџмента или права и завршен одговарајући програм стручног оспособљавања I нивоа. 
	</p>
	<p class="clan">Члан 43.</p>
	<p>За стицање звања спортски менаџер специјалиста неопходни су следећи услови: 
	</p>
	<p>1) завршене одговарајуће специјалистичке струковне студије;</p>
	<p>2) завршене одговарајуће основне академске студије у четворогодишњем трајању;</p>
	<p>3) завршене одговарајуће мастер студије;</p>
	<p>4) завршене мастер студије из области економије, менаџмента или права, са студијским садржајима из области спортског менаџмента и дипломским радом на тему из спортског менаџмента. 
	</p>
	<p>Под одговарајућим студијама у смислу става 1. овог члана подразумевају се студије спортског менаџмента.</p>
	<p class="clan">VII. СПОРТСКИ ПОСРЕДНИК</p>
	<p class="clan">Члан 44.</p>
	<p>Спортски посредник је занимање лица која се професионално баве пословима посредовања при преласцима спортисте из једне организације у области спорта у другу.</p>
	<p class="clan">Члан 45.</p>
	<p>Карактеристични послови занимања спортског посредника јесу: праћење стања у одређеној грани спорта; помагање спортистима у проналажењу спортског ангажмана и закључивању одговарајућег уговора; помагање организацијама у области спорта у проналажењу и ангажовању одговарајућих спортиста; посредовање између организација у области спорта при трансферима спортиста.</p>
	<p class="clan">Члан 46.</p>
	<p>Звање у оквиру занимања спортског посредника јесте спортски посредник. 
	</p>
	<p class="clan">Члан 47.</p>
	<p>За стицање звања спортски посредник неопходни су следећи услови: </p>
	<p>1) завршено најмање средње образовање и завршен програм одговарајућег оспособљавања III нивоа;</p>
	<p>2) завршено најмање више образовање из области физичког васпитања и спорта, економије, менаџмента или права и завршен програм оспособљавања II нивоа;</p>
	<p>3) завршено високо образовање из области економије, менаџмента или права и завршен програм оспособљавања I нивоа;</p>
	<p>4) завршено високо образовање из области спортског менаџмента. </p>
	<p class="clan">VIII. СУДИЈА У СПОРТУ</p>
	<p class="clan">Члан 48.</p>
	<p>Судија у спорту је занимање лица која се баве пословима спортског суђења. 
	</p>
	<p>Назив занимања из става 1. овог члана обухвата и назив одређене спортске гране. 
	</p>
	<p class="clan">Члан 49.</p>
	<p>Карактеристични послови занимања судије у спорту јесу: извођење суђења на такмичењу у одређеној спортској грани према званичним правилима и/или прилагођеним правилима; учествовање у раду судијских удружења у којима су судије регистроване.</p>
	<p class="clan">Члан 50.</p>
	<p>Звања у оквиру занимања судија у спорту јесу: </p>
	<p>1) спортски судија;</p>
	<p>2) национални спортски судија;</p>
	<p>3) међународни спортски судија. </p>
	<p class="clan">Члан 51.</p>
	<p>За стицање звања спортски судија неопходни су следећи услови: </p>
	<p>1) за звање судија – завршено најмање средње образовање и завршен програм одговарајућег оспособљавања I нивоа или завршено најмање средње образовање и пет година активног судијског стажа у одговарајућој грани спорта; 
	</p>
	<p>2) за звање национални спортски судија – завршено најмање средње образовање и завршен програм оспособљавања II нивоа или најмање средње образовање и десет година активног судијског стажа у одговарајућој грани спорта; 
	</p>
	<p>3) за звање међународни спортски судија – завршено најмање средње образовање у трогодишњем трајању и завршен програм оспособљавања III нивоа или завршено најмање средње образовање и оспособљеност коју прописује надлежни међународни спортски савез или надлежно међународно стручно (судијско) удружење. 
	</p>
	<p class="clan">IX. СПОРТСКИ ВОДИЧ</p>
	<p class="clan">Члан 52.</p>
	<p>Спортски водич је занимање лица која се баве пословима водича у различитим спортским активностима. 
	</p>
	<p>Назив занимања из става 1. овог члана обухвата и назив одређене спортске гране, односно групе (планинарски спортски водич, алпинистички спортски водич, спелеолошки спортски водич и сл.). 
	</p>
	<p class="clan">Члан 53.</p>
	<p>Карактеристични послови спортских водича јесу: припремање програма излета и тура; припремање и одржавање опреме за активности; вођење учесника на излетима и турама; припремање учесника за подухват и проверавање њихове оспособљености и опремљености; организовање логора и боравка у њима; обезбеђење превентивних мера сигурности; пружање прве помоћи и активирање служби спасавања код повреда и незгода; заштита природе, проверавање и означавање терена.</p>
	<p class="clan">Члан 54.</p>
	<p>Звање у оквиру занимања спортски водич јесте спортски водич. </p>
	<p class="clan">Члан 55.</p>
	<p>За стицање звања спортски водич неопходни су следећи услови:</p>
	<p>1) завршено средње образовање и завршен најмање програм стручног оспособљавања II нивоа;</p>
	<p>2) завршене најмање основне струковне студије из области спортске рекреације са усмерењем на послове карактеристичне за спортског водича. 
	</p>
	<p class="clan">X. СПОРТСКИ СПАСИЛАЦ</p>
	<p class="clan">Члан 56.</p>
	<p>Спортски спасилац је занимање лица која се баве спасилачким пословима у различитим спортским гранама и активностима. 
	</p>
	<p>Назив занимања из става 1. овог члана обухвата и назив одређене спортске гране, односно окружења у којем се послови обављају (вода, снег, планина и сл.). 
	</p>
	<p class="clan">Члан 57.</p>
	<p>Карактеристични послови занимања спортски спасилац јесу: предузимање превентивних мера сигурности у објекту или за активност; контролисање исправности и сигурности коришћене опреме; контролисање сигурности учесника у активностима; спровођење поступака спасавања; пружање прве помоћи код повреда.</p>
	<p class="clan">Члан 58.</p>
	<p>Звања у оквиру занимања спортски спасилац јесу: </p>
	<p>1) помоћни спасилац;</p>
	<p>2) спасилац; </p>
	<p>3) спасилац инструктор. </p>
	<p class="clan">Члан 59.</p>
	<p>За стицање звања помоћни спасилац неопходно је завршено средње образовање и завршен најмање програм стручног оспособљавања I нивоа.</p>
	<p class="clan">Члан 60.</p>
	<p>За стицање звања спасилац неопходно је завршено средње образовање и завршен најмање програм стручног оспособљавања II нивоа.</p>
	<p class="clan">Члан 61.</p>
	<p>За стицање звања спасилац инструктор неопходно је завршено средње образовање и завршен најмање програм стручног оспособљавања III нивоа.</p>
	<p class="clan">XI. ПРОФЕСИОНАЛНИ СПОРТИСТА</p>
	<p class="clan">Члан 62.</p>
	<p>Професионални спортиста јесте спортиста који се бави спортском активношћу као јединим или основним занимањем, самостално или у оквиру организација у области спорта, у складу са Законом.</p>
	<p>Назив занимања из става 1. овог члана обухвата и назив одређене спортске гране.</p>
	<p class="clan">Члан 63.</p>
	<p>Карактеристични послови занимања професионални спортиста јесу: тренирање и наступање на такмичењима различите врсте и ранга (митинзи, турнири, првенства и сл) у земљи и иностранству.</p>
	<p class="clan">Члан 64.</p>
	<p>Звање у оквиру занимања професионални спортиста јесте професионални спортиста. 
	</p>
	<p class="clan">Члан 65.</p>
	<p>Услов у погледу стеченог образовања, односно оспособљености за разврставање у звање јесте најмање основно образовање.</p>
	<p>Звање професионални спортиста стиче се закључењем уговора о раду са организацијом у области спорта или утврђивањем својства спортисте који се бави спортом као јединим или основним занимањем, у складу са Законом.</p>
	<p class="clan">XII. СПОРТСКИ ДОКУМЕНТАЛИСТА</p>
	<p class="clan">Члан 66.</p>
	<p>Спортски документалиста је занимање лица која се баве пословима креирања, планирања и организовања стручног информисања, документовања стручне литературе, документовања статистичких показатеља о развоју физичке културе и спорта, издавачке делатности, припремом и уређивањем секундарних информационих извора у спорту.</p>
	<p class="clan">Члан 67.</p>
	<p>Звање у оквиру занимања спортски документалиста јесте спортски документалиста. 
	</p>
	<p class="clan">Члан 68.</p>
	<p>За стицање звања спортски документалиста неопходни су следећи услови: </p>
	<p>1) најмање завршене основне струковне студије из области физичког васпитања и спорт;</p>
	<p>2) најмање виша стручна спрема из области економије или менаџмента и завршен програм одговарајућег стручног оспособљавања II нивоа. 
	</p>
	<p class="clan">XIII. НОВИНАР У СПОРТУ </p>
	<p class="clan">Члан 69.</p>
	<p>Новинар у спорту је занимање лица која се баве извештавањем са спортских приредаба, писањем информативних и аналитичких чланака, као и другим новинарским пословима у средствима јавног информисања за област спорта. 
	</p>
	<p class="clan">Члан 70.</p>
	<p>Звање у оквиру занимања новинар у спорту јесу:</p>
	<p>1) спортски новинар;</p>
	<p>2) спортски репортер.</p>
	<p class="clan">Члан 71.</p>
	<p>За стицање звања спортски новинар неопходни су следећи услови:</p>
	<p>1) завршено средње образовање и завршен програм одговарајућег оспособљавања III нивоа;</p>
	<p>2) завршено најмање више образовање из области српског језика и књижевности и завршен програм одговарајућег стручног оспособљавања I нивоа;</p>
	<p>3) стечен стручни назив дипломирани политиколог, новинарски смер и завршен програм одговарајућег оспособљавања I нивоа;</p>
	<p>4) завршено најмање више образовање из области спортског новинарства. </p>
	<p class="clan">Члан 72.</p>
	<p>За стицање звања спортски репортер неопходни су следећи услови:</p>
	<p>1) завршено средње образовање и завршен програм стручног оспособљавања III нивоа;</p>
	<p>2) завршено најмање више образовање и завршен програм стручног оспособљавања II нивоа. 
	</p>
	<p class="clan">XIV. СПОРТСКИ ПРОПАГАНДИСТА</p>
	<p class="clan">Члан 73.</p>
	<p>Спортски пропагандиста је занимање лица која се баве пословима креирања, планирања и организовања пропагандних кампања и акција, односима са јавношћу и контактима са средствима јавног информисања у области спорта. 
	</p>
	<p class="clan">Члан 74.</p>
	<p>Звање у оквиру занимања спортског пропагандисте јесте спортски пропагандиста. 
	</p>
	<p class="clan">Члан 75.</p>
	<p>За стицање звања спортски пропагандиста неопходни су следећи услови:</p>
	<p>1) завршено средње образовање и завршен програм одговарајућег оспособљавања III нивоа;</p>
	<p>2) завршено најмање више образовање из области друштвених наука и завршен програм одговарајућег стручног оспособљавања II нивоа;</p>
	<p>3) завршено високо образовање из области комуникологије и медија, са усмерењем на област спорта (студијским садржајима или темом завршног рада). 
	</p>
	<p class="clan">XV. САВЕТНИК У СПОРТУ</p>
	<p class="clan">Члан 76.</p>
	<p>Саветник у спорту је занимање лица која се баве у спорту пословима вишег стручно-саветодавног и технолошког карактера. 
	</p>
	<p class="clan">Члан 77.</p>
	<p>Карактеристични послови занимања саветник у спорту јесу: учешће у креирању програма стручног информисања, усавршавања, оспособљавања и школовања кадрова; припремање планова и програма развоја активности, норматива и стандарда рада у организацијама у области спорта; спровођење трансфера научних знања/информација у технолошке поступке и методику обучавања, вежбања, тренинга и такмичења; стручно-саветодавни рад; извршавање надзора и контроле педагошких и организационих послова у организацијама у области спорта; учешће у спортским истраживањима.</p>
	<p class="clan">Члан 78.</p>
	<p>Звања у оквиру занимања саветник у спорту јесу: </p>
	<p>1) спортски саветник; </p>
	<p>2) виши спортски саветник. </p>
	<p class="clan">Члан 79.</p>
	<p>За стицање звања спортски саветник неопходни су следећи услови: завршене најмање дипломске академске студије из области физичког васпитања и спорта, запослење од најмање осам година у области спорта и врхунски спортски резултат.</p>
	<p class="clan">Члан 80.</p>
	<p>За стицање звања виши спортски саветник неопходни су следећи услови: најмање завршене мастер студије из области физичког васпитања и спорта, запослење од најмање десет година у области спорта и врхунски спортски резултат у сениорској конкуренцији.</p>
	<p class="clan">XVI. СПОРТСКИ МЕДИЦИНАР </p>
	<p class="clan">Члан 81.</p>
	<p>Спортски медицинар јесте занимање лица која се баве активностима унапређења медицинске заштите у организацијама у области спорта које нису лечење.</p>
	<p class="clan">Члан 82.</p>
	<p>Карактеристични послови занимања спортски медицинар јесу: праћење здравственог стања спортиста и њихове физичке и психичке припремљености; давање савета за унапређење здравља спортиста; организовање рада клубске амбуланте; организовање спровођења периодичних здравствених прегледа спортиста и службених лица клуба/репрезентације; вођење клубске/репрезентативне медицинске картотеке; организовање опоравка спортиста; здравствено васпитање спортиста; медицинско дежурство на такмичењима; организовање периодичних тестирања функционалних способности; организовање превентивних медицинских активности; пружање медицинске помоћи спортистима за време тренинга и такмичења.</p>
	<p class="clan">Члан 83.</p>
	<p>Звања у оквиру занимања спортски медицинар јесу:</p>
	<p>1) клубски лекар;</p>
	<p>2) лекар спортске репрезентације;</p>
	<p>3) спортски физиотерапеут;</p>
	<p>4) виши спортски физиотерапеут. </p>
	<p class="clan">Члан 84.</p>
	<p>За стицање звања спортски медицинар неопходни су следећи услови: </p>
	<p>1) за звање клубски лекар – завршене најмање дипломске академске студије из области медицинских наука;</p>
	<p>2) за звање лекар спортске репрезентације – завршена најмање специјализација из области спортске медицине;</p>
	<p>3) за звање спортски физиотерапеут – најмање одговарајућа средња медицинска стручна спрема (физиотерапеутски техничар);</p>
	<p>4) за звање виши спортски физиотерапеут – завршене најмање одговарајуће струковне студије из области медицинских наука (струковни физиотерапеут). 
	</p>
	<p class="clan">XVII. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 85.</p>
	<p>Даном ступања на снагу овог правилника престаје да важи Правилник о номенклатури спортских занимања и звања („Службени гласник РС”, број 53/10).</p>
	<p class="clan">Члан 86.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 66-00-3/71/2012-03</p>
	<p class="potpis" style="margin-top: 0">У Београду, 27. децембра 2012. године</p>
	<p class="potpis" style="margin-top: 0">Министар, </p>
	<p class="potpis" style="margin-top: 0">проф. др <span class="bold">Алиса Марић, 
	</span>с.р.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 25. став 5. Закона о рударству и геолошким истраживањима („Службени гласник РС”, бр. 101/15 и 95/18 – др. закон),</p>
			<p class="Basic-Paragraph">Министар рударства и енергетике доноси</p>
			<p class="odluka-zakon">ПРАВИЛНИК </p>
			<p class="odluka-zakon">о условима и начину вршења техничке контроле пројеката геолошких истраживања</p>
			<p class="centar">"Службени гласник РС", број 41 од 11. јуна 2019.</p>
			<p class="clan">Члан 1.</p>
			<p class="Basic-Paragraph">Овим правилником се ближе прописују услови и начин вршења техничке контроле пројекта геолошких истраживања (у даљем тексту: Пројекат). </p>
			<p class="clan">Члан 2.</p>
			<p class="Basic-Paragraph">Техничку контролу врши привредно друштво, односно друго правно лице или предузетник (у даљем тексту: Вршилац техничке контроле), које је испунило услове прописане чл. 22. и 25. Закона о рударству и геолошким истраживањима (у даљем тексту: Закон) и доставило доказе о испуњености услова, и то: </p>
			<p class="Basic-Paragraph">1) акт о упису у регистар привредних субјеката или други регистар за обављање делатности и лиценцу за обављање одговарајућих послова у области геологије; </p>
			<p class="Basic-Paragraph">2) уверење о положеном стручном испиту и број одговарајуће лиценце, за физичко лице које је учествовало у изради техничке контроле Пројекта;</p>
			<p class="Basic-Paragraph">3) акт о осигурању од одговорности за штету коју Вршилац техничке контроле може причинити другој страни, односно трећем лицу.</p>
			<p class="clan">Члан 3.</p>
			<p class="Basic-Paragraph"> Техничка контрола Пројекта обухвата контролу да ли:</p>
			<p class="Basic-Paragraph"> 1) је Пројекат израђен у складу са одредбама члана 25. став 2. Закона и прописима који дефинишу услове, критеријуме и садржину Пројеката; </p>
			<p class="Basic-Paragraph">2) је привредно друштво, односно друго правно лице или предузетник, које је израдило Пројекат, испунило услове из члана 22. Закона и доставило доказе о испуњености услова;</p>
			<p class="Basic-Paragraph">3)  је Пројекат урађен у складу са савременим теоретским и практичним достигнућима геолошке науке; </p>
			<p class="Basic-Paragraph">4) су Пројектом предвиђени одговарајући поступци и методе геолошких истраживања.</p>
			<p class="clan">Члан 4.</p>
			<p class="Basic-Paragraph">Вршилац техничке контроле евидентира и указује на све пропусте, недостатке и неправилности које утврди у Пројекту и о свом налазу писаним путем у виду претходног извештаја о извршеној техничкој контроли благовремено обавештава подносиоца захтева за вршење техничке контроле Пројекта.</p>
			<p class="Basic-Paragraph">У случају из става 1. овог члана, подносилац захтева за вршење техничке контроле треба да у складу са примедбама Вршиоца техничке контроле, у Пројекту отклони све пропусте и недостатке и тако урађен Пројекат накнадно достави Вршиоцу техничке контроле на поновно разматрање.</p>
			<p class="Basic-Paragraph">У случају када Вршилац техничке контроле нема примедби на  Пројекат, сачињава Извештај о извршеној техничкој контроли Пројекта и доставља га подносиоцу захтева за вршење техничке контроле Пројекта.</p>
			<p class="clan">Члан 5.</p>
			<p class="Basic-Paragraph">Извештај о техничкој контроли Пројекта садржи:</p>
			<p class="Basic-Paragraph">1) назив лица које је израдило Пројекат;</p>
			<p class="Basic-Paragraph">2) назив Пројекта;</p>
			<p class="Basic-Paragraph">3) датум израде Пројекта;</p>
			<p class="Basic-Paragraph">4) име, презиме и број лиценце главног пројектанта и одговорног пројектанта, уколико је учествовао у изради Пројекта;</p>
			<p class="Basic-Paragraph">5) списак пратећих докумената које Пројекат садржи;</p>
			<p class="Basic-Paragraph">6) кратак опис садржаја текстуалног дела Пројекта, по поглављима;</p>
			<p class="Basic-Paragraph">7) списак графичке документације;</p>
			<p class="Basic-Paragraph">8) закључак да је Пројекат израђен у свему према одредбама Закона и прописа који дефинишу услове, критеријуме и садржину Пројеката, односно да је усклађен са условима надлежног завода за заштиту природе и надлежног завода за заштиту културног наслеђа, као и прописима којима се уређује безбедност и здравље на раду и заштита од пожара.</p>
			<p class="Basic-Paragraph">Насловна страна извештаја из става 1. овог члана садржи потпис физичког лица које је учествовало у изради техничке контроле, са леве стране, потпис овлашћеног лица Вршиоца техничке контроле, са десне стране, заводни број и датум израде техничке контроле.</p>
			<p class="Basic-Paragraph">У прилогу извештаја о техничкој контроли Вршилац техничке контроле доставља и доказе о испуњености  услова из члана 3. овог правилника. </p>
			<p class="clan">Члан 6.</p>
			<p class="Basic-Paragraph">Вршилац техничке контроле, на основу позитивног Извештаја о извршеној техничкој контроли издаје потврду да је предметни Пројекат урађен у складу са Законом и прописом који дефинише услове, критеријуме и садржину Пројеката, као и другим техничким прописима из области геологије и рударства, коју уз Пројекат доставља подносиоцу захтева за вршење техничке контроле Пројекта.</p>
			<p class="clan">Члан 7.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00034/2019-02</p>
			<p class="potpis">У Београду, 30. маја 2019. године</p>
			<p class="potpis">Министар,</p>
			<p class="potpis"><span class="bold">Александар Антић, </span>с.р. </p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 5. став 2. Закона о признавању сорти пољопривредног биља („Службени гласник РС”, број 30/10), </p>
				<p>Министар пољопривреде и заштите животне средине доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о методама испитивања сорте проса (Panicum miliaceum L.) ради признавања сорте </p>
				<p class="naslov"><span lang="hr" style="font-weight: 400">
				"Службени гласник РС", број 94 од 3. септембра 2014.</span></p>
				<p class="naslov">&nbsp;</p>
				<p class="clan">Члан 1. </p>
				<p>Овим правилником прописују се методе испитивања сорте проса (у даљем тексту: сорта) на огледном пољу и у лабораторији, ради признавања сорте. </p>
				<p class="clan">Члан 2.</p>
				<p>Методама из члана 1. овог правилника испитују се одређене битне особине сорте, ради утврђивања:</p>
				<p>1) боље производне и употребне вредност сорте (VCU тест);</p>
				<p>2) различитости, униформности и стабилности сорте (DUS тест).</p>
				<p>Методе испитивања сорте су скуп поступака и података које предузима, односно прикупља правно лице, предузетник или физичко лице којe испуњава услове прописане законом којим се уређује признавање сорти пољопривредног биља за вршење испитивања сорте (у даљем тексту: извођач огледа).</p>
				<p class="clan">Члан 3.</p>
				<p>Производна и употребна вредност сорте (VCU тест) утврђује се на основу резултата испитивања одређених битних особина сорте које се односе на:</p>
				<p>1) принос зрна;</p>
				<p>2) квалитет зрна;</p>
				<p>3) садржај влаге у зрну у моменту бербе;</p>
				<p>4) отпорност или толерантност на болести и штеточине;</p>
				<p>5) толерантност на одређени хербицид.</p>
				<p>Сорта проса испитује се тако што се битне особине из става 1. овог члана које се испитују упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
				<p class="clan">Члан 4.</p>
				<p>Сорта се испитује у више одвојених огледа на огледном пољу. </p>
				<p>Оглед из става 1. овог члана чине елементарне парцеле на којима се врши испитивање. </p>
				<p>Оглед се изводи по плану „потпуно случајног блок система” у четири понављања.</p>
				<p class="clan">Члан 5.</p>
				<p>Сорта се испитује на огледном пољу у складу са захтевом за признавање сорте у коме власник сорте, односно његов овлашћени заступник предлаже да се сорта, ради испитивања, разврста у одговарајућу групу у зависности од намене сорте.</p>
				<p>Сорта разврстана на начин из става 1. овог члана сеје се, ради испитивања, у одређени оглед. </p>
				<p class="clan">Члан 6.</p>
				<p>Сорта се испитује на најмање два локалитета који чине мрежу огледа. </p>
				<p class="clan">Члан 7. </p>
				<p>Сорта се испитује на земљишту које је пре сетве испитано на присутност земљишних штеточина и, по потреби, изводи се предсетвено третирање инсектицидима.</p>
				<p>Количине минералних ђубрива, време и начин њихове примене, као и остале агротехничке мере примењују се приликом испитивања сорте на огледном пољу тако да буду у складу са највишим нивоом технологије производње сорте, а ради испољавања генетског потенцијала родности сорте.</p>
				<p class="clan">Члан 8.</p>
				<p>Оглед за испитивање сорте поставља се са елементима датим у Табели – Eлементи огледа. </p>
				<p>Табела – Елементи огледа</p>
				<table class="tabela-sa-borderom">
					<tbody>
						<tr>
							<td>
								<p>Дужина основне парцеле</p>
							</td>
							<td align="center">
								<p>7 m</p>
							</td>
						</tr>
						<tr>
							<td>
								<p>Ширина основне парцеле</p>
							</td>
							<td align="center">
								<p>2,25 m</p>
							</td>
						</tr>
						<tr>
							<td>
								<p>Површина основне парцеле</p>
							</td>
							<td align="center">
								<p>15,75 m²</p>
							</td>
						</tr>
						<tr>
							<td>
								<p>Размак између редова</p>
							</td>
							<td align="center">
								<p>25 cm</p>
							</td>
						</tr>
						<tr>
							<td>
								<p>Број редова</p>
							</td>
							<td align="center">
								<p>9</p>
							</td>
						</tr>
						<tr>
							<td>
								<p>Количина семена за сетву</p>
							</td>
							<td align="center">
								<p>15–18 kg/ha</p>
							</td>
						</tr>
						<tr>
							<td>
								<p>Размак између блокова</p>
							</td>
							<td align="center">
								<p>1 m</p>
							</td>
						</tr>
					</tbody>
				</table>
				<p class="clan">Члан 9.</p>
				<p>У току вегетације сорте евидентира се:</p>
				<p>1) датум сетве;</p>
				<p>2) датум ницања (50% изниклих биљака);</p>
				<p>3) датум метличења (50% биљака у фази метличења);</p>
				<p>4) датум технолошке зрелости (50% биљака у фази преласка из воштане у пуну зрелост зрна).</p>
				<p class="clan">Члан 10.</p>
				<p>Принос зрна мери се на свим елементарним парцелама и евидентира се: </p>
				<p>1) принос семена (kg/елементарној парцели);</p>
				<p>2) садржај влаге у зрну у моменту жетве (%).</p>
				<p class="clan">Члан 11. </p>
				<p>У току испитивања сорте у огледном пољу утврђује се степен присуства болести и штеточина, с тим што извођачи огледа сами евидентирају врсту и степен присуства болести.</p>
				<p>Оцењивање отпорности сорте која се испитује према болестима и штеточинама врши се по скали од нула (0) до пет (5), и то:</p>
				<p>1) оцена 0 – одсуство оболелих биљака;</p>
				<p>2) оцена 1 – до 10% оболелих биљака;</p>
				<p>3) оцена 2 – до 25% оболелих биљака;</p>
				<p>4) оцена 3 – до 50% оболелих биљака;</p>
				<p>5) оцена 4 – до 75% оболелих биљака;</p>
				<p>6) оцена 5 – преко 75% оболелих биљака.</p>
				<p class="clan">Члан 12.</p>
				<p>Сорта се испитује у лабораторији тако што се испитује квалитет зрна, односно тако што се испитује:</p>
				<p>1) хектолитарска маса; </p>
				<p>2) маса 1000 зрна; </p>
				<p>3) садржај протеина; </p>
				<p>4) садржај скроба.</p>
				<p class="clan">Члан 13.</p>
				<p>Извођач огледа који испитује сорту на огледном пољу евидентира: назив извођача огледа; име и презиме одговорног лица за извођење огледа; локалитет на коме се изводи оглед; тип земљишта и садржај храњивих материја у земљишту на коме се налази огледно поље; предусев; обављене агротехничке мере; податке из чл. 9, 10. и 11. овог правилника, као и друге податке који утичу на принос испитиване сорте проса (оштећења од дивљачи, птица, штеточина, природних непогода и друго).</p>
				<p>Извођач огледа који испитује сорту у лабораторији евидентира и податке из члана 12. овог правилника.</p>
				<p>Подаци из ст. 1 и 2. овог члана саставни су део годишњих и коначних резултата испитивања. </p>
				<p class="clan">Члан 14.</p>
				<p>Различитост, униформност и стабилност сорте (DUS тест) испитује се методом одређеном техничким упутством за тестирање различитости, униформности и стабилности сорте проса.</p>
				<p class="clan">Члан 15.</p>
				<p style="margin-top: 0">Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p style="margin-top: 0">&nbsp;</p>
				<p class="potpis" style="margin-top: 0">Број 110-00-00106/2014-09</p>
				<p class="potpis" style="margin-top: 0">У Београду, 29. августа 2014. године</p>
				<p class="potpis" style="margin-top: 0">Министар, </p>
				<p class="potpis" style="margin-top: 0">проф. др <span class="bold">Снежана Богосављевић Бошковић, </span>с.р.</p>
	</div>


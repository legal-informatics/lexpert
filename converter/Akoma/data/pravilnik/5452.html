<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css"><div class="story">
<p class="broj"><span style="font-size: small;"><span style="font-family: Verdana;"><br>
</span></span></p>
<p><span style="font-size: small;"><span style="font-family: Verdana;">На основу члана 86. став 4. Закона о заштити природе („Службени гласник РС ”, број 36/09), </span></span></p>
<p><span style="font-size: small;"><span style="font-family: Verdana;">Министар животне средине и просторног планирања, уз сагласност министра пољопривреде, шумарства и водопривреде доноси </span></span></p>
<p class="odluka-zakon"><span style="font-size: small;"><span style="font-family: Verdana;"><br>
</span></span></p>
<p class="odluka-zakon"><span style="font-size: small;"><span style="font-family: Verdana;">ПРАВИЛНИК</span></span></p>
<p class="naslov"><span style="font-size: small;"><span style="font-family: Verdana;">о условима држања, начину обележавања и евидентирања дивљих животиња у заточеништву</span></span></p>
<p class="clan"><span style="font-size: small;"><span style="font-family: Verdana;">"Службени гласник РС", број 86 од 17. новембра 2010.<br>
</span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;">I. ОСНОВНЕ ОДРЕДБЕ</span></span></p>
<p class="clan"><span style="font-size: small;"><span style="font-family: Verdana;">Члан 1.</span></span></p>
<p><span style="font-size: small;"><span style="font-family: Verdana;">Овим правилником прописују се услови које морају испуњавати зоолошки вртови и други објекти и/или простори за држање дивљих животиња (у даљем тексту: заточеништво), услови држања, начин обележавања и евидентирања дивљих животиња у заточеништву. </span></span></p>
<p class="clan"><span style="font-size: small;"><span style="font-family: Verdana;">Члан 2.</span></span></p>
<p><span style="font-size: small;"><span style="font-family: Verdana;">Поједини изрази употребљени у овом правилнику имају следеће значење:</span></span></p>
<p><span style="font-size: small;"><span style="font-family: Verdana;">1) дивља животињa је животиња која припада врсти која у природи није била под утицајем човека и нема последица насталих укрштањем и/или селекцијом или узгојним активностима;</span></span></p>
<p><span style="font-size: small;"><span style="font-family: Verdana;">2) заточеништво је ограничен и контролисан простор за држање животиња из којег животиња не може својевољно изаћи или побећи;</span></span></p>
<p><span style="font-size: small;"><span style="font-family: Verdana;">3) заштићена животиња je дивља животиња која припада врсти која је заштићена или строго заштићена у складу са законом, потврђеним међународним уговором и општеприхваћеним правилима међународног права, а чији је макар један од родитеља припадник заштићене или строго заштићене врсте;</span></span></p>
<p><span style="font-size: small;"><span style="font-family: Verdana;">4) примерак je жива јединка дивље животиње;</span></span></p>
<p><span style="font-size: small;"><span style="font-family: Verdana;">5) централна база података je електронска база података у којој се евидентирају обележени примерци заштићених животиња у заточеништву, коју води министарство надлежно за послове животне средине (у даљем тексту: Министарство);</span></span></p>
<p><span style="font-size: small;"><span style="font-family: Verdana;">6) обележивач је правно или физичко лице са којим Министарство закључи уговор о обележавању заштићених животиња. </span></span></p>
<p class="clan"><span style="font-size: small;"><span style="font-family: Verdana;">Члан 3.</span></span></p>
<p><span style="font-size: small;"><span style="font-family: Verdana;">Одредбе овог правилника примењују се на правно лице, предузетника и физичко лице (у даљем тексту: лице) које држи примерке дивљих животиња у заточеништву. </span></span></p>
<p><span style="font-size: small;"><span style="font-family: Verdana;">Одредбе овог правилника не односе се на ловостајем заштићене врсте дивљачи, чија се заштита, управљање, лов, коришћење и унапређивање популација дивљачи у ловиштима и узгајалиштима ловостајем заштићених врста дивљачи, уређује у складу са прописима из области ловства.</span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;">II. УСЛОВИ ДРЖАЊА ДИВЉИХ ЖИВОТИЊА У ЗАТОЧЕНИШТВУ</span></span></p>
<p class="clan"><span style="font-size: small;"><span style="font-family: Verdana;">Члан 4.</span></span></p>
<p><span style="font-size: small;"><span style="font-family: Verdana;">Услови држања дивљих животиња у заточеништву дати су у Прилогу I Услови у погледу простора, опреме и бриге о животињама, који је одштампан уз овај правилник и чини његов саставни део, ако посебним прописом којим се уређује добробит животиња није другачије прописано.</span></span></p>
<p><span style="font-size: small;"><span style="font-family: Verdana;">У случају држања хибрида, примењују се услови држања прописани за врсту којој припада већи родитељ.</span></span></p>
<p><span style="font-size: small;"><span style="font-family: Verdana;">Изузетно од става 1. овог члана услови држања дивљих животиња у заточеништву не односе се на привремено држање дивљих животиња у случајевима:</span></span></p>
<p><span style="font-size: small;"><span style="font-family: Verdana;">1) збрињавањa заплењених, одузетих или напуштених примерака дивљих животиња, до коначног решавања њиховог статуса;</span></span></p>
<p><span style="font-size: small;"><span style="font-family: Verdana;">2) држањa болесних или повређених примерака дивљих животиња ради лечења и опоравка, до потпуног опоравка примерка;</span></span></p>
<p><span style="font-size: small;"><span style="font-family: Verdana;">3) смештајa птица грабљивица које се држе у сврху соколарења, али не дуже од три месеца.</span></span></p>
<p class="clan"><span style="font-size: small;"><span style="font-family: Verdana;">Члан 5.</span></span></p>
<p><span style="font-size: small;"><span style="font-family: Verdana;">Уколико за поједине дивље животиње услови нису прописани у складу са чланом 4. овог правилника, испуњеност услова се утврђује сагласно стандардима из општеприхваћених правила међународног права у области држања дивљих животиња у заточеништву. </span></span></p>
<p class="clan"><span style="font-size: small;"><span style="font-family: Verdana;">Члан 6.</span></span></p>
<p><span style="font-size: small;"><span style="font-family: Verdana;">Примерци појединих дивљих животиња могу се држати у заточеништву само под условом да се ради о објектима у саставу зоолошког врта, прихватилишта и научне установе или друге научне организације за потребе биомедицинских истраживања и научних истраживања са циљем очувања врста. </span></span></p>
<p><span style="font-size: small;"><span style="font-family: Verdana;">Дивље животиње из става 1. овог члана наведене су у Прилогу II Дивље животиње које се могу држати у посебним облицима заточеништва, који је одштампан уз овај правилник и чини његов саставни део.</span></span></p>
<p><span style="font-size: small;"><span style="font-family: Verdana;">Изузетно од става 1. овог члана држање примерака дивљих животиња из Прилога II овог правилника може се одобрити и у другим објектима под условом да се ради о привременом држању ради лечења, опоравка и повратка у природу и/или ако је то у циљу добробити животиња под условом да ће се примерци држати у складу са прописаним условима, да им је обезбеђена одговарајућа ветеринарска нега и да не постоји опасност по здравље и безбедност људи и животну средину.</span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;">III. УСЛОВИ КОЈЕ МОРА ДА ИСПУЊАВА ЗООЛОШКИ ВРТ</span></span></p>
<p class="clan"><span style="font-size: small;"><span style="font-family: Verdana;">Члан 7.</span></span></p>
<p><span style="font-size: small;"><span style="font-family: Verdana;">Поред услова утврђених прописима којима се уређује добробит животиња, зоолошки врт мора да: </span></span></p>
<p><span style="font-size: small;"><span style="font-family: Verdana;">1) учествује у програмима ex situ заштите угрожених врста; </span></span></p>
<p><span style="font-size: small;"><span style="font-family: Verdana;">2) има програм за контролу размножавања примерака дивљих животиња у зоолошком врту; </span></span></p>
<p><span style="font-size: small;"><span style="font-family: Verdana;">3) има програм едукације посетилаца о очувању врста и заштити природе;</span></span></p>
<p><span style="font-size: small;"><span style="font-family: Verdana;">4) има програм о начину поступања у случају бега животиња;</span></span></p>
<p><span style="font-size: small;"><span style="font-family: Verdana;">5) има одговарајући број запослених лица са неопходним квалификацијама за рад са дивљим животињама;</span></span></p>
<p><span style="font-size: small;"><span style="font-family: Verdana;">6) размењује информације које се односе на очување врста са другим зоолошким вртовима.</span></span></p>
<p><span style="font-size: small;"><span style="font-family: Verdana;">Зоолошки врт треба да континуирано ради на унапређењу и побољшању услова у којима бораве примерци дивљих животиња у складу са потребама датих врста, у циљу омогућaвања што природнијег понашања истих у заточеништву.</span></span></p>
<p class="clan"><span style="font-size: small;"><span style="font-family: Verdana;">Члан 8.</span></span></p>
<p><span style="font-size: small;"><span style="font-family: Verdana;">Уношење примерака строго заштићених дивљих животиња пореклом из дивљине у зоолошке вртове могуће је само за потребе програма <span class="italik">ex situ </span>заштите одобреног од стране Министарства.</span></span></p>
<p class="clan"><span style="font-size: small;"><span style="font-family: Verdana;">Члан 9.</span></span></p>
<p><span style="font-size: small;"><span style="font-family: Verdana;">Министарство одобрава програме ex situ заштите и размножавања угрожених врста дивљих животиња у заточеништву за потребе реинтродукције и транслокације.</span></span></p>
<p class="clan"><span style="font-size: small;"><span style="font-family: Verdana;">Члан 10.</span></span></p>
<p><span style="font-size: small;"><span style="font-family: Verdana;">Програм из члана 7. став 1. тачка 2) овог правилника, нарочито садржи елементе у погледу простора, опреме и бриге за примерке животиња које се размножавају у зоолошком врту. </span></span></p>
<p class="clan"><span style="font-size: small;"><span style="font-family: Verdana;">Члан 11.</span></span></p>
<p><span style="font-size: small;"><span style="font-family: Verdana;">Едукација посетилаца зоолошког врта о значају очувања дивљих животињских врста и њихових природних станишта мора бити саставни део излагања примерака у зоолошком врту.</span></span></p>
<p><span style="font-size: small;"><span style="font-family: Verdana;">Улога зоолошког врта у образовању становништва о дивљим животињама мора да буде јасно наведена у статуту зоолошког врта.</span></span></p>
<p><span style="font-size: small;"><span style="font-family: Verdana;">Програм едукације посетилаца мора да има дефинисане и усклађене компоненте усмерене ка различитим профилима посетилаца зоолошког врта. </span></span></p>
<p><span style="font-size: small;"><span style="font-family: Verdana;">Ознаке на објектима и просторијама где су животиње изложене треба да јасно и исправно идентификују животиње које се налазе у њима. На информативном материјалу морају бити истакнуте и ажуриране информације о степену угрожености популација дате врсте у природи, о стаништима и факторима угрожавања, у складу са подацима Међународне уније за очување природе. </span></span></p>
<p><span style="font-size: small;"><span style="font-family: Verdana;">Јавно приказивање дивљих животиња изван уобичајених просторија и објеката мора се обављати на начин којим се промовише очување дивљих животињских врста и заштита природе.</span></span></p>
<p><span style="font-size: small;"><span style="font-family: Verdana;">Материјал за програм едукације посетилаца треба да буде доступан посетиоцима зоолошког врта (водичи, белешке, наставни материјал, и слично).</span></span></p>
<p><span style="font-size: small;"><span style="font-family: Verdana;">Зоолошки врт је у обавези да демонстрира спровођење свог образовног програма кроз одређен низ активности у току сваке календарске године. </span></span></p>
<p class="clan"><span style="font-size: small;"><span style="font-family: Verdana;">Члан 12.</span></span></p>
<p><span style="font-size: small;"><span style="font-family: Verdana;">Програм из члана 7. тачка 4) овог правилника, нарочито садржи израђену анализу ризика, процедуру за поступање у случају бега животиња, развијену стратегију за спречавање крађе, бега, случајног или намерног пуштања животиња од стране посетилаца и других лица и набавку одговарајуће опреме за омамљивање и одстрел одбеглих животиња. </span></span></p>
<p><span style="font-size: small;"><span style="font-family: Verdana;">Процедура из става 1. овог члана обухвата:</span></span></p>
<p><span style="font-size: small;"><span style="font-family: Verdana;">1) хитно обавештавање главног одговорног лица у зоолошком врту;</span></span></p>
<p><span style="font-size: small;"><span style="font-family: Verdana;">2) посебне начине реаговања у различитим ситуацијама (нпр. у току дана и у присуству посетилаца, бег већег броја животиња, итд.);</span></span></p>
<p><span style="font-size: small;"><span style="font-family: Verdana;">3) мере за поновно хватање одбегле животиње;</span></span></p>
<p><span style="font-size: small;"><span style="font-family: Verdana;">4) заштиту, контролу и евакуацију посетилаца, обавештавање полиције;</span></span></p>
<p><span style="font-size: small;"><span style="font-family: Verdana;">5) затварање свих улаза и излаза из зоолошког врта;</span></span></p>
<p><span style="font-size: small;"><span style="font-family: Verdana;">6) обавеза коришћења одговарајуће заштитне опреме од стране запослених који су укључени у процес хватања одбегле животиње;</span></span></p>
<p><span style="font-size: small;"><span style="font-family: Verdana;">7) коришћење пушке за омамљивање животиња или ватреног оружја од стране овлашћеног лица у зоолошком врту или полиције када је то неопходно.</span></span></p>
<p><span style="font-size: small;"><span style="font-family: Verdana;">Процедура поступања у случају бега животиње мора бити позната и доступна свим запосленим лицима.</span></span></p>
<p><span style="font-size: small;"><span style="font-family: Verdana;">Сваки случај бега животиња мора бити забележен у форми извештаја.</span></span></p>
<p class="clan"><span style="font-size: small;"><span style="font-family: Verdana;">Члан 13.</span></span></p>
<p><span style="font-size: small;"><span style="font-family: Verdana;">Зоолошки врт који држи отровне врсте дивљих животиња, поред услова из члана 7. овог правилника, мора да:</span></span></p>
<p><span style="font-size: small;"><span style="font-family: Verdana;">1) има одговарајућу количину доза противотрова за дате врсте са важећим роком употребе;</span></span></p>
<p><span style="font-size: small;"><span style="font-family: Verdana;">2) посебним мерама обезбеди простор где се држе отровне врсте тако да би се могућност бега или пуштања отровне животиње свела на минимум;</span></span></p>
<p><span style="font-size: small;"><span style="font-family: Verdana;">3) има на располагању довољно квалификованих запослених лица која могу да рукују са отровним животињама;</span></span></p>
<p><span style="font-size: small;"><span style="font-family: Verdana;">4) програм за поступање са отровним животињама који садржи процедуру за пружање прве помоћи и инструкцију за даље поступање у случају инцидента са отровном животињом, са којима сви запослени морају бити упознати;</span></span></p>
<p><span style="font-size: small;"><span style="font-family: Verdana;">5) припремљен формулар за упут у болницу.</span></span></p>
<p><span style="font-size: small;"><span style="font-family: Verdana;">Инструкција из става 1. тач. 4) овог члана мора да садржи: </span></span></p>
<p><span style="font-size: small;"><span style="font-family: Verdana;">1) податке о отровној врсти, отрову и последицама уједа/убода;</span></span></p>
<p><span style="font-size: small;"><span style="font-family: Verdana;">2) спецификацију произвођача о противотрову који мора да прати уједену/убодену особу до болнице;</span></span></p>
<p><span style="font-size: small;"><span style="font-family: Verdana;">3) контакт и адресу најближе болнице која може да третира овакве случајеве;</span></span></p>
<p><span style="font-size: small;"><span style="font-family: Verdana;">4) контакт телефон најближе установе за снабдевање противотровом;</span></span></p>
<p><span style="font-size: small;"><span style="font-family: Verdana;">5) контакт телефон зоолошког врта и запосленог лица које је одговорно за дату врсту;</span></span></p>
<p><span style="font-size: small;"><span style="font-family: Verdana;">6) контакт телефон стручњака за дату отровну врсту;</span></span></p>
<p><span style="font-size: small;"><span style="font-family: Verdana;">7) информације о датој врсти које су сачинили ветеринари или запослени у зоо врту.</span></span></p>
<p><span style="font-size: small;"><span style="font-family: Verdana;">У случају уједа/убода запосленог у зоолошком врту, формулар из става 1. тачка 5) овог члана треба да прати и здравствени картон запосленог.</span></span></p>
<p class="clan"><span style="font-size: small;"><span style="font-family: Verdana;">Члан 14.</span></span></p>
<p><span style="font-size: small;"><span style="font-family: Verdana;">Зоолошки врт мора да има списак са јасно истакнутим задужењима, квалификацијама и завршеним обукама запослених. </span></span></p>
<p><span style="font-size: small;"><span style="font-family: Verdana;">Сви запослени морају бити оспособљени за појединачна задужења путем посебних програма обуке за негу и рад са дивљим животињама. </span></span></p>
<p><span style="font-size: small;"><span style="font-family: Verdana;">Најмање један члан особља зоолошког врта мора бити задужен за стручну примену програма едукације посетилаца. </span></span></p>
<p><span style="font-size: small;"><span style="font-family: Verdana;">Зоолошки врт треба да одржава библиотеку стручне и научне садржине, која мора бити доступна свим запосленим лицима у зоолошком врту. </span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;">III. НАЧИН ОБЕЛЕЖАВАЊА ЗАШТИЋЕНИХ ЖИВОТИЊА</span></span></p>
<p class="clan"><span style="font-size: small;"><span style="font-family: Verdana;">Члан 15.</span></span></p>
<p><span style="font-size: small;"><span style="font-family: Verdana;">Одредбе овог правилника о обележавању односе се на заштићене дивље животиње које се држе у заточеништву. </span></span></p>
<p><span style="font-size: small;"><span style="font-family: Verdana;">Изузетно од става 1. овог члана, одредбе овог правилника о обележавању не односе се на:</span></span></p>
<p><span style="font-size: small;"><span style="font-family: Verdana;">1) бескичмењаке;</span></span></p>
<p><span style="font-size: small;"><span style="font-family: Verdana;">2) рибе;</span></span></p>
<p><span style="font-size: small;"><span style="font-family: Verdana;">3) младе узгојене јединке корњача чији је доњи равни део оклопа краћи од 100 mm ако су узгојене у узгајалишту у складу са посебним прописом;</span></span></p>
<p><span style="font-size: small;"><span style="font-family: Verdana;">4) заштићене животиње (осим птица), које су лакше од 200 грама или нису досегле ту тежину;</span></span></p>
<p><span style="font-size: small;"><span style="font-family: Verdana;">5) заштићене животиње које се привремено држе у заточеништву због лечења и опоравка код лица овлашћених од стране Министарства, које ће се након опоравка вратити у природу;</span></span></p>
<p><span style="font-size: small;"><span style="font-family: Verdana;">6) заштићене животиње привремено узете из природе за потребе научних истраживања са циљем очувања врста;</span></span></p>
<p><span style="font-size: small;"><span style="font-family: Verdana;">7) примерке заштићених животиња који се већ држе у заточеништву а обележени су затвореним ножним прстеном или микрочипом. </span></span></p>
<p class="clan"><span style="font-size: small;"><span style="font-family: Verdana;">Члан 16.</span></span></p>
<p><span style="font-size: small;"><span style="font-family: Verdana;">Заштићене животиње из члана 15. став 1. овог правилника, обележавају се непроменљивим микрочипом са јединственим кôдом, осим птица које се обележавају у складу са чл. 18. и 19. овог правилника. </span></span></p>
<p><span style="font-size: small;"><span style="font-family: Verdana;">Микрочип се апликује са леве стране тела животиње, под кожу на врату. </span></span></p>
<p><span style="font-size: small;"><span style="font-family: Verdana;">Место на телу животиње где се микрочип апликује може да варира у односу на специфичне карактеристике врсте. </span></span></p>
<p class="clan"><span style="font-size: small;"><span style="font-family: Verdana;">Члан 17.</span></span></p>
<p><span style="font-size: small;"><span style="font-family: Verdana;">Микрочип из члана 16. овог правилника мора да:</span></span></p>
<p><span style="font-size: small;"><span style="font-family: Verdana;">1) одговара нормама ISO 11784 и ISO 11785;</span></span></p>
<p><span style="font-size: small;"><span style="font-family: Verdana;">2) садржи јединствен, трајно читљив и непромењив кôд састављен од 15 знакова на следећи начин:</span></span></p>
<p><span style="font-size: small;"><span style="font-family: Verdana;">(1) места 1, 2 и 3: трозначни кôд државе – 688 у складу са ICAR стандардом 3166;</span></span></p>
<p><span style="font-size: small;"><span style="font-family: Verdana;">(2) место 4 садржи контролну цифру; </span></span></p>
<p><span style="font-size: small;"><span style="font-family: Verdana;">(3) места 5 до 15: додељује централна база података.</span></span></p>
<p><span style="font-size: small;"><span style="font-family: Verdana;">3) има уграђен механизам који онемогућава миграцију микрочипа по телу животиње;</span></span></p>
<p><span style="font-size: small;"><span style="font-family: Verdana;">4) буде нешкодљив за животиње;</span></span></p>
<p><span style="font-size: small;"><span style="font-family: Verdana;">5) величином буде прикладан за животињу која се обележава;</span></span></p>
<p><span style="font-size: small;"><span style="font-family: Verdana;">6) буде појединачно и стерилно пакован.</span></span></p>
<p><span style="font-size: small;"><span style="font-family: Verdana;">Обележавање микрочипом може се обављати само апликатором за једнократну употребу.</span></span></p>
<p class="clan"><span style="font-size: small;"><span style="font-family: Verdana;">Члан 18.</span></span></p>
<p><span style="font-size: small;"><span style="font-family: Verdana;">Птице за које је у складу са чланом 15. став 1. овог правилника прописано обележавање, обележавају се затвореним ножним прстеном.</span></span></p>
<p><span style="font-size: small;"><span style="font-family: Verdana;">Затворен ножни прстен мора бити бешавни, тј. израђен у непрекинутом кругу, без прекида и споја, мора да има јединствен, трајно читљив и непроменљив кôд, мора бити такве величине и израде да не шкоди птици као и да га птица не може оштетити.</span></span></p>
<p><span style="font-size: small;"><span style="font-family: Verdana;">Затворени ножни прстен мора бити произведен у сврху означавања птица и не сме се ни на који начин мењати.</span></span></p>
<p><span style="font-size: small;"><span style="font-family: Verdana;">Прстен мора бити такве величине да га је немогуће скинути са ноге одрасле птице, а ставља се на ногу птице првих дана након излегања. Нога птице на коју се ставља прстен мора бити неповређена. </span></span></p>
<p class="clan"><span style="font-size: small;"><span style="font-family: Verdana;">Члан 19.</span></span></p>
<p><span style="font-size: small;"><span style="font-family: Verdana;">Изузетно од члана 18. став 1. овог правилника, ако птица не може да се обележи затвореним ножним прстеном због њених физичких особина или понашања, односно ако затворени ножни прстен није стављен на време, птица мора да се означи микрочипом. Микрочип мора одговарати критеријумима из чл. 16. и 17. овог правилника.</span></span></p>
<p><span style="font-size: small;"><span style="font-family: Verdana;">У случају да одраслу јединку птице није могуће обележити микрочипом може се одобрити обележавање отвореним ножним прстеном.</span></span></p>
<p><span style="font-size: small;"><span style="font-family: Verdana;">Отворени ножни прстен се не може користити при обележавању новоизлеглих јединки осим у посебним случајевима о којима одлучује Министарство. </span></span></p>
<p class="clan"><span style="font-size: small;"><span style="font-family: Verdana;">Члан 20.</span></span></p>
<p><span style="font-size: small;"><span style="font-family: Verdana;">Затворени ножни прстен из члана 18. овог правилника мора да садржи јединствен, трајно читљив и непроменљив код од 11 знакова састављен на следећи начин:</span></span></p>
<p><span style="font-size: small;"><span style="font-family: Verdana;">1) места 1 и 2: ознака државе Републике Србије – RS;</span></span></p>
<p><span style="font-size: small;"><span style="font-family: Verdana;">2) места 3 и 4: година узгоја;</span></span></p>
<p><span style="font-size: small;"><span style="font-family: Verdana;">3) места 5, 6 и 7: број одгајивача или одгајивачнице;</span></span></p>
<p><span style="font-size: small;"><span style="font-family: Verdana;">4) места 8, 9, 10 и 11: редни број птице.</span></span></p>
<p class="clan"><span style="font-size: small;"><span style="font-family: Verdana;">Члан 21.</span></span></p>
<p><span style="font-size: small;"><span style="font-family: Verdana;">Ако примерак није могуће обележити начинима обележавања који су прописани у чл. 16, 18. и 19. овог правилника, Министарство може одобрити обележавање неком другом јединственом ознаком која ће осигурати утврђивање идентитета датог примерка.</span></span></p>
<p><span style="font-size: small;"><span style="font-family: Verdana;">Ако примерак није могуће обележити ознаком која ће осигурати утврђивање идентитета, Министарство може одобрити узимање и чување узорка крви или другог ткива животиње ради спровођења молекуларне и генетичке анализе.</span></span></p>
<p class="clan"><span style="font-size: small;"><span style="font-family: Verdana;">Члан 22.</span></span></p>
<p><span style="font-size: small;"><span style="font-family: Verdana;">Заштићена животиња коју је немогуће обележити затвореним ножним прстеном или микрочипом због здравственог стања, физичких особина, понашања или неког другог тренутног разлога, привремено ће бити означена у складу са чланом 21. овог правилника.</span></span></p>
<p><span style="font-size: small;"><span style="font-family: Verdana;">Чим околности из става 1. овог члана престану, наведени примерак биће означен микрочипом или другом јединственом ознаком одобреном од стране Министарства.</span></span></p>
<p class="clan"><span style="font-size: small;"><span style="font-family: Verdana;">Члан 23.</span></span></p>
<p><span style="font-size: small;"><span style="font-family: Verdana;">Обележавање заштићених животиња према одредбама овог правилника мора бити обављено хумано и брижно, у складу са добробити и природним понашањем животиња.</span></span></p>
<p class="clan"><span style="font-size: small;"><span style="font-family: Verdana;">Члан 24.</span></span></p>
<p><span style="font-size: small;"><span style="font-family: Verdana;">Примерци заштићених животиња обележени ван Републике Србије сматраће се обележеним у складу са овим правилником, када Министарство утврди да је примерак обележен на начин који је у складу са начином обележавања који је прописан овим правилником.</span></span></p>
<p class="clan"><span style="font-size: small;"><span style="font-family: Verdana;">Члан 25.</span></span></p>
<p><span style="font-size: small;"><span style="font-family: Verdana;">Обележавање заштићених животиња из члана 15. став 1. овог правилника обезбеђује одгајивач односно власник животиње а спроводи обележивач са којим је закључен уговор.</span></span></p>
<p><span style="font-size: small;"><span style="font-family: Verdana;">Обележивач из става 1. овог члана при обележавању животиња власнику животиње издаје потврду са подацима о обележавању заштићених животиња из Прилога III Евиденција о обележавању животиња, који је одштампан уз овај правилник и чини његов саставни део.</span></span></p>
<p><span style="font-size: small;"><span style="font-family: Verdana;">Ако заштићена животиња из члана 15. став 1. овог правилника није обележена, лице које постане њен власник накнадно ће је обележити у складу са овим правилником, и то у року од 30 дана од дана стицања власништва над животињом. У случају увоза заштићених животиња које нису претходно обележене у складу са овим правилником, обележавање ће се извршити пре истицања карантинирања животиња. </span></span></p>
<p><span style="font-size: small;"><span style="font-family: Verdana;">Ако је првобитна ознака оштећена или изгубљена, одгајивач односно власник заштићене животиње ће је у року од седам дана поново обележити. У случају да првобитна ознака нарушава здравствено стање заштићене животиње, власник односно одгајивач може да уклони ознаку и да о томе одмах обавести овлашћеног обележивача, уз захтев за поновно обележавање заштићене животиње. </span></span></p>
<p><span style="font-size: small;"><span style="font-family: Verdana;">О предвиђеним активностима обележавања обележивач обавештава Министарство, уноси податке о обележавању животиња у централну базу, води евиденцију о обележавању и Министарству подноси извештај о обележавању у писаном или електронском облику најкасније до 1. марта текуће године за претходну годину.</span></span></p>
<p><span style="font-size: small;"><span style="font-family: Verdana;">При трговини заштићеним животињама, власник даје новом власнику потврду о обележавању животиње.</span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;">IV. ЕВИДЕНТИРАЊЕ ДИВЉИХ ЖИВОТИЊА</span></span></p>
<p class="clan"><span style="font-size: small;"><span style="font-family: Verdana;">Члан 26.</span></span></p>
<p><span style="font-size: small;"><span style="font-family: Verdana;">Обележивач води евиденцију о обележеним животињама у електронском облику, уноси податке у централну базу података и једном годишње доставља извештај о евидентираним подацима Министарству.</span></span></p>
<p><span style="font-size: small;"><span style="font-family: Verdana;">Евиденција из става 1. овог члана треба да садржи све податке наведене у Прилогу III овог правилника.</span></span></p>
<p><span style="font-size: small;"><span style="font-family: Verdana;">У случају оштећења, губљења или уклањања првобитне ознаке, број оштећене односно неважеће ознаке брише се из централне базе података, и уписује се број нове ознаке.</span></span></p>
<p class="clan"><span style="font-size: small;"><span style="font-family: Verdana;">Члан 27.</span></span></p>
<p><span style="font-size: small;"><span style="font-family: Verdana;">Власници заштићених животиња, пријављују Министарству податке из Прилога IV Евиденција држања строго заштићених или заштићених врста животиња у заточеништву, који је одштампан уз овај правилник и чини његов саставни део, у року од 30 дана од дана стицања власништва над тим животињама.</span></span></p>
<p><span style="font-size: small;"><span style="font-family: Verdana;">Подаци из става 1. овог члана попуњавају се штампаним словима.</span></span></p>
<p><span style="font-size: small;"><span style="font-family: Verdana;">Одредба става 1. овог члана не односи се на лица која обављају трговачку делатност живим животињама.</span></span></p>
<p class="clan"><span style="font-size: small;"><span style="font-family: Verdana;">Члан 28.</span></span></p>
<p><span style="font-size: small;"><span style="font-family: Verdana;">Ако обележена заштићена животиња из члана 15. став 1. овог правилника угине, побегне, промени власника, изгуби се или буде убијена, власник животиње доставља Министарству податке из Прилога V Евидентирање угинућа, бекства, лишавања живота, губитка или промене власника обележене строго заштићенe или заштићене животиње, који је одштампан уз овај правилник и чини његов саставни део, у року од 15 дана, које уноси податке у централну базу података.</span></span></p>
<p class="clan"><span style="font-size: small;"><span style="font-family: Verdana;">Члан 29.</span></span></p>
<p><span style="font-size: small;"><span style="font-family: Verdana;">Овај правилник ступа на снагу осмог дана од дана објављивања у „Службеном гласнику Републике Србије”, а почиње да се примењује од 1. јануара 2011. године. </span></span></p>
<p class="potpis"><span style="font-size: small;"><span style="font-family: Verdana;"><br>
</span></span></p>
<p class="potpis"><span style="font-size: small;"><span style="font-family: Verdana;">Број 110-00-83/2010-03</span></span></p>
<p class="potpis"><span style="font-size: small;"><span style="font-family: Verdana;">У Београду, 2. новембра 2010. године </span></span></p>
<p class="potpis"><span style="font-size: small;"><span style="font-family: Verdana;">Министар,</span></span></p>
<p class="potpis"><span style="font-size: small;"><span style="font-family: Verdana;">др <span class="bold">Оливер Дулић, </span>с.р. </span></span></p>
<p class="potpis"><span style="font-size: small;"><span style="font-family: Verdana;"><br>
</span></span></p>
<p class="prilog"><span style="font-size: small;"><span style="font-family: Verdana;">Прилози:<br>
</span></span></p>
<p class="prilog"><span style="font-size: small;"><span style="font-family: Verdana;">1. Услови у погледу простора, опреме и бриге о животињама<br>
</span></span></p>
<p class="prilog"><span style="font-size: small;"><span style="font-family: Verdana;">2. Дивље животиње које се могу држати у посебним условима заточеништва<br>
</span></span></p>
<p class="prilog"><span style="font-size: small;"><span style="font-family: Verdana;">3. Евиденција о обележавању животиња<br>
</span></span></p>
<p class="prilog"><span style="font-size: small;"><span style="font-family: Verdana;">4. Евиденција држања строго заштићених и заштићених врста животиња у заточеништву<br>
</span></span></p>
<p class="prilog"><span style="font-size: small;"><span style="font-family: Verdana;">5. Евидентирање угинућа,, бекства, лшавања живота, губитка или промене власника обележене строго заштићене или заштићене животиње<br>
</span></span></p>
<p class="prilog"><span style="font-size: small;"><span style="font-family: Verdana;">налазе се у листи прилога са десне стране.<br>
</span></span></p>
<p class="prilog"><span style="font-size: small;"><span style="font-family: Verdana;"><br>
</span></span></p>
</div>
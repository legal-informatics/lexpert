


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p>На основу члана 27а став 4. Закона о водама („Службени гласник РС”, бр. 30/10, 93/12 и 101/16),</p>
				<p>Министар пољопривреде, шумарства и водопривреде доноси</p>
				<p class="odluka-zakon">ПРАВИЛНИК</p>
				<p class="odluka-zakon">о одређивању водних јединица и њихових граница </p>
				<p class="auto-style1">"Службени гласник РС", број 8 од 31. 
				јануара 2018.</p>
				<p class="clan">Члан 1.</p>
				<p>Овим правилником одређују се водне јединице и њихове границе.</p>
				<p class="clan">Члан 2.</p>
				<p>Водне јединице на територији Републике Србије су, и то:</p>
				<p>1) на водном подручју „Сава”: водне јединице „Београд”, „Источни Срем”, „Сава – Мачванска Митровица”, „Колубара – Лазаревац”, „Колубара – Ваљево”, „Колубара – Обреновац, Уб”, „Сава – Шабац”, „Босут – Сремска Митровица”, „Шидина – Шид”, „Дрина – Лозница” и „Лим – Пријепоље”;</p>
				<p>2) на водном подручју „Дунав”: водне јединице „Дунав и Тимок – Неготин”, „Тимок – Зајечар”, „Дунав – Смедерево”, „Млава и Пек – Петровац”, „Ушће – Бела Црква”, „Подунавље – Ковин”, „Јужни Банат – Вршац”, „Тамиш – Дунав – Панчево”, „Панчевачки Рит”, „Средњи Банат – Зрењанин”, „Шајкашка – Нови Сад”, „Средња Бачка – Бечеј”, „Бачка – Врбас”, „Горњи Банат – Кикинда”, „Сента – Сента”, „Криваја – Бачка Топола”, „Северна Бачка – Суботица”, „Дунав – Бачка Паланка” и „Западна Бачка – Сомбор”;</p>
				<p>3) на водном подручју „Морава”: водне јединице „Велика Морава – Смедерево”, „Велика Морава – Пожаревац”, „Јасеница – Смедеревска Паланка”, „Лепеница – Крагујевац”, „Велика Морава – Јагодина, Свилајнац”, „Велика Морава – Ћуприја, Параћин”, „Јужна Морава – Алексинац”, „Нишава – Ниш, Димитровград”, „Јужна Морава – Лесковац”, „Јужна Морава – Врање”, „Западна Морава – Крушевац”, „Западна Морава – Чачак” и „Јужна Морава – Аутономна покрајина Косово и Метохија”;</p>
				<p>4) на водном подручју „Ибар и Лепенац”: водне јединице „Ибар – Краљево, Нови Пазар” и „Ибар – Аутономна покрајина Косово и Метохија”;</p>
				<p>5) на водном подручју „Бели Дрим”: водна јединица „Бели Дрим и Плавска река – Аутономна покрајина Косово и Метохија”.</p>
				<p class="clan">Члан 3.</p>
				<p>Границе водних јединица из члана 2. овог правилника воде се у Водном информационом систему, у дигиталној бази података, у размери 1:25.000.</p>
				<p class="clan">Члан 4.</p>
				<p>Водна јединица „Београд” обухвата: део слива Дунава на десној обали од границе града Смедерево и градске општине Гроцка до границе градске општине Земун и општине Стара Пазова и део подслива Саве на левој обали од ушћа до границе градске општине Сурчин и општине Пећинци, на десној обали од ушћа до границе градске општине Чукарица и градске општине Обреновац са подсливом Топчидерске реке.</p>
				<p class="clan">Члан 5.</p>
				<p>Водна једеница „Источни Срем” обухвата: део слива Дунава на десној обали од границе градске општине Земун и општине Стара Пазова до границе општине Инђија и општине Сремски Карловци, са сливним подручјем канала Голубинци – Стари Бановци, део подслива Саве на левој обали од границе градске општине Сурчин и општине Пећинци до границе КО Платичево и Хртковци, општина Рума, са делом сливног подручја Канала Нова Галовица узводно од граница градске општине Сурчин и општине Пећинци и делом подслива Јарковачке Јарчине на левој обали узводно од границе КО Хртковци и Буђановци, општина Рума, на десној обали узводно од границе КО Рума и Добринци, општина Рума.</p>
				<p class="clan">Члан 6.</p>
				<p>Водна јединица „Сава – Мачванска Митровица” обухвата: део подслива Саве на десној обали од границе града Шабац и града Сремскa Митровицa до границе града Сремскa Митровицa и општине Богатић.</p>
				<p class="clan">Члан 7.</p>
				<p>Водна јединица „Колубара – Лазаревац” обухвата: део подслива Саве на десној обали од границе градске општине Чукарица и градске општине Обреновац до ушћа Колубаре, са делом подслива Колубаре, на десној обали од ушћа до ушћа Љига, на левој обали од ушћа Тамнаве до ушћа Љига и подсливовима Кладнице, Турије, Пештана и Лукавице.</p>
				<p class="clan">Члан 8.</p>
				<p>Водна јединица „Колубара – Ваљево” обухвата: део подслива Колубаре узводно од ушћа Љига, са подсливовима Љига, Топлице, Рибнице, Лепенице на територији општине Мионица, Поцибраве, Љубостиње, Обнице и Јабланице на територији града Ваљево.</p>
				<p class="clan">Члан 9.</p>
				<p>Водна јединица „Колубара – Обреновац, Уб” обухвата: део подслива Саве на десној обали од ушћа Колубаре до ушћа Вукодража, са делом подслива Колубаре, на левој обали од ушћа до ушћа Тамнаве и подсливом Тамнаве.</p>
				<p class="clan">Члан 10.</p>
				<p>Водна јединица „Сава – Шабац” обухвата: део подслива Саве на десној обали од ушћа Вукодража до границе града Шабац и града Сремска Митровица и од границе града Сремске Митровице и општине Богатић до ушћа Дрине, са подсливовима Вукодража и Добраве, сливним подручјем Церског ободног канала и делом подслива Дрине на територији Републике Србије од ушћа до ушћа Лешнице.</p>
				<p class="clan">Члан 11.</p>
				<p>Водна јединица „Босут – Сремска Митровица” обухвата: део подслива Саве на левој обали од границе КО Платичево и Хртковци, општина Рума, до границе града Сремска Митровица и општине Шид, са подсливом Кудоша, деловима подсливова Јарковачке Јарчине од ушћа, на левој обали до границе КО Хртковци и Буђановци, општина Рума, на десној обали до границе КО Рума и Добринци, општина Рума и Босута, од ушћа до границе града Сремска Митровица и општине Шид, и делом сливног подручја Источно ободног канала, од ушћа до границе града Сремска Митровица и општине Шид. </p>
				<p class="clan">Члан 12.</p>
				<p>Водна јединица „Шидина – Шид” обухвата: део подслива Саве на територији Републике Србије, на левој обали узводно од границе града Сремска Митровица и општине Шид, са делом сливног подручја Источно ободног канала, узводно од границе града Сремска Митровица и општине Шид, и делом подслива Босута на територији Републике Србије, узводно од границе града Сремска Митровица и општине Шид.</p>
				<p class="clan">Члан 13.</p>
				<p>Водна јединица „Дрина – Лозница” обухвата: део подслива Дрине на територији Републике Србије узводно од ушћа Лешнице, са подсливовима Лешнице, Јадра, Штире, Радља, Љубовиђе и Пилице и деловима подсливова Брусничког потока, Белог Рзава и Црног Рзава на територији Републике Србије.</p>
				<p class="clan">Члан 14.</p>
				<p>Водна јединица „Лим – Пријепоље” обухвата: део подслива Лима на територији Републике Србије са подсливовима Милешевке и Сељашнице и деловима подсливова Увца, Поблачнице, Сапоне и Стрмечићке на територији Републике Србије.</p>
				<p class="clan">Члан 15.</p>
				<p>Водна јединица „Дунав и Тимок – Неготин” обухвата: део слива Дунава на десној обали од ушћа Тимока до границе општина Мајданпек и Голубац, са делом подслива Тимока на територији Републике Србије од ушћа до границе општине Неготин и града Зајечара, и подсливовима Јасеничке реке и Поречке реке.</p>
				<p class="clan">Члан 16.</p>
				<p>Водна јединица „Тимок – Зајечар” обухвата: део подслива Тимока на територији Републике Србије узводно од границе општине Неготин и града Зајечара, са подсливовима Борске реке, Црног Тимока и Белог Тимока и делом подслива Безданице на територији Републике Србије.</p>
				<p class="clan">Члан 17.</p>
				<p>Водна јединица „Дунав – Смедерево” обухвата: део слива Дунава на десној обали од границе општине Мајданпек и општине Голубац до границе града Смедерево и градске општине Гроцка, са деловима подсливова Пека, општине Велико Градиште, од ушћа, на десној обали до границе КО Пожежено и Кусиће и на левој обали до границе КО Велико Градиште и Кусиће, Млаве, град Пожаревац, од ушћа на десној обали до границе КО Маљуревац и на левој обали до границе КО Брадарац и Ћирковац, Велике Мораве, град Пожаревац, од ушћа, на десној обали до границе КО Батовац и Брежане и на левој обали до ушћа Језаве, Језаве, град Смедерево, на левој обали од ушћа до границе КО Липе I и Радинац и подсливом Петријевског потока.</p>
				<p class="clan">Члан 18.</p>
				<p>Водна јединица „Млава и Пек – Петровац” обухвата: део подслива Млаве узводно, на десној обали од КО Маљуревац, град Пожаревац, на левој обали од границе КО Брадарац и Ћирковац, град Пожаревац, са подсливовима Витовнице, Потока Чокордин и Бусура, и део подслива Пека узводно, на десној обали од границе КО Пожежено и Кусиће, општина Велико Градиште, на левој обали од границе КО Велико Градиште и Кусиће, општина Велико Градиште, са подсливом Буковске реке.</p>
				<p class="clan">Члан 19.</p>
				<p>Водна јединица „Ушће – Бела Црква” обухвата: део слива Дунава на левој обали од ушћа Нере до границе општина Бела Црква и Ковин, са деловима подсливова на територији Републике Србије Нере, на десној обали и Караша, на левој обали и на десној обали од ушћа до границе КО Орешац, општина Вршац и КО Дупљаја, општина Бела Црква и делом сливног подручја Канала Банатска Паланка – Нови Бечеј (Хс ДТД), од ушћа до границе општина Бела Црква и Вршац.</p>
				<p class="clan">Члан 20.</p>
				<p>Водна јединица „Подунавље – Ковин” обухвата: део слива Дунава на територији општине Ковин, на левој обали од границе општине Бела Црква до границе општине Ковин и града Панчева.</p>
				<p class="clan">Члан 21.</p>
				<p>Водна јединица „Јужни Банат – Вршац” обухвата: део сливног подручја Канала Банатска Паланка – Нови Бечеј (Хс ДТД) од границе општине Бела Црква и општине Вршац, на левој обали до ушћа Брзаве, на десној обали до границе општине Алибунар и општине Сечањ, са деловима подсливова на територији Републике Србије, Караша на десној обали узводно од КО Орешац, општина Вршац и КО Дупљаја, општина Бела Црква, Моравице, општина Вршац и Брзаве на левој обали и сливним подручјем Вршачког канала.</p>
				<p class="clan">Члан 22.</p>
				<p>Водна јединица „Тамиш – Дунав – Панчево” обухвата: део слива Дунава на левој обали од границе општине Ковин и града Панчева до ушћа Тамиша, са деловима подсливова Наделе, од ушћа до границе општине Ковачица и града Зрењанина и Тамиша, на левој обали од ушћа до границе општине Ковачица и града Зрењанина.</p>
				<p class="clan">Члан 23.</p>
				<p>Водна јединица „Панчевачки Рит” обухвата: део слива Дунава на левој обали, од ушћа Тамиша до Карашца, са деловима подсливова Тамиша на десној обали од ушћа до Карашца и Карашца на подручју Панчевачког Рита.</p>
				<p class="clan">Члан 24.</p>
				<p>Водна јединица „Средњи Банат – Зрењанин” обухвата: део слива Дунава на левој обали, од Карашца до ушћа Тисе, са деловима подсливова Карашца изван подручја Панчевачког Рита, и Тисе на левој обали, од ушћа до границе града Зрењанина и општине Нови Бечеј, са сливним подручјем Канала Бегеј, део сливног подручја Канала Банатска Паланка – Нови Бечеј (Хс ДТД) на левој обали од ушћа Брзаве, на десној обали од границе општина Алибунар и Сечањ, до границе града Зрењанина и општине Нови Бечеј, са деловима подсливова Брзаве на десној обали, Тамиша на левој обали узводно од границе општине Ковачица и града Зрењанина, на десној обали узводно од Карашца, и Старог Бегеја на територији Републике Србије и делом сливног подручја Пловног Бегеја (Хс ДТД) на територији Републике Србије, део подслива Наделе, узводно од границе општине Ковачица и града Зрењанина и део сливног подручја Шећеранског канала узводно од границе општина Кикинда и Нова Црња.</p>
				<p class="clan">Члан 25.</p>
				<p>Водна јединица „Шајкашка – Нови Сад” обухвата: део слива Дунава, на левој обали од ушћа Тисе до ушћа канала Татарница, КО Бегеч, град Нови Сад, на десној обали узводно од границе општине Инђија и општине Сремски Карловци на територији Републике Србије, са делом подслива Тисе на десној обали, од ушћа до границе општине Жабаљ и општине Нови Бечеј, са делом подслива Јегричке (Хс ДТД) на десној обали и на левој обали од ушћа до границе општине Темерин и општине Врбас и делом сливног подручја Канала Нови Сад – Савино Село (Хс ДТД) од ушћа, на левој обали до Јегричке (Хс ДТД) на десној обали до границе града Нови Сад и општине Бачки Петровац. </p>
				<p class="clan">Члан 26.</p>
				<p>Водна јединица „Средња Бачка – Бечеј” обухвата: део подслива Тисе на десној обали од границе општине Жабаљ и општине Нови Бечеј до границе општине Бечеј и општине Ада, са делом сливног подручја Канала Бечеј – Богојево (Хс ДТД) од ушћа до границе општине Бечеј и општине Србобран као и делом подслива Чика од ушћа до границе општине Бечеј и општине Бачка Топола.</p>
				<p class="clan">Члан 27.</p>
				<p>Водна јединица „Бачка – Врбас” обухвата: део сливног подручја Канала Бечеј – Богојево (Хс ДТД) од границе општине Бечеј и општине Србобран, на десној обали до Канала Нови Сад – Савино Село (Хс ДТД), на левој обали до Канала Косанчић – Мали Стапар (Хс ДТД), са делом подслива Криваје, од ушћа до границе општина Србобран и општине Мали Иђош и деловима сливних подручја Канала Врбас – Бездан (Хс ДТД), од ушћа до уставе Мали Стапар, Канала Нови Сад – Савино Село (Хс ДТД) на левој обали од Јегричке (Хс ДТД) до Канала Бечеј – Богојево (Хс ДТД), Канала Косанчић – Мали Стапар (Хс ДТД) на левој обали, и део сливног подручја Јегричке (Хс ДТД) на левој обали узводно од границе општине Темерин и општине Врбас.</p>
				<p class="clan">Члан 28.</p>
				<p>Водна јединица „Горњи Банат – Кикинда” обухвата: део подслива Тисе на територији Републике Србије, на левој обали узводно од границе града Зрењанина и општине Нови Бечеј, са делом подслива Златице на територији Републике Србије и делом сливног подручја Канала Банатска Паланка – Нови Бечеј (Хс ДТД) узводно од границе града Зрењанина и општине Нови Бечеј, са сливним подручјем Кикиндског канала и делом сливног подручја Шећеранског канала од ушћа до границе општине Кикинда и општине Нова Црња.</p>
				<p class="clan">Члан 29.</p>
				<p>Водна јединица „Сента – Сента” обухвата: део подслива Тисе на територији Републике Србије, на десној обали узводно од границе општине Бечеј и општине Ада, са деловима подсливова Чика на левој обали од границe општине Бечеј и општине Бачка Топола до границе општине Сента и града Суботице, и Кереша од ушћа до границе општине Кањижа и града Суботице, и део сливног подручја канала Хоргош – Мартонош на територији Републике Србије.</p>
				<p class="clan">Члан 30.</p>
				<p>Водна јединица „Криваја – Бачка Топола” обухвата: делове подсливова Криваје од границе општине Србобран и општине Мали Иђош до границе општине Бачка Топола и града Суботице и Чика на десној обали од границе општина Бечеј и Бачка Топола до границе општине Бачка Топола и града Суботице.</p>
				<p class="clan">Члан 31.</p>
				<p>Водна јединица „Северна Бачка – Суботица” обухвата: делове подсливова на територији Републике Србије Криваје, узводно од границе општине Бачка Топола и града Суботице, Чика, узводно од границе општина Сента и Бачка Топола и града Суботице, и Кереша узводно од границе општине Кањижа и града Суботице.</p>
				<p class="clan">Члан 32.</p>
				<p>Водна јединица „Дунав – Бачка Паланка” обухвата: део слива Дунава на левој обали од ушћа канала Татарница, КО Бегеч, град Нови Сад, до границе општине Оџаци и општине Апатин, са деловима сливних подручја Канала Бечеј – Богојево (Хс ДТД) на левој обали узводно од Канала Оџаци – Сомбор (Хс ДТД), на десној обали узводно од Канала Нови Сад – Савино Село (Хс ДТД), Канала Нови Сад – Савино Село (Хс ДТД) на десној обали од границе града Новог Сада и општине Бачки Петровац до Канала Бечеј – Богојево (Хс ДТД), Канала Оџаци – Сомбор (Хс ДТД), на десној обали од Канала Бечеј – Богојево (Хс ДТД) до границе општине Оџаци и града Сомбора, и сливним подручјем Канала Бачки Петровац – Каравуково (Хс ДТД).</p>
				<p class="clan">Члан 33.</p>
				<p>Водна јединица „Западна Бачка – Сомбор” обухвата: део слива Дунава на левој обали узводно од границе општине Оџаци и општине Апатин на територији Републике Србије, са деловима сливних подручја Канала Бечеј – Богојево (Хс ДТД), на левој обали од Канала Косанчић – Мали Стапар (Хс ДТД) до Канала Оџаци – Сомбор (Хс ДТД), Канала Косанчић – Мали Стапар (Хс ДТД) на десној обали, Канала Врбас – Бездан (Хс ДТД) узводно од уставе Мали Стапар, Канала Оџаци – Сомбор (Хс ДТД) на десној обали од границе општине Оџаци и града Сомбора, на левој обали од Канала Бечеј – Богојево (Хс ДТД) до Канала Врбас – Бездан (Хс ДТД)) и Бајског канала на територији Републике Србије, делом подслива Плазовића на територији Републике Србије и сливним подручјем Канала Пригревица – Бездан (Хс ДТД). </p>
				<p class="clan">Члан 34.</p>
				<p>Водна јединица „Велика Морава – Смедерево” обухвата: део подслива Велике Мораве на левој обали од ушћа Језаве до ушћа Јасенице, са делом подслива Језаве на десној обали и на левој обали узводно од границе КО Липе I и Радинац, град Смедерево.</p>
				<p class="clan">Члан 35.</p>
				<p>Водна јединица „Велика Морава – Пожаревац” обухвата: део подслива Велике Мораве на десној обали од границе КО Батовац и Брежане, град Пожаревац, до ушћа Булињака, са подсливом потока Точак и делом подслива Булињака на десној обали.</p>
				<p class="clan">Члан 36.</p>
				<p>Водна јединица „Јасеница – Смедеревска Паланка” обухвата: део подслива Велике Мораве на левој обали од ушћа Јасенице до ушћа Гибавице, са подсливом Јасенице и делом подслива Гибавице на левој обали.</p>
				<p class="clan">Члан 37.</p>
				<p>Водна јединица „Лепеница – Крагујевац” обухвата: део подслива Велике Мораве на левој обали од ушћа Гибавице до ушћа Кијевског потока, са подсливовима Раче и Лепенице и деловима подсливова Гибавице на десној обали и Кијевског потока на левој обали.</p>
				<p class="clan">Члан 38.</p>
				<p>Водна јединица „Велика Морава – Јагодина, Свилајнац” обухвата: део подслива Велике Мораве на десној обали од ушћа Булињака до границе града Јагодинe и општине Ћуприја, са подсливом Ресаве и делом подслива Булињака на левој обали и део подслива Велике Мораве на левој обали од ушћа Кијевског потока до границе КО Мијатовац и Остриковац, општина Ћуприја, са подсливовима Белице и Лугомира и делом подслива Кијевског потока на десној обали.</p>
				<p class="clan">Члан 39.</p>
				<p>Водна јединица „Велика Морава – Ћуприја, Параћин” обухвата: део подслива Велике Мораве на десној обали узводно од границе града Јагодинe и општине Ћуприја, са подсливовима Раванице, Црнице и Јовановачке реке, део подслива Велике Мораве на левој обали узводно од границе КО Мијатовац и Остриковац, општина Ћуприја, са подсливом Каленићке и део подслива Јужне Мораве, од ушћа на левој обали до границе општине Ћићевац и града Крушевца, на десној обали до ушћа Рујишке реке.</p>
				<p class="clan">Члан 40.</p>
				<p>Водна јединица „Јужна Морава – Алексинац” обухвата: део подслива Јужне Мораве, на левој обали од границе општине Ћићевац и града Крушевца до ушћа Топлице, са подсливом Крајковачке реке и део подслива Јужне Мораве, на десној обали од ушћа Рујишке реке до ушћа Топлице, са подсливовима Рујишке реке, Моравице на територији општине Алексинац, Трнавске реке и Топоничке реке.</p>
				<p class="clan">Члан 41.</p>
				<p>Водна јединица „Нишава – Ниш, Димитровград” обухвата: део подслива Нишаве на територији Републике Србије, са подсливовима Кутинске и Коритничке реке, деловима подсливова Темштице и Габерске на територији Републике Србије и делом подслива Јерме, од ушћа до државне границе са Републиком Бугарском.</p>
				<p class="clan">Члан 42.</p>
				<p>Водна јединица „Јужна Морава – Лесковац” обухвата: део подслива Јужне Мораве од ушћа Топлице до ушћа Власине, са подсливовима Топлице, Пусте реке на територији општине Дољевац, Јабланице на територији града Лесковац и Ветернице, и део подслива Ибра на територији општине Брус.</p>
				<p class="clan">Члан 43.</p>
				<p>Водна јединица „Јужна Морава – Врање” обухвата: део подслива Јужне Мораве узводно од ушћа Власине, са подсливовима Власине, Врле, Бањске реке на територији града Врање и Моравице на територији општине Бујановац и делом подслива Биначке Мораве ван територије Аутономне покрајине Косово и Метохија, део подслива Јерме узводно од државне границе са Републиком Бугарском и делове подсливова Драговиштице и Пчиње на територији Републике Србије.</p>
				<p class="clan">Члан 44.</p>
				<p>Водна јединица „Западна Морава – Крушевац” обухвата: део подслива Западне Мораве од ушћа до границе града Краљево и града Чачак, са подсливовима Расине, Пепељуше и Груже. </p>
				<p class="clan">Члан 45.</p>
				<p>Водна јединица „Западна Морава – Чачак” обухвата: део подслива Западне Мораве узводно од границе града Краљево и града Чачак, са подсливовима Чемернице, Каменице на територији града Чачак, Бјелице, Моравице на територији општине Ариље и Ђетиње.</p>
				<p class="clan">Члан 46.</p>
				<p>Водна јединица „Јужна Морава – Аутономна покрајина Косово и Метохија” обухвата: део подслива Биначке Мораве на територији Аутономне покрајине Косово и Метохија.</p>
				<p class="clan">Члан 47.</p>
				<p>Водна јединица „Ибар – Краљево, Нови Пазар” обухвата: део подслива Ибра ван територије Аутономне покрајине Косово и Метохија, са подсливовима Лопатнице, Студенице, Рашке и Видрењака.</p>
				<p class="clan">Члан 48.</p>
				<p>Водна јединица „Ибар – Аутономна покрајина Косово и Метохија” обухвата: део подслива Ибра на територији Аутономне покрајине Косово и Метохија и део подслива Лепенца на територији Републике Србије.</p>
				<p class="clan">Члан 49.</p>
				<p>Водна јединица „Бели Дрим и Плавска река – Аутономна покрајина Косово и Метохија” обухвата: део слива Белог Дрима и део подслива Плавске реке на територији Републике Србије.</p>
				<p class="clan">Члан 50.</p>
				<p>Графички приказ граница територија обухваћених водним јединицама из члана 2. овог правилника дат је у Прилогу – Водне јединице на територији Републике Србије, који је одштампан уз овај правилник и чини његов саставни део.</p>
				<p class="clan">Члан 51.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-100/2017-07</p>
				<p class="potpis">У Београду, 17. јануара 2018. године</p>
				<p class="potpis">Министар,</p>
				<p class="potpis"><span class="bold">Бранислав Недимовић, </span>с.р.</p>
				<p class="clan" style="text-align: right">Прилог</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Vodne_jedinice_opt.jpeg&amp;doctype=reg&amp;abc=cba&amp;eli=true&amp;eliActId=424781&amp;regactid=424781" alt="Vodne_jedinice.tif"></p>
	</div>


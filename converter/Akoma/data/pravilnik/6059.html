


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 15. став 4. Закона о обављању саветодавних и стручних послова у области пољопривреде („Службени гласник РС”, број 30/10),</p>
	<p>Министар пољопривреде и заштите животне средине доноси</p>
	<p>&nbsp;</p>
	<p class="odluka-zakon">ПРАВИЛНИК</p>
	<p class="naslov">о обрасцу и садржини идентификационе картице пољопривредног саветодавца, као и начину њеног коришћења, издавања и поништавања</p>
	<p class="naslov"><span style="font-weight: 400">"Службени гласник РС", број 
	72 од 14. јула 2014.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописује се образац и садржина идентификационе картице, као и начин њеног коришћења, издавања и поништавања.</p>
	<p class="clan">Члан 2.</p>
	<p>Садржина идентификационе картице дата је у Обрасцу –Идентификациона картица пољопривредног саветодавца, који је одштампан уз овај правилник и чини његов саставни део.</p>
	<p class="clan">Члан 3.</p>
	<p>Идентификациона картица је правоугаоног облика, димензија 65 x 95 mm, израђена на хартији дебљине 120 g/m² и заштићена ПВЦ провидним омотом.</p>
	<p class="clan">Члан 4.</p>
	<p>Предња страна идентификационе картице садржи:</p>
	<p>1) у горњем делу на средини – грб Републике Србије;</p>
	<p>2) испод грба на средини текст, који гласи:</p>
	<p>„Република Србија</p>
	<p>МИНИСТАРСТВО ПОЉОПРИВРЕДЕ</p>
	<p>И ЗАШТИТЕ ЖИВОТНЕ СРЕДИНЕ</p>
	<p>ПОЉОПРИВРЕДНИ САВЕТОДАВАЦ”;</p>
	<p>3) испод тог текста, са десне стране, место за фотографију пољопривредног саветодавца, димензија 25 x 30 mm, преко које се у доњем левом углу утискује печат министарства надлежног за послове пољопривреде (у даљем тексту: Министарство);</p>
	<p>4) испод места за фотографију једно испод другог уписан текст:</p>
	<p>(1) „ИМЕ”, са означеним местом за уписивање имена пољопривредног саветодавца,</p>
	<p>(2) „ПРЕЗИМЕ” са означеним местом за уписивање презимена пољопривредног саветодавца,</p>
	<p>(3) „Број и датум решења о издавању лиценце” са означеним местом за уписивање броја и датума решења о издавању лиценце,</p>
	<p>(4) „Послодавац” са означеним местом за уписивање пословног имена и седишта послодавца.</p>
	<p>Полеђина идентификационе картице садржи: </p>
	<p>1) у горњем делу, на средини, реч: „ОБЛАСТ” са означеним местом за уписивање области у којој пољопривредни саветодавац обавља саветодавне послове;</p>
	<p>2) испод тога текст, који гласи:</p>
	<p>„У вршењу саветодавних послова пољопривредни саветодавац има права и дужности утврђене законом којим се уређује обављање саветодавних и стручних послова у области пољопривреде.</p>
	<p>Приликом престанка радног односа, односно престанком важења лиценце картицу вратити издаваоцу.”;</p>
	<p>3) испод тог текста, на левој страни, у загради, уписане речи: „Датум издавања”, изнад којих је означено место за уписивање датума издавања идентификационе картице;</p>
	<p>4) испод тога, на средини, место означено за печат органа који издаје идентификациону картицу („МП”), а десно место означено за потпис министра који је надлежан за послове пољопривреде, испод којег је уписана реч: „Министар”;</p>
	<p>5) испод тога, у доњем делу лево, место означено за својеручни потпис пољопривредног саветодавца испод кога су, у загради, уписане речи: „Својеручни потпис”.</p>
	<p class="clan">Члан 5.</p>
	<p>Пољопривредни саветодавац је власник идентификационе картице и у вршењу саветодавних послова у пољопривреди носи је са собом.</p>
	<p>Идентификациона картица користи се приликом идентификације и доказивања својства пољопривредног саветодавца.</p>
	<p class="clan">Члан 6. </p>
	<p>Идентификациона картица издаје се подношењем захтева датог у Прилогу – Захтев за издавање идентификационе картице, који је одштампан уз овaј правилник и чини његов саставни део (у даљем тексту: Прилог), а који Министарству подноси физичко лице које испуњава услове у складу са законом којим се уређује обављање саветодавних и стручних послова у области пољопривреде.</p>
	<p>Уз захтев из става 1. овог члана подноси се:</p>
	<p>1) фотокопија радне књижице;</p>
	<p>2) доказ о уплаћеној административној такси, у складу са законом којим се уређују републичке административне таксе;</p>
	<p>3) две фотографије величине 25 x 30 mm.</p>
	<p>Идентификациона картица издаје се, након провере испуњености услова, у складу са законом којим се уређује обављање саветодавних и стручних послова у области пољопривреде и законом којим се уређује општи управни поступак. 
	</p>
	<p class="clan">Члан 7.</p>
	<p>Пољопривредни саветодавац који изгуби, оштети или на други начин остане без идентификационе картице, без одлагања, оглашава идентификациону картицу неважећом у „Службеном гласнику Републике Србије” и Министарству подноси захтев, дат у Прилогу, ради издавања нове идентификационе картице.</p>
	<p>Пољопривредни саветодавац уз захтев из става 1. овог члана подноси доказ о оглашавању.</p>
	<p class="clan">Члан 8.</p>
	<p>У случају престанка важења лиценце, односно престанка радног односа пољопривредни саветодавац враћа идентификациону картицу Министарству ради њеног поништавања, у складу са законом којим се уређује обављање саветодавних и стручних послова у области пољопривреде и законом којим се уређује општи управни поступак.</p>
	<p class="clan">Члан 9.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2015. године.</p>
	<p class="potpis">Број 110-00-60/2014-09</p>
	<p class="potpis">У Београду, 1. јула 2014. године</p>
	<p class="potpis">Министар,</p>
	<p class="potpis">проф. др <span class="bold">Снежана Богосављевић Бошковић, 
	</span>с.р.</p>
	<p class="potpis">&nbsp;</p>
	<p class="potpis"><b><span lang="hr">ПРИЛОЗИ</span></b></p>
	<p class="potpis" style="text-align: left"><span lang="hr">Образац 1 -
	<a target="_blank" href="http://www.pravno-informacioni-sistem.rs/SlGlasnikPortal/prilozi/obr1.htm&amp;doctype=reg&amp;abc=cba&amp;eli=true&amp;eliActId=418604&amp;regactid=418604"><font color="#008000">
	Идентификациона картица пољопривредног саветодавца</font></a></span></p>
	<p class="potpis" style="text-align: left"><span lang="hr">Прилог 1 -
	<a target="_blank" href="http://www.pravno-informacioni-sistem.rs/SlGlasnikPortal/prilozi/prilog1.htm&amp;doctype=reg&amp;abc=cba&amp;eli=true&amp;eliActId=418604&amp;regactid=418604"><font color="#008000">Захтев 
	за издавање идентификационе картице</font></a></span></p>
	<p>&nbsp;</p>
	<p>&nbsp;</p>


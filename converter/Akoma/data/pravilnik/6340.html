


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 134. став 8. Закона о пловидби и лукама на унутрашњим водама („Службени гласник РСˮ, бр. 73/10, 121/12, 18/15, 96/15 – др. закон, 92/16, 104/16 – др. закон, 113/17 – др. закон и 41/18),</p>
			<p class="Basic-Paragraph">Министар грађевинарства, саобраћаја и инфраструктуре, уз сагласност министрa здравља, доноси</p>
			<p class="odluka-zakon">ПРАВИЛНИК</p>
			<p class="odluka-zakon">о условима у погледу здравствене способности чланова посаде бродова и других пловила, као и условима и начину вршења здравственог надзора</p>
			<p class="centar">"Службени гласник РС", број 90 од 31. новембра 
			2018.</p>
			<p class="bold">Уводнa одредба</p>
			<p class="clan">Члан 1.</p>
			<p class="Basic-Paragraph">Овим правилником прописују се услови у погледу здравствене способности чланова посаде бродова и других пловила, услови које здравствена установа за вршење здравствених прегледа чланова посаде бродова мора да испуњава у погледу кадрова, простора и опреме, програм и ближи услови за спровођење курса за стицање знања потребног за вршење здравствених прегледа чланова посаде, образац уверења о здравственој способности чланова посаде, односно картона извршеног здравственог прегледа чланова посаде, као и услови и начин вршења здравственог надзора.</p>
			<p class="clan">I. УСЛОВИ У ПОГЛЕДУ ЗДРАВСТВЕНЕ СПОСОБНОСТИ ЧЛАНОВА ПОСАДЕ БРОДА</p>
			<p class="clan">Члан 2.</p>
			<p class="Basic-Paragraph">Услови у погледу здравствене способности које морају да испуњавају чланови посаде бродова унутрашње пловидбе, а који се односе на физичку и психичку способност да врше послове на броду, утврђују се према врсти и степену физичког и психичког стања, обољења, повреде и оштећења, као и према врсти пловила.</p>
			<p class="Basic-Paragraph">Здравствена способност подразумева стање члана посаде брода без болести или инвалидитета због којих члан посаде брода не би могао да у било ком тренутку извршава дате послове на броду, да извршава послове потребне за управљање бродом и да правилно запажа своју околину. </p>
			<p class="bold">Здравствена способност члана посаде брода</p>
			<p class="clan">Члан 3.</p>
			<p class="Basic-Paragraph">Чланови посаде брода за вршење послова на броду испуњавају услове у погледу здравствене способности, односно сматрају се способним за вршење послова на броду, ако не болују од неке од следећих болести и ако немају неку од следећих повреда или телесних оштећења:</p>
			<p class="Basic-Paragraph">1) инфективне болести: инфективнe болести у акутној фази и месец дана након завршене терапије акутног стања;</p>
			<p class="Basic-Paragraph">2) малигни неоплазми: малигни неоплазми органа и ткива у фази терапије до клиничког излечења и опоравка;</p>
			<p class="Basic-Paragraph">3) болести крви и крвотворних органа и поремећаји имунитета:</p>
			<p class="Basic-Paragraph">(1) мегалобластне анемије са компликацијама на нервном и кардиоваскуларном систему;</p>
			<p class="Basic-Paragraph">(2) некомпензоване (хемоглобин мањи од 100gr/L – мањи од 60%) корпускуларне, екстракорпускуларне и аутоимунске хемолитичке анемије;</p>
			<p class="Basic-Paragraph">(3) инсуфицијенција коштане сржи;</p>
			<p class="Basic-Paragraph">(4) полицитемија са компликацијама (хипертензија, тромбозе, поремећаји функције миокарда и централног нервног система);</p>
			<p class="Basic-Paragraph">(5) тромбоцитопенија (мегакариоцитна и амегакариоцитна) са бројем тромбоцита, уз терапију, мањим од 100 x 10<span class="superscript">9</span>/L;</p>
			<p class="Basic-Paragraph">(6) хемофилија са коштано-зглобним променама;</p>
			<p class="Basic-Paragraph">(7) хепатични облици порфирија;</p>
			<p class="Basic-Paragraph">(8) хроничне леукемије и друге мијелопролиферативне болести у непотпуној клиничкој и хематолошкој ремисији;</p>
			<p class="Basic-Paragraph">(9) плазмоцитом (са бубрежном инсуфицијенцијом, изразитијим променама на костима, срчаном инсуфицијенцијом и инсфуцијенцијом коштане сржи);</p>
			<p class="Basic-Paragraph">4) ендокрине болести, болести исхране и метаболизма:</p>
			<p class="Basic-Paragraph">(1) дијабетес мелитус (јувенилни и инсулин зависан адултни дијабетес) и инсулин независни дијабетес мелитус са компликацијама (очним, нервним или кардиоваскуларним поремећајима);</p>
			<p class="Basic-Paragraph">(2) хипертиреозе тежег облика са окулобуларним синдромом или кардиоваскуларним компликацијама, тежи облици хипотиреозе праћени брадипсихијом;</p>
			<p class="Basic-Paragraph">(3) хипер и хипоаденокортицизам у тежим облицима;</p>
			<p class="Basic-Paragraph">(4) инсипидни дијабет;</p>
			<p class="Basic-Paragraph">(5) феохромоцитом;</p>
			<p class="Basic-Paragraph">(6) хронична гихтична артропатија и пирофосфатна и хидроксиапатитна артропатија;</p>
			<p class="Basic-Paragraph">5) душевни поремећаји и поремећаји понашања:</p>
			<p class="Basic-Paragraph">(1) депресија тежег степена праћена поремећајем концентрације, памћења, понашања и психомоторне координације;</p>
			<p class="Basic-Paragraph">(2) акутне психотичне епизоде било ког типа или узрока;</p>
			<p class="Basic-Paragraph">(3) хронична схизофренија и суманути поремећаји који нису у ремисији дужег трајања и добро регулисаној;</p>
			<p class="Basic-Paragraph">(4) деменција или било који органски мождани поремећај;</p>
			<p class="Basic-Paragraph">(5) поремећаји развоја психе и душевна заосталост;</p>
			<p class="Basic-Paragraph">(6) поремећаји понашања (поремећаји личности дубљег неуротичног карактера до нивоа психотичног и душевни поремећаји после повреде главе);</p>
			<p class="Basic-Paragraph">(7) неуротски и психички поремећаји и стања (језгровне неурозе, фобичне, опсесивне, компулзивне, анксиозне, депресивне);</p>
			<p class="Basic-Paragraph">(8) поремећај структуре личности (параноидни, схизоидни, депресивни, асоцијални, агресивни);</p>
			<p class="Basic-Paragraph">(9) злоупотреба, коришћење и зависност од психоактивних супстанци дрога и алкохола у степену хроничног алкохолизма;</p>
			<p class="Basic-Paragraph">6) болести нервног система:</p>
			<p class="Basic-Paragraph">(1) неуродегенеративне болести, демијелинизације (мултипла склероза), неспецифична и специфична обољења са оштећењем равнотеже (постуралности) отежаног хода, невољним покретима, у степену средње или тешке онеспособљености моторно-функционалног система, уз очуван когнитивни статус и бихевиоралне способности;</p>
			<p class="Basic-Paragraph">(2) сви облици епилепсије и поремећаји спавања (нарколепсија);</p>
			<p class="Basic-Paragraph">(3) стања после повреде главе са губитком свести, у степену трајног неуролошког дефицита, који нарушава моторну функцију организма, и/или подразумева трајне психичке или неуропсихиолошке поремећаје;</p>
			<p class="Basic-Paragraph">(4) хередитарне полинеуропатије и полинеуропатије друге и непознате етиологије испољене отежаним ходом и значајним смањењем грубе моторне снаге;</p>
			<p class="Basic-Paragraph">(5) бенигни и малигни тумори ЦНС-а који су значајно нарушили моторни интегритет, когнитивни статус и бихевиоралне способности;</p>
			<p class="Basic-Paragraph">(6) прогресивна мишићна и неуромишићна обољења у узнапредованом степену;</p>
			<p class="Basic-Paragraph">(7) хемипарезе и хемиплегије;</p>
			<p class="Basic-Paragraph">7) болести ока и припојака ока:</p>
			<p class="Basic-Paragraph">(1) поремећаји оштрине вида и других видних функција које не одговарају условима прописаним чланом 4. овог правилника;</p>
			<p class="Basic-Paragraph">(2) функционална једноокост (монокулус) или анатомски губитак једног ока (анофталмија);</p>
			<p class="Basic-Paragraph">(3) птоза горњих очних капака који прекривају горњу половину зеница или више;</p>
			<p class="Basic-Paragraph">(4) страбизам (хетеротропија);</p>
			<p class="Basic-Paragraph">(5) пареза или парализа спољашњих очних мишића са или без диплопије;</p>
			<p class="Basic-Paragraph">(6) нистагмус;</p>
			<p class="Basic-Paragraph">(7) јача замућења рожњаче која компромитују видну оштрину;</p>
			<p class="Basic-Paragraph">(8) кератоконус;</p>
			<p class="Basic-Paragraph">(9) хиперметропија или миопија (далековидост или кратковидост) већа од наведених ограничења по здравственим групама;</p>
			<p class="Basic-Paragraph">(10) астигматизам већи од наведених ограничења по здравственим групама;</p>
			<p class="Basic-Paragraph">(11) глауком (примарни и секундарни);</p>
			<p class="Basic-Paragraph">(12) поремећај видног поља (сужење видног поља, објективни или апсолутни скотом);</p>
			<p class="Basic-Paragraph">(13) катаракта;</p>
			<p class="Basic-Paragraph">(14) аблација мрежњаче, као и друга обољења мрежњаче и судовњаче;</p>
			<p class="Basic-Paragraph">(15) болести очног нерва;</p>
			<p class="Basic-Paragraph">(16) нераспознавање боја;</p>
			<p class="Basic-Paragraph">(17) анизометропија (разлика у диоптријској јачини корекционих сочива левог и десног ока) већа од наведених ограничења по здравственим групама;</p>
			<p class="Basic-Paragraph">(18) поремећај адаптације на таму;</p>
			<p class="Basic-Paragraph">(19) поремећаји оштрине вида и других видних способности испод услова прописаних чланом 2. овог правилника, односно поремећаји оштрине вида који се не могу кориговати за успешно обављање радних задатака;</p>
			<p class="Basic-Paragraph">(20) функционална једноокост или анатомски губитак вида једног ока;</p>
			<p class="Basic-Paragraph">(21) кератоконус, глауком, аблација ретине и друга обољења или мане вида које функцију вида ремете толико да не могу успешно обављати радне задатке.</p>
			<p class="Basic-Paragraph">Стања или обољења органа вида наведена у подтач. од (1) до (18) ове тачке представљају контраиндикацију за рад само онда ако су праћена таквим степеном умањења видне оштрине и/или других видних функција испод критеријума из члана 2. овог правилника, што значи да једно исто стање или обољење може представљати контраиндикацију за једну здравствену групу, а за другу не, у зависности од стања видних функција са једне и видних захтева наведене здравствене групе са друге стране;</p>
			<p class="Basic-Paragraph">8) болести ува и болести мастоидног наставка:</p>
			<p class="Basic-Paragraph">(1) сва обољења и стања вестибуларног апарата са поремећајима равнотеже;</p>
			<p class="Basic-Paragraph">(2) сва обољења и стања праћена губитком слуха од преко 15% по међународним Fowler-Sabine-овим таблицама при првом прегледу и преко 20% при периодичном прегледу (отитиси, стања после операције средњег и унутрашњег ува, отоскелроза, М. Мanier, трауматска, токсична и друга оштећења слуха и вестибуларног апарата);</p>
			<p class="Basic-Paragraph">9) болести срца и крвних судова:</p>
			<p class="Basic-Paragraph">(1) пресинкопална и синкопална стања проузрокована:</p>
			<p class="Basic-Paragraph">– обољењима SA чвора;</p>
			<p class="Basic-Paragraph">– хиперсензитивним синусом царотицусом;</p>
			<p class="Basic-Paragraph">– AV блоком II степена (тип Mobitz I удружен са структурним обољењем срца и тип Mobitz II (интермитентни/перманентни));</p>
			<p class="Basic-Paragraph">– AV блоком III степена (интермитентни/перманентни);</p>
			<p class="Basic-Paragraph">– алтерирајућим блоком леве и десне гране Hiss-овог снопа;</p>
			<p class="Basic-Paragraph">– трифасцикуларним блоком;</p>
			<p class="Basic-Paragraph">– атријалним тахикардијама;</p>
			<p class="Basic-Paragraph">– синдромом преексцитације;</p>
			<p class="Basic-Paragraph">– другим обољењима срца која доводе до синкопалних стања;</p>
			<p class="Basic-Paragraph">(2) вентрикуларне тахикардије;</p>
			<p class="Basic-Paragraph">(3) аритмогена дисплазија десне коморе;</p>
			<p class="Basic-Paragraph">(4) синдром продуженог QТ интервала (идиопатска и стечена форма);</p>
			<p class="Basic-Paragraph">(5) стања после уградње имплантабилних кардиовертер дефибрилатора;</p>
			<p class="Basic-Paragraph">(6) манифестна срчана инсуфицијенција и све болести миокарда са смањењем EF испод 50%;</p>
			<p class="Basic-Paragraph">(7) урођене и стечене срчане мане са компликацијама;</p>
			<p class="Basic-Paragraph">(8) инфаркт миокарда до шест месеци од настанка акутног коронарног синдрома;</p>
			<p class="Basic-Paragraph">(9) ангина пекторис – сви облици;</p>
			<p class="Basic-Paragraph">(10) хипертрофичне, рестриктивне и инфилтративне кардиомиопатије;</p>
			<p class="Basic-Paragraph">(11) хронични перикардитиси – констриктивни/ефузионо-констриктивни; </p>
			<p class="Basic-Paragraph">(12) плућна емболија са плућном хипертензијом или рекурентна плућна емболија;</p>
			<p class="Basic-Paragraph">(13) хипертензивна болест срца са вредностима ≥180/120 mmHg (под терапијом) и/или значајним оштећењем циљних органа;</p>
			<p class="Basic-Paragraph">(14) једнострана или обострана сужења каротидних артерија ≥70%;</p>
			<p class="Basic-Paragraph">(15) морфолошке аномалије каротидних артерија са хемодинамским значајем;</p>
			<p class="Basic-Paragraph">(16) анеуризматске деформације аорте;</p>
			<p class="Basic-Paragraph">10) болести система за дисање:</p>
			<p class="Basic-Paragraph">(1) хронична опструктивна болест плућа тешког степена (FEV1 испод 50% норме CECA);</p>
			<p class="Basic-Paragraph">(2) средње тешка трајна бронхијална астма према класификацији Европског респираторног друштва (свакодневни симптоми, свакодневна потреба за узимањем инхалационих бронходилататора кратког дејства, ноћни напади више од једанпут недељно, FEV1 или PEF ван напада већи од 60% а мањи од предвиђене вредности), варијабилност PEF већа од 30%;</p>
			<p class="Basic-Paragraph">(3) хронична рестриктивна плућна болест са смањењем виталног капацитета испод 50% норме CECA;</p>
			<p class="Basic-Paragraph">(4) хронична плућна инсуфицијенција у мировању било ког узрока;</p>
			<p class="Basic-Paragraph">11) болести система за варење:</p>
			<p class="Basic-Paragraph">(1) Crown-ова болест, улцерозни колитис (тежи облици болести), синдром лоше апсорпције;</p>
			<p class="Basic-Paragraph">(2) обољења панкреаса (тешки облици хроничног панкреатитиса са израженим диспептичним сметњама и поремећајем гликорегулације);</p>
			<p class="Basic-Paragraph">(3) обољења јетре (хронични активни хепатитис, компензована и декомпензована цироза јетре, особе са хроничним перзистентним хепатитисом подлежу контроли на две године, калкулоза жучне кесице привремена је контраиндикација, до операције);</p>
			<p class="Basic-Paragraph">12) болести коже и болести поткожног ткива:</p>
			<p class="Basic-Paragraph">(1) на пословима у служби палубе: витилиго тежег степена, соларна уртикарија, тежи облици хроничне уртикарије, неуродерматитис са генерализованим променама, генерализована псоријаза, хроничне булозне дерматозе, микозе са захватањем унутрашњих органа;</p>
			<p class="Basic-Paragraph">(2) на пословима у служби машине: тежи облици контактног дерматитиса, хронична уртикарија са Quincke-овим едемом или без њега, генерализована псоријаза, хроничне булозне дерматозе, микозе са захватањем унутрашњих органа;</p>
			<p class="Basic-Paragraph">(3) оболели од венеричних обољења привремено су неспособни за рад, до излечења;</p>
			<p class="Basic-Paragraph">13) болести мишићно-коштаног система и везивног ткива – на претходном прегледу лица морају имати очувану и еутоничну мускулатуру, неоштећен коштано-зглобни систем, конгруентност зглобова и њихову нормалну покретљивост, очувану капсулу зглоба и интактан лигаментарни апарат. Контраиндикације за рад на бродовима при периодичном прегледу јесу:</p>
			<p class="Basic-Paragraph">(1) опште афекције коштано-зглобног система (урођене метаболичке, хормоналне, мешовите, коштане дисплазије, упале, дегенеративне болести, артропатије, последице одузетости);</p>
			<p class="Basic-Paragraph">(2) тумори коштано-зглобног система малигни или бенигни са ограничењем функције;</p>
			<p class="Basic-Paragraph">(3) сва стања са умањеном функцијом горњих и доњих екстремитета: урођене мане, стечене мане, посттрауматска стања, ограничени покрети у зглобовима (анкилоза), дегенеративне болести у одмаклом стадијуму, специфичне упале, упални реуматизам, хронични остеомијелитис, недостатак екстремитета, скраћење екстремитета у знатном степену, мишићна слабост, пареза или парализа нерава, реуматоидни артритис у одмаклом стадијуму, стање после операције и уградње металних имплантата, ампутација екстремитета и њихових важнијих делова (шака, стопала, више прстију шаке или стопала);</p>
			<p class="Basic-Paragraph">(4) сва стања са умањеном функцијом кичменог стуба: сваки испад сегмента кичменог стуба, упални процеси специфични и неспецифични, знатно ограничени покрети кичменог стуба, прогресивна мишићна обољења, упални реуматизам, хронични лумбални синдром са неуролошким испадом, нестабилност сегмента кичменог стуба, мијелопатија, обољења и повреде кичмене мождине са последицама;</p>
			<p class="Basic-Paragraph">(5) системски еритемски лупус, прогресивна системска склероза, дерматомиозитис–полимиозитис, Sjogren-ов синдром;</p>
			<p class="Basic-Paragraph">14) болести и стања мокраћно-полног система:</p>
			<p class="Basic-Paragraph">(1) хронична бубрежна инсуфицијенција, без обзира на порекло, уколико је клиренс креатинина нижи од 60 mL/min;</p>
			<p class="Basic-Paragraph">(2) нефротички синдром са израженом протеинуријом (преко 3 g дневно);</p>
			<p class="Basic-Paragraph">(3) ренална гликозурија праћена повишеним вредностима шећера у урину;</p>
			<p class="Basic-Paragraph">(4) парцијални или тотални Fancon-јев синдром праћен аминоацидуријом, гликозуријом, фосфатуријом;</p>
			<p class="Basic-Paragraph">(5) тубулопатије праћене поремећајем електролитног и/или ацидобазног баланса;</p>
			<p class="Basic-Paragraph">(6) хронични пијелонефритис праћен хроничном бактериуријом и повишеним вредностима запаљењских индикатора;</p>
			<p class="Basic-Paragraph">(7) конгениталне малформације мокраћне бешике и уретера са оштећењем бубрежне функције.</p>
			<p class="Basic-Paragraph">Привремена контраиндикациjа је уролитијаза, до терапијске интервенције.</p>
			<p class="bold">Видне способности</p>
			<p class="clan">Члан 4.</p>
			<p class="Basic-Paragraph">Чланови посаде брода за вршење послова на броду морају поред услова из члана 3. овог правилника да испуњавају и услове у погледу видне способности:</p>
			<p class="Basic-Paragraph">1) на пословима у служби палубе:</p>
			<p class="Basic-Paragraph">(1) оштрину вида без корекције сваког ока посебно минимум 0,7 или 1,0 бољег, а минимум 0,5 слабијег ока уз могућност пуне корекције ±2,0 Dsph и постизање стерео вида уз обавезно ношење наочара или контактних сочива;</p>
			<p class="Basic-Paragraph">(2) нормалну способност распознавања боја, што се утврђује псеудоизохроматским таблицама. Радно су способна и лица са лаганом аномалном трихромазијом испитаном Farnsworh-овим тестом и Nagel-овим аномалоскопом, с тим да се аномални количник (АQ) налази унутар распона од 0,5 до 1,6;</p>
			<p class="Basic-Paragraph">(3) нормално видно поље и не смеју боловати од ноћног слепила. Под нормалним видним пољем сматра се периметријски налаз код којег периферна изоптера сваког ока није ужа од 60 степени и без скотома је у видном пољу. За испитивање ноћног слепила довољно је извођење тестова брзе реадаптације на светло и таму;</p>
			<p class="Basic-Paragraph">2) на пословима у служби машине:</p>
			<p class="Basic-Paragraph">(1) оштрину вида сваког ока посебно са или без корекције минимум 0,7 с тим да корекциона вредност не сме прећи ±4,0 Dsph а разлика корекционог стакла између једног и другог ока не сме бити већа од 2,0 Dsph уз обавезно ношење наочара или контактних сочива и добар стереовид;</p>
			<p class="Basic-Paragraph">(2) нормална способност распознавања боја по Ishar-ним таблицама с тим да се не може толерисати и аномална трихромазија, док се дихромати и монохромати искључују.</p>
			<p class="bold">Слушне (аудиовестибуларне) способности</p>
			<p class="clan">Члан 5.</p>
			<p class="Basic-Paragraph">Чланови посаде брода за вршење послова на броду морају поред услова из чл. 3. и 4. овог правилника да испуњавају и услове у погледу слушне (аудиовестибуларне) способности:</p>
			<p class="Basic-Paragraph">1) да им аудиолошки налаз не прелази граничне вредности предвиђене за раднике изложене буци, уз могућу толеранцију перцептивне редукције слуха у форми уског скотома до максимум 50 Db на 4000 Hz уз нормалан слух на непосредно нижој и вишој октави или десцендирајуће редукције иза 4000 Hz са падом највише 30 Db на непосредно вишој октави;</p>
			<p class="Basic-Paragraph">2) да имају очувану функцију вестибуларног система верификовану тестовима динамостатике, топлотним и ротаторним подражавањем у физиолошким границама.</p>
			<p class="clan">Члан 6.</p>
			<p class="Basic-Paragraph">Сматра се да члан посаде брода испуњава услове у погледу здравствене способности и ако се редовним прегледом утврде одступања:</p>
			<p class="Basic-Paragraph">1) у погледу видне способности:</p>
			<p class="Basic-Paragraph">(1) члан посаде брода у служби палубе ако има оштрину вида без корекције минимум 0,5 Dsph на једном и минимум 0,3 Dsph на слабијем оку с тим да се корекцијом од максимум ±3 Dsph постигне оштрина вида сваког ока од 1,0 Dsph уз обавезно ношење наочара или контактних сочива;</p>
			<p class="Basic-Paragraph">(2) члан посаде брода у служби палубе и машине старији од 45 година ако има оштрину вида са корекцијом од ±5,0 Dsph с тим да разлика у корекцији између једног и другог ока не сме бити већа од 3,0 Dsph уз обавезно ношење наочара или контактних сочива;</p>
			<p class="Basic-Paragraph">2) у погледу слушне (аудиовестибуларне) способности:</p>
			<p class="Basic-Paragraph">(1) члан посаде брода ако има слух који не сме бити редуциран код 4000 Hz са скотомом до максимално 70 Db, а на непосредно нижој октави до 30 Db рачунајући оштећење према лошијем уху;</p>
			<p class="Basic-Paragraph">(2) члан посаде брода у служби машине старији од 45 година ако има слух са максималном редукцијом до 30 Db на 1000 Hz и до 50 Db на 2000 Hz.</p>
			<p class="clan">II. УСЛОВИ У ПОГЛЕДУ ЗДРАВСТВЕНЕ СПОСОБНОСТИ ЛИЦА ОВЛАШЋЕНИХ ЗА УПРАВЉАЊЕ ЧАМЦЕМ, ПЛОВЕЋИМ ТЕЛОМ И ПЛУТАЈУЋИМ ОБЈЕКТОМ </p>
			<p class="bold">Здравствена способност лица овлашћених за управљање чамцем, пловећим телом и плутајућим објектом</p>
			<p class="clan">Члан 7.</p>
			<p class="Basic-Paragraph">Лица овлашћена за управљање чамцем, пловећим телом или плутајућим објектом испуњавају услове у погледу здравствене способности, ако не болују од неке од следећих болести и ако немају неку од следећих повреда или телесних оштећења:</p>
			<p class="Basic-Paragraph">1) инфективне болести: инфективне болести у акутној фази и месец дана након завршене терапије акутног стања;</p>
			<p class="Basic-Paragraph">2) малигни неоплазми: малигни неоплазми органа и ткива у фази терапије и месец дана након терапије;</p>
			<p class="Basic-Paragraph">3) болести крви и крвотворних органа и поремећај имунитета:</p>
			<p class="Basic-Paragraph">(1) мегалобластне анемије са тежим компликацијама на нервном и кардиоваскуларном систему;</p>
			<p class="Basic-Paragraph">(2) инсуфицијенција коштане сржи у тежем степену;</p>
			<p class="Basic-Paragraph">(3) хроничне леукемије и друге мијелопролиферативне болести у непотпуној клиничкој и хематолошкој ремисији;</p>
			<p class="Basic-Paragraph">(4) плазмоцитом (са бубрежном инсуфицијенцијом, изразитијим променама на костима, срчаном инсуфицијенцијом и инсфуцијенцијом коштане сржи);</p>
			<p class="Basic-Paragraph">4) ендокрине болести, болести исхране и метаболизма:</p>
			<p class="Basic-Paragraph">(1) сви облици дијабетес мелитуса са израженим компликацијама на органима вида или нервном или кардиоваскуларном систему;</p>
			<p class="Basic-Paragraph">(2) феохромоцитом;</p>
			<p class="Basic-Paragraph">5) душевни поремећаји и поремећаји понашања:</p>
			<p class="Basic-Paragraph">(1) депресија тежег степена са суицидалним идејама или депресија праћена значајнијим поремећајем концентрације, памћења, понашања и психомоторне координације;</p>
			<p class="Basic-Paragraph">(2) акутне психотичне епизоде било ког типа или узрока;</p>
			<p class="Basic-Paragraph">(3) хронична схизофренија и суманути поремећаји који нису у ремисији дужег трајања и добро регулисаној;</p>
			<p class="Basic-Paragraph">(4) деменција и тежи органски мождани поремећај;</p>
			<p class="Basic-Paragraph">(5) душевна заосталост средњег и вишег степена;</p>
			<p class="Basic-Paragraph">(6) поремећај структуре личности (параноидни, схизоидни, депресивни, асоцијални, агресивни);</p>
			<p class="Basic-Paragraph">(7) зависност од психоактивних супстанци – дроге и алкохола у степену хроничног алкохолизма;</p>
			<p class="Basic-Paragraph">6) болести нервног система:</p>
			<p class="Basic-Paragraph">(1) неуродегенеративне болести са оштећењем равнотеже (постуралности) отежаног хода, невољним покретима, у степену тешке онеспособљености моторно-функционалног система;</p>
			<p class="Basic-Paragraph">(2) епилепсија нередовно лечена и поремећаји спавања (нарколепсија). Редовно лечена епилепсија са доказом да нема напада последње две године није контраиндикација;</p>
			<p class="Basic-Paragraph">(3) губици свести било ког узрока;</p>
			<p class="Basic-Paragraph">(4) хемиплегије;</p>
			<p class="Basic-Paragraph">7) болести ока и припојака ока: поремећаји оштрине вида-оштрина вида са или без корекције треба бити минимално 0,5 у збиру на оба ока заједно, са тиме да јачина корекционих сочива на наочарима или контактним сочивима нема ограничења. Уз наведени минимум видне оштрине способни су и монокулуси. Ношење потребних корекционих наочара или контактних сочива је обавезно;</p>
			<p class="Basic-Paragraph">8) болести ува и болести мастоидног наставка: поремећаји равнотеже тежег степена;</p>
			<p class="Basic-Paragraph">9) болести срца и крвних судова:</p>
			<p class="Basic-Paragraph">(1) пресинкопална и синкопална стања проузрокована:</p>
			<p class="Basic-Paragraph">– обољењима SA чвора;</p>
			<p class="Basic-Paragraph">– AV блоком II степена;</p>
			<p class="Basic-Paragraph">– хиперсензитивним sinusom caroticusom;</p>
			<p class="Basic-Paragraph">– AV блоком II степена-тип Morbitz II (интермитентни/перманентни);</p>
			<p class="Basic-Paragraph">– АV блоком III степена (интермитентни/перманентни);</p>
			<p class="Basic-Paragraph">– алтерирајућим блоком леве и десне гране Hissovog снопа;</p>
			<p class="Basic-Paragraph">– Трифасцикуларним блоком;</p>
			<p class="Basic-Paragraph">– другим обољењима срца која доводе до синкопалних стања;</p>
			<p class="Basic-Paragraph">(2) аритмогена дисплазија десне коморе;</p>
			<p class="Basic-Paragraph">(3) стања после уградње имплантабилних кардиовертер дефибрилатора;</p>
			<p class="Basic-Paragraph">(4) манифестна срчана инсуфицијенција и све болести миокарда са смањењем ејекционе фракције (ЕФ = испод 40%);</p>
			<p class="Basic-Paragraph">(5) урођене и стечене срчане мане са компликацијама;</p>
			<p class="Basic-Paragraph">(6) ангина пекторис–де ново, нестабилна и crescendo;</p>
			<p class="Basic-Paragraph">(7) хипертрофичне, рестриктивне и инфилтративне кардиомиопатије;</p>
			<p class="Basic-Paragraph">(8) плућна емболија са плућном хипертензијом или рекурентна плућна емболија;</p>
			<p class="Basic-Paragraph">(9) хипертензивна болест срца са вредностима крвног притиска ≥180/120 mmHg и/или значајним оштећењем циљних органа (ока, бубрега, срца);</p>
			<p class="Basic-Paragraph">(10) једнострана или обострана сужења каротидних артерија ≥70%;</p>
			<p class="Basic-Paragraph">(11) анеуризматске деформације аорте;</p>
			<p class="Basic-Paragraph">10) болести система за дисање:</p>
			<p class="Basic-Paragraph">(1) тешка трајна бронхијална астма према класификацији Европског респираторног друштва (стални симптоми, чести ноћни напади, ограничена физичка активност, FEV1 или PEF ван напада мањи од 60% предвиђене вредности), варијабилност PEF већа од 30%;</p>
			<p class="Basic-Paragraph">(2) хронична плућна инсуфицијенција у мировању било ког узрока;</p>
			<p class="Basic-Paragraph">11) болести система за варење: декомпензована цироза јетре;</p>
			<p class="Basic-Paragraph">12) болести мишићно-коштаног система и везивног ткива:</p>
			<p class="Basic-Paragraph">(1) сва стања са умањеном функцијом горњих и доњих екстремитета тежег степена;</p>
			<p class="Basic-Paragraph">(2) реуматоидни артритис у одмаклом стадијуму;</p>
			<p class="Basic-Paragraph">(3) сва стања са умањеном функцијом кичменог стуба тежег степена.</p>
			<p class="clan">III. УСЛОВИ КОЈЕ МОРА ДА ИСПУЊАВА ЗДРАВСТВЕНА УСТАНОВА ЗА ОБАВЉАЊЕ ЗДРАВСТВЕНИХ ПРЕГЛЕДА ЧЛАНОВА ПОСАДЕ БРОДА И ДРУГИХ ПЛОВИЛА</p>
			<p class="clan">Члан 8.</p>
			<p class="Basic-Paragraph">Здравствена способност чланова посаде бродова унутрашње пловидбе утврђује здравственим прегледом здравствена установа која испуњава прописане услове. </p>
			<p class="Basic-Paragraph">Здравствена установа из става 1. овог члана, мора да испуњава услове уређене прописима којим се уређују ближи услови у погледу кадра, опреме и простора за обављање здравствене делатности.</p>
			<p class="Basic-Paragraph">Поред услова из става 2. овог члана, за обављање здравствених прегледа чланова посаде бродова унутрашње пловидбе здравствена установа мора да има простор за чување медицинске документације или метални ормар са кључем за личне картоне здравствених прегледа чланова посаде, да има у радном односу доктора медицине специјалисту медицине рада који има завршени курс за стицање знања потребног за вршење здравствених прегледа чланова посаде бродова унутрашње пловидбе (у даљем тексту: овлашћени специјалиста медицине рада), као и да располаже следећим кадровима: офталмолог, неуропсихијатар (или неуролог и психијатар), оториноларинголог и психолог.</p>
			<p class="clan">Члан 9.</p>
			<p class="Basic-Paragraph">Здравствене прегледе ради утврђивања здравствене способности лица овлашћених за управљање чамцем, пловећим телом или плутајућим објектом обавља служба медицине рада која располаже следећим кадровима: специјалиста медицине рада, офталмолог, неуропсихијатар (или неуролог и психијатар) и психолог. </p>
			<p class="clan">IV. ПРОГРАМ И БЛИЖИ УСЛОВИ ЗА СПРОВОЂЕЊЕ КУРСА ЗА СТИЦАЊЕ ЗНАЊА ПОТРЕБНИХ ЗА ВРШЕЊЕ ЗДРАВСТВЕНИХ ПРЕГЛЕДА ЧЛАНОВА ПОСАДЕ БРОДОВА УНУТРАШЊЕ ПЛОВИДБЕ</p>
			<p class="clan">Члан 10.</p>
			<p class="Basic-Paragraph">Курс за стицање знања потребног за вршење здравствених прегледа чланова посаде бродова унутрашње пловидбе (у даљем тексту: курс) за овлашћене специјалисте медицине рада спроводи се под условом да ангажовани предавачи – едукатори поседују специјалистичко знање из области бродске медицине. </p>
			<p class="Basic-Paragraph">Курс укључује проверу знања након завршеног курса, након чега се издаје потврда о завршеном курсу, која је дата у Прилогу 1. који је одштампан уз овај правилник и чини његов саставни део.</p>
			<p class="Basic-Paragraph">Курс траје 25 часова.</p>
			<p class="Basic-Paragraph">Програм курса за стицање знања потребног за вршење здравствених прегледа чланова посаде бродова дат је у Прилогу 2. који је одштампан уз овај правилник и чини његов саставни део.</p>
			<p class="Basic-Paragraph">Овлашћени специјалиста медицине рада који обавља здравствене прегледе чланова посаде бродова унутрашње пловидбе мора да похађа и успешно заврши курс за овлашћене специјалисте медицине рада.</p>
			<p class="clan">V. УСЛОВИ И НАЧИН ВРШЕЊА ЗДРАВСТВЕНОГ НАДЗОРА ЧЛАНОВА ПОСАДЕ БРОДОВА УНУТРАШЊЕ ПЛОВИДБЕ</p>
			<p class="bold">Редовни прегледи</p>
			<p class="clan">Члан 11.</p>
			<p class="Basic-Paragraph">Здравствени надзор чланова посаде брода врши се редовним и надзорним прегледима.</p>
			<p class="Basic-Paragraph">Редовни здравствени преглед врши се пре издавања бродарске књижице, односно дозволе за укрцавање.</p>
			<p class="Basic-Paragraph">Редовни преглед нарочито обухвата оштрину вида и слуха, препознавање боја, моторику горњих и доњих удова, кардиоваскуларно и неуропсихијатријско стање лица.</p>
			<p class="Basic-Paragraph">Приликом вршења редовног здравственог прегледа члановима посаде утврђује се крвна група и RH фактор. </p>
			<p class="Basic-Paragraph">Члану посаде брода који је навршио 60 година старости, редовни здравствено преглед врши се у наредна три месеца, а затим на пет година, а када наврши 70 година старости, редовни здравствени преглед врши се на две године.</p>
			<p class="bold">Надзорни здравствени преглед</p>
			<p class="clan">Члан 12.</p>
			<p class="Basic-Paragraph">Надзорни здравствени преглед чланова посаде брода врши се у следећим случајевима: при промени врсте послова на броду, после пловидбене незгоде која је угрозила или је могла угрозити здравствену способност члана посаде брода, после прележаних болести, задобијених повреда или извршених хируршких интервенција, које су могле неповољно утицати у погледу здравствене способности за вршење послова на броду.</p>
			<p class="Basic-Paragraph">Надзорни здравствени преглед врши се у року краћем од редовног здравственог прегледа, ако је одређен краћи рок важности уверења о здравственој способности члана посаде брода о извршеном редовном здравственом прегледу.</p>
			<p class="Basic-Paragraph">Здравствени преглед из става 1. овог члана врши се на захтев инспекције безбедности пловидбе, бродара, заповедника брода и на лични захтев члана посаде брода.</p>
			<p class="clan">Члан 13.</p>
			<p class="Basic-Paragraph">Ако су приликом здравственог прегледа члана посаде брода утврђени физички и психички недостаци који не представљају сметњу за вршење послова на броду, али је изгледно да ће се његово здравствено стање погоршати у краћем временском периоду, у уверењу из члана 18. став 1. овог правилника означава се рок важења тог уверења.</p>
			<p class="bold">Увид у здравствену документацију</p>
			<p class="clan">Члан 14.</p>
			<p class="Basic-Paragraph">Приликом здравствених прегледа из чл. 11. и 12. овог правилника, овлашћени специјалиста медицине рада може да затражи увид у здравствену документацију лица на прегледу, а која је архивирана код његовог изабраног доктора примарне здравствене заштите, других доктора медицине или у другим здравственим установама.</p>
			<p class="Basic-Paragraph">Изјаву о пристанку приступу медицинској документацији, као и о пристанку на обављање теста на психоактивне контролисане супстанце и теста на алкохол, лице на прегледу потписује у картон здравственог прегледа.</p>
			<p class="bold">Начин вршења здравственог надзора </p>
			<p class="clan">Члан 15.</p>
			<p class="Basic-Paragraph">У вршењу здравственог надзора, здравствена способност чланова посаде оцењује се на следећи начин: </p>
			<p class="Basic-Paragraph">1) способан;</p>
			<p class="Basic-Paragraph">2) способан уз ограничење (уз навођење ограничења: потреба ношења наочара или контактних сочива – уз обавезно поседовање резервних наочара или контактних сочива, ако то захтевају утврђене видне способности; врсте брода; бродске делатности; звања члана посаде брода, односно обављање послова и дужности; зоне пловидбе; остала ограничења; рок у коме треба обавити надзорни здравствени преглед ако је он потребан);</p>
			<p class="Basic-Paragraph">3) привремено неспособан (уз навођење најмањег трајања неспособности, као и рока у коме треба обавити надзорни здравствени преглед ако је он потребан);</p>
			<p class="Basic-Paragraph">4) неспособан;</p>
			<p class="Basic-Paragraph">5) оцена здравствене способности није дата (уз навођење разлога).</p>
			<p class="Basic-Paragraph">Код оцене здравствене способности „привремено неспособан” и „неспособан”, у картону здравственог прегледа наводи се одредба овог правилника на основу којег је дата оцена, као и шифрa према Међународној класификацији болести.</p>
			<p class="Basic-Paragraph">Здравствени надзор окончава се достављањем обавештења о оцени здравствене способности прегледаном лицу и правном лицу код кога је прегледано лице запослено, односно инспектору безбедности пловидбе који су прегледано лице упутили на преглед.</p>
			<p class="bold">Здравствени прегледи лица за управљањем чамцем, пловећим телом и плутајућим објектом </p>
			<p class="clan">Члан 16.</p>
			<p class="Basic-Paragraph">Здравствени преглед из члана 7. овог правилника врши се пре издавања дозволе за управљање чамцем, пловећим телом или плутајућим објектом.</p>
			<p class="Basic-Paragraph">Лицу овлашћеном за управљање чамцем, пловећим телом или плутајућим објектом које је навршило 65 година старости, здравствени преглед врши се у наредна три месеца, а затим на три године.</p>
			<p class="Basic-Paragraph">Ако су приликом здравственог прегледа лица овлашћеног за управљање чамцем, пловећим телом или плутајућим објектом утврђени физички и психички недостаци који не представљају сметњу за управљањем чамцем, пловећим телом или плутајућим објектом, али је изгледно да ће се његово здравствено стање погоршати у краћем временском периоду, у лекарском уверењу се означава рок важења тог уверења.</p>
			<p class="Basic-Paragraph">Надзорни здравствени преглед лица овлашћених за управљање чамцем, пловећим телом или плутајућим објектом врши се на захтев инспекције безбедности пловидбе.</p>
			<p class="Basic-Paragraph">Након утврђивања испуњености услова из члана 7. овог правилника служба медицине рада издаје лекарско уверење.</p>
			<p class="bold">Начин и рокови вршења оцењивања здравствене способности члана посаде брода унутрашње пловидбе</p>
			<p class="clan">Члан 17.</p>
			<p class="Basic-Paragraph">У оцењивању здравствене способности чланова посаде бродова унутрашње пловидбе, у зависности од посебне намене бродова на којима плове и у зависности од послова и дужности, узимају се у обзир здравствена ограничења у односу на посебне услове рада који постоје на тим бродовима, у складу са одредбама прописа којима се уређује утврђивање здравствене способности запослених на пословима са посебним условима рада.</p>
			<p class="bold">Уверење о здравственој способности</p>
			<p class="clan">Члан 18.</p>
			<p class="Basic-Paragraph">Након утврђивања испуњености услова из чл. 3, 4, 5. и 6. овог правилника, здравствена установа из члана 8. став 1. овог правилника издаје уверење о здравственој способности члана посаде у које уноси оцену здравствене способности члана посаде брода унутрашње пловидбе.</p>
			<p class="Basic-Paragraph">Образац уверења из става 1. овог члана дат је у Прилогу 3. који је одштампан уз овај правилник и чини његов саставни део.</p>
			<p class="Basic-Paragraph">Оцена здравствене способности члана посаде брода унутрашње пловидбе уноси се у бродарску књижицу, односно дозволу за укрцавање.</p>
			<p class="Basic-Paragraph">Податке у исправу из ст. 1. и 3. овог члана уноси овлашћени специјалиста медицине рада и оверава потписом и факсимилом.</p>
			<p class="clan">Члан 19.</p>
			<p class="Basic-Paragraph">Ако члану посаде брода истекне важност уверења о здравственој сподобности док се брод налази у пловидби, заповедник брода и надлежни органи ће дозволити члану посаде брода рад на броду под условом да од истека важности уверења о здравственој способности није прошло више од 15 дана и да члан посаде брода у првој домаћој луци, односно пристаништу изврши здравствени преглед.</p>
			<p class="bold">Картони здравствених прегледа </p>
			<p class="clan">Члан 20. </p>
			<p class="Basic-Paragraph">У здравственој установи овлашћеној за вршење здравствених прегледа чланова посаде брода води се уписник обављених здравствених прегледа и чувају се картони здравствених прегледа чланова посаде брода унутрашње пловидбе.</p>
			<p class="Basic-Paragraph">Образац картона из става 1. овог члана дат је у Прилогу 4. који је одштампан уз овај правилник и чини његов саставни део.</p>
			<p class="Basic-Paragraph">Оверена копија уверења из члана 18. став 1. овог правилника чува се у картону из става 1. овог члана.</p>
			<p class="bold">Здравствени преглед лица опште службе на броду</p>
			<p class="clan">Члан 21.</p>
			<p class="Basic-Paragraph">Здравствени прегледи лица опште службе која су укрцана на броду за извршење послова на броду којима се не обезбеђује пловидба (конобари, кувари, собарице, лекари и др.) врши се у складу са одредбама члана 3, члана 4. тачка 2) и чл. 5. и 6. овог правилника.</p>
			<p class="Basic-Paragraph">Поред здравственог прегледа из става 1. овог члана лицима опште службе која раде на пословима на којима долазе у додир са намирницама, пијаћом водом или на пословима пружања хигијенске или здравствене неге врше се и додатни прегледи у складу са прописима којима се уређује здравље.</p>
			<p class="bold">Члан 22. </p>
			<p class="Basic-Paragraph">Даном ступања на снагу овог правилника престаје да важи Правилник о условима у погледу здравствене способности чланова посаде бродова и других пловила, као и условима и начину вршења здравственог надзора („Службени гласник РС”, број 112/12).</p>
			<p class="clan">Члан 23. </p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">Број 110-00-150/2018-06</p>
			<p class="potpis">У Београду, 16. новембра 2018. године</p>
			<p class="potpis">Министар, </p>
			<p class="potpis">проф. др <span class="bold">Зорана З. Михајловић, </span>с.р.</p>
			<p class="clan" style="text-align: right">Прилози</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=427074&amp;regactid=427074" target="_blank">Прилог 1 - Потврда o завршеном курсу за стицање знања потребног за вршење здравствених прегледа чланова посаде бродова унутрашње пловидбе
			</a>
</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=427074&amp;regactid=427074" target="_blank">Прилог 2 - Програм курса за стицање знања потребног за вршење здравствених прегледа чланова посаде бродова (25 часова)
			</a>
</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=427074&amp;regactid=427074" target="_blank">Прилог 3 - Уверење о здравственој способности члана посаде брода унутрашње пловидбе</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=427074&amp;regactid=427074" target="_blank">Прилог 4 - Картон здравственог прегледа члана посаде брода унутрашње пловидбе
			</a>
</p>
	</div>


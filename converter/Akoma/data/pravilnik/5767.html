


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 84. ст. 5. и 6. и члана 87. став 4. Закона о ветеринарству (,,Службени гласник РС”, бр. 91/05 и 30/10), 
	</p>
	<p>Министар пољопривреде, трговине, шумарства и водопривреде доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК 
	</p>
	<p class="naslov" style="line-height: 150%; margin-top: 0">о начину обележавања и регистрације паса и мачака</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 23 од 28. марта 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. УВОДНЕ ОДРЕДБЕ</p>
	<p class="clan">Члан 1.</p>
	<p>Овим правилником прописује се обавеза обележавања и регистрације паса и мачака, начин обележавања и регистрације паса и мачака, изглед, садржај, начин и рок издавања, одузимања и/или поништавања Пасоша за кућне љубимце (у даљем тексту: Пасош), подаци који се уносе у Пасош, као и поступак уношења података у Централну базу података о обележавању животиња (у даљем тексту: Централна база). 
	</p>
	<p class="clan">Члан 2.</p>
	<p>Власници, односно држаоци паса и мачака обележавају и региструју псе и мачке у складу са законом којим се уређује ветеринарство.</p>
	<p>Обележавању подлежу сви новорођени пси и мачке који се налазе на територији Републике Србије и то најкасније 90 дана од датума рођења, односно приликом прве вакцинације против вирусних болести, односно пре напуштања легла.</p>
	<p>Поред паса и мачака из става 1. овог члана обележавању подлежу и увезени пси и мачке који нису трајно обележени, а обележавање се врши 15 дана од дана уласка у Републику Србију. 
	</p>
	<p>Пси и мачке у пратњи власника, односно држаоца, који су у транзиту, као и они који привремено бораве у Републици Србији, морају да буду обележени микрочипoм и да поседују Пасош.</p>
	<p class="clan">Члан 3.</p>
	<p>Систем обележавање и регистрација паса и мачака, у складу са законом којим се уређује ветеринарство, састоји се од следећих елемената: 
	</p>
	<p>1) обележених паса и мачака; </p>
	<p>2) Пасоша; </p>
	<p>3) Централне базе.</p>
	<p class="clan">II. ЗНАЧЕЊЕ ПОЈЕДИНИХ ИЗРАЗА</p>
	<p class="clan">Члан 4.</p>
	<p>Поједини изрази употребљени у овом правилнику имају следеће значење: </p>
	<p>1) обележени пас и мачка су пас и мачка који су обележен на начин прописан овим правилником; 
	</p>
	<p>2) власник пса или мачке је правно или физичко лице у чијем се власништву налази пас или мачка и које је одговорно за живот, здравље и добробит животиње у складу са законом којим се уређује добробит животиња; 
	</p>
	<p>3) држалац пса или мачке је правно или физичко лице које има право чувања и коришћења пса или мачке и које је одговорно за живот, здравље и добробит пса или мачке у складу са законом којим се уређује добробит животиња; 
	</p>
	<p>4) Пасош је идентификациони документ који прати пса или мачку од рођења до угинућа.</p>
	<p class="clan">III. ЦЕНТРАЛНА БАЗА</p>
	<p class="clan">Члан 5.</p>
	<p>Централну базу у електронској форми води министарство надлежно за послове ветеринарства (у даљем тексту: Министарство) у складу са законом којим се уређује ветеринарство. 
	</p>
	<p>У Централну базу уписују се подаци о: </p>
	<p>1) власнику, односно држаоцу пса или мачке који је држављанин Републике Србије (име и презиме, јединствени матични број грађана, адреса, број телефона), а ако је власник, односно држалац правно лице: назив правног лица, подаци о седишту, број телефона и ПИБ; 
	</p>
	<p>2) власнику, односно држаоцу пса или мачке који је држављанин стране државе (име и презиме, број телефона, број пасоша, адреса, a на основу пријаве привременог боравка), а ако је власник, односно држалац правно лице: назив правног лица, подаци о седишту, односно представништву, број телефона, ПИБ; 
	</p>
	<p>3) микрочиповима за појединачну идентификацију паса или мачака; </p>
	<p>4) издатим Пасошима;</p>
	<p>5) обележеним псима и мачкама - Регистар паса и мачака; </p>
	<p>6) ветеринарској станици и ветеринарској амбуланти овлашћеној за обележавање од стране Министарства (у даљем тексту: овлашћени обележивач) у складу са законом којим се уређује ветеринарство, и то: назив, адреса и број телефона. 
	</p>
	<p>Подаци о обележеним псима и мачкама из става 2. тачка 5) обухватају: </p>
	<p>1) име пса или мачке; </p>
	<p>2) датум рођења; </p>
	<p>3) расу и боју длаке; </p>
	<p>4) пол; </p>
	<p>5) идентификациони број микрочипа;</p>
	<p>6) податке о стерилизацији;</p>
	<p>7) датум микрочиповања;</p>
	<p>8) датум вакцинације против беснила;</p>
	<p>9) датум обележавања;</p>
	<p>10) податке који се односе на озледе нанете другој животињи, односно човеку (датум наношења озледе и врста озледе);</p>
	<p>11) датум одјаве из Централне базе;</p>
	<p>12) разлог одјаве (угинуће, губитак, извоз, продаја);</p>
	<p>13) серијски број Пасоша.</p>
	<p class="clan">Члан 6.</p>
	<p>Податке о обележеним и псима и мачкама из члана 5. став 3. овог правилника у Централну базу уноси овлашћени обележивач.</p>
	<p class="clan">Члан 7.</p>
	<p>Увид у Централну базу има овлашћени обележивач и ветеринарски инспектор, у складу са законом којим се уређује ветеринарство.</p>
	<p>Министарство одобрава увид у Централни регистар и другим корисницима, на њихов захтев, у складу са законом којим се уређује ветеринарство.</p>
	<p class="clan">IV. НАЧИН ОБЕЛЕЖАВАЊА</p>
	<p class="clan">Члан 8.</p>
	<p>Обележавање паса и мачака врши овлашћени обележивач. </p>
	<p>Овлашћени обележивач: </p>
	<p>1) врши техничко обележавање паса и мачака;</p>
	<p>2) доставља податке Централној бази о обележеним псима и мачкама; </p>
	<p>3) доставља податке Централној бази о угинулим или изгубљеним псима и мачкама; 
	</p>
	<p>4) доставља податке Централној бази о променама власника или држаоца паса и мачака; 
	</p>
	<p>5) одговара за тачност и ажурност података.</p>
	<p>Приликом обележавања и регистрације сваки пас и мачка добијају свој јединствен идентификациони број који се уноси у Централну базу. 
	</p>
	<p class="clan">V. МИКРОЧИПОВИ</p>
	<p class="clan">Члан 9.</p>
	<p>Обележавање паса и мачака врши се микрочиповима. </p>
	<p>Микрочип се апликује са леве стране средњег дела врата испод коже пса или мачке. 
	</p>
	<p>Апликација микрочипа је једнократна, а микрочип је трајан и прати пса, односно мачку од обележавања до угинућа. 
	</p>
	<p class="clan">Члан 10.</p>
	<p>Микрочип за обележавање паса мора бити у складу са ISO стандардима 11784 и 11785 и састоји се од јединственог петнаестоцифреног броја који је састављен на следећи начин: 
	</p>
	<p>1) прве три цифре су код Републике Србије – 688 у складу са ISO стандардом 3166; 
	</p>
	<p>2) четврта цифра је нула;</p>
	<p>3) пета и шеста цифра се добијају одузимањем од броја 991 ICAR стандарда произвођача; 
	</p>
	<p>4) седма до петнаесте цифре представљају јединствен идентификациони број пса или мачке. 
	</p>
	<p class="clan">Члан 11.</p>
	<p>Микрочипови морају бити нешкодљиви за псе и мачке. </p>
	<p>За апликацију микрочипа користи се апликатор за једнократну употребу, а број микрочипа не сме да се понавља. 
	</p>
	<p>Упутство за апликацију микрочипа, као и упутство за и коришћење читача морају да буду на српском језику. 
	</p>
	<p class="clan">Члан 12.</p>
	<p>Ако се приликом контроле идентификационог броја микрочипа установи да је микрочип нечитљив, односно оштећен, као и у случају да је микрочип неважећи, односно супротан стандардима прописаним овим правилником власник, односно држалац пса или мачке о томе обавештава овлашћеног обележивача, односно врши поновно обележавање пса или мачке. 
	</p>
	<p>У случају из става 1. овог члана у Централну базу се уписује број новог микрочипа, а број старог микрочипа се означава као неважећи. 
	</p>
	<p class="clan">Члан 13.</p>
	<p>Очитавање идентификационог броја са микрочипа обавља се помоћу одговарајућег читача. 
	</p>
	<p>У случају да се пас или мачка привремено налазе на територији Републике Србије и да су обележени микрочипом који није у складу са стандардима прописаним овим правилником власник, односно држалац пса или мачке обезбеђује одговарајући читач. 
	</p>
	<p class="clan">VI. ПАСОШ </p>
	<p class="clan">Члан 14.</p>
	<p>По извршеном обележавању пса или мачке издаје се Пасош власнику, односно држаоцу пса или мачке, на основу закона којим се уређује ветеринарство.</p>
	<p>Пасош се попуњава читко, штампаним словима, хемијском оловком плаве боје. 
	</p>
	<p>Важећим се сматра само исправно попуњен Пасош, односно Пасош у који су унети сви подаци прописани овим правилником, 
	</p>
	<p>Сваки пас или мачка има само један Пасош издат у складу са овим правилником.</p>
	<p class="clan">Члан 15.</p>
	<p>Изглед Пасоша дат је у Прилогу који је одштампан уз овај правилник и чини његов саставни део.</p>
	<p>Пасош штампа се двојезично, на српском и енглеском језику, на папиру плаве боје (PANTONE REFLEX BLUE), величине 100 mm х 152 mm, са одштампаним ISO кодом Републике Србије, у складу са ISO стандардом 3166, као и са серијским бројем.</p>
	<p>Пасош садржи следеће податке:</p>
	<p>1) о власнику, односно држаоцу (име и презиме, адреса поштански број, град, земља, ЈМБГ);</p>
	<p>2) опис животиње (име, врста, раса, пол, датум рођења, боја и тип длаке);</p>
	<p>3) о обележавању животиње (број микрочипа, датум обележавања, локација микрочипа, назив ветеринарске станице/амбуланте која је извршила обележавање, име и презиме ветеринара који је извршио обележавање);</p>
	<p>4) о вакцинацији против беснила (произвођач вакцине и назив вакцине, серијски број вакцине, датум вакцинације и датум до кога важи вакцинација, потпис и печат ветеринара);</p>
	<p>5) о резултатима серолошког испитивања на беснило;</p>
	<p>6) о третманима против крпеља (произвођач и назив производа којим је третирана животиња, датум и време, потпис и печат ветеринара);</p>
	<p>7) о третманима против пантљичаре (произвођач и назив лека, датум и време, потпис и печат ветеринара);</p>
	<p>8) о вакцинацијама против других болести (произвођач и назив вакцине, серијски број, датум вакцинације и датум до ког важи вакцинација, потпис и печат ветеринара);</p>
	<p>9) о клиничким прегледима (изјава да су пас или мачка у добром здравственом стању и способни за превоз до одредишног места, датум, потпис и печат ветеринара);</p>
	<p>10) о издавању Пасоша (име и презиме ветеринара, са датумом, потписом и печатом, име и презиме власника, односно држаоца пса или мачке, са датумом и потписом);</p>
	<p>11) осталом.</p>
	<p class="clan">Члан 16.</p>
	<p>Пасош прати свако кретање пса или мачке од рођења до угинућа.</p>
	<p>У случају угинућа власник, односно држалац у року од седам дана пријављује угинуће пса или мачке и Пасош враћа овлашћеном обележивачу ради одјаве из Централе базе и поништења Пасоша, у складу са законом којим се уређује ветеринарство.</p>
	<p class="clan">Члан 17 .</p>
	<p>Ако су пас или мачка увезени у Републику Србију из земаља чланица Европске уније или ако пас или мачка поседују Пасош који је издат у складу са прописима Европске уније не издаје се нови Пасош.</p>
	<p class="clan">Члан 18.</p>
	<p>Ако дође до промене власника, односно држаоца пса или мачке нови власник, односно држалац о томе обавештава овлашћеног обележивача који ту промену евидентира у Централној бази и уписује у Пасош.</p>
	<p class="clan">Члан 19.</p>
	<p>У случају оштећења или нестанка Пасоша власник, односно држалац о томе обавештава овлашћеног обележивача у року од седам дана, ради издавања новог Пасоша.</p>
	<p>Нови Пасош носи ознаку „дупликат”, а остали подаци остају непромењени.</p>
	<p class="clan">VII. ЗАВРШНE ОДРЕДБE</p>
	<p class="clan">Члан 20.</p>
	<p>Даном ступања на снагу овог правилника престаје да важи Правилник о облику и садржини потврде о вакцинацији против беснила паса и мачака, као и садржини евиденције о вакцинисаним псима и мачкама (,,Службени гласник РС”, број 62/07) и Правилник о обележавању паса и вођењу евиденције о обележеним псима (,,Службени гласник РС”, бр. 115/05 и 33/07).</p>
	<p class="clan">Члан 21.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-71/2012-09</p>
	<p class="potpis" style="line-height: 150%; margin-top: 0">У Београду, 22. марта 2012. године 
	</p>
	<p class="potpis" style="line-height: 150%; margin-top: 0">Министар, </p>
	<p class="potpis" style="line-height: 150%; margin-top: 0">
	<span class="bold">Душан Петровић,</span> с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_01_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_01.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_02_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_02.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_03_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_03.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_04_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_04.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_05_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_05.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_06_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_06.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_07_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_07.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_08_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_08.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_09_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_09.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_10_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_10.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_11_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_11.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_12_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_12.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_13_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_13.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_14_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_14.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_15_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_15.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_16_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_16.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_17_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_17.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_18_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_18.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_19_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_19.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_20_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_20.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pasos-psi_Page_21_opt.jpeg&amp;doctype=reg&amp;abc=cba&amp;eli=true&amp;eliActId=422470&amp;regactid=422470" alt="pasos-psi_Page_21.tiff"></p>


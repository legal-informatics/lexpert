

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 13. став 10. Закона о транспорту опасне робе („Службени гласник РС”, бр. 106/16, 83/18, 95/18 – др. закон и 10/19 – др. закон), </p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о условима у погледу стручне оспособљености овлашћеног стручног лица које испитује цистерну, батеријско возило и MEGC, начину вођења регистра овлашћених стручних лица и изгледу жига</p>
			<p class="centar">"Службени гласник РС", број 64 од 6. септембра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују услови у погледу стручне оспособљености које мора да испуњава овлашћено стручно лице које испитује преносиву цистерну, контејнер-цистерну, трајно причвршћену цистерну, батеријско возило, демонтажну цистерну, заменљиву цистерну, кола цистерну и MEGC, начин вођења регистра овлашћених стручних лица и изглед жига.</p>
			<p class="clan">Члан 2.</p>
			<p class="Basic-Paragraph">Стручно лице овлашћено за испитивање преносиве цистерне, контејнер-цистерне, трајно причвршћене цистерне, батеријског возила, демонтажне цистерне, заменљиве цистерне, кола цистерне и MEGC испуњава следеће услове у погледу стручне оспособљености:</p>
			<p class="Basic-Paragraph">1) има стечено високо образовање на академским студијама из области машинског инжењерства у обиму од најмање 300 ЕСПБ бодова (основне и мастер студије) са завршеним основним студијама по студијском програму из области машинског инжењерства;</p>
			<p class="Basic-Paragraph">2) поседује стручна знања из следећих области за тип цистерне за чије испитивање се овлашћује:</p>
			<p class="Basic-Paragraph">(1) контролисања и испитивања типа цистерне и/или батеријског возила и/или MEGC, у складу са потврђеним међународним споразумима из члана 4. став 1. Закона о транспорту опасне робе;</p>
			<p class="Basic-Paragraph">(2) технологије производње типа цистерне и/или батеријског возила и/или MEGC, укључујући и њихову опрему, у мери неопходној за процес контролисања и испитивања;</p>
			<p class="Basic-Paragraph">(3) употребе опреме и анализе кварова до којих може доћи у употреби цистерне и/или батеријског возила и/или MEGC;</p>
			<p class="Basic-Paragraph">(4) употребе опреме која се користи у процесу контролисања и испитивања цистерне и/или батеријског возила и/или MEGC;</p>
			<p class="Basic-Paragraph">3) поседује сертификат за визуелно испитивање, најмање „ниво 2”, према стандарду SRPS EN ISO 9712, издат од стране сертификационог тела које је акредитовано према стандарду SRPS ISO/IEC 17024;</p>
			<p class="Basic-Paragraph">4) има радно искуство од најмање три године у области контролисања и испитивања типа цистерне и/или батеријског возила и/или MEGC.</p>
			<p class="clan">Члан 3.</p>
			<p class="Basic-Paragraph">Регистар овлашћених стручних лица води се у електронском облику и објављује се на интернет страници министарства надлежног за послове транспорта опасне робе.</p>
			<p class="clan">Члан 4.</p>
			<p class="Basic-Paragraph">Жиг којим се означава испитана преносива цистерна, контејнер-цистерна, трајно причвршћена цистерна, батеријско возило, демонтажна цистерна, заменљива цистерна, кола цистерна и MEGC, садржи симбол или словно-бројчану ознаку именованог тела, као и бројчану ознаку стручног лица.</p>
			<p class="Basic-Paragraph">Минимална висина симбола и ознака из става 1. овог члана је 2,5 mm.</p>
			<p class="clan">Члан 5.</p>
			<p class="Basic-Paragraph">Даном ступања на снагу овог правилника престаје да важи Правилник о условима у погледу стручне оспособљености које мора да испуњава овлашћено стручно лице које испитује посуду под притиском или цистерну за транспорт опасног терета, о обрасцу Регистра овлашћених стручних лица и о изгледу жига („Службени гласник РС”, бр. 60/13 и 78/15).</p>
			<p class="clan">Члан 6. </p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00007/2019-05</p>
			<p class="potpis">У Београду, 2. септембра 2019. године</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.</p>
			<p class="Basic-Paragraph"> </p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 101. став 4. Закона о играма на срећу („Службени гласник РС”, бр. 88/11 и 93/12 – др. закон),</p>
	<p>Министар финансија и привреде доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о начину утврђивања услова за добијање одобрења за приређивање игара на срећу преко средстава електронске комуникације</p>
	<p class="naslov" style="margin-top: 0"><span style="font-weight: 400">
	"Службени гласник РС", број 75 од 25. августа 2013.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Овим правилником ближе се уређује начин утврђивања испуњености услова за добијање одобрења за приређивање игара на срећу преко средстава електронске комуникације.</p>
	<p class="clan">Члан 2.</p>
	<p>Утврђивање испуњености услова за добијање одобрења за приређивање игара на срећу преко средстава електронске комуникације, Пореска управа – Сектор за мењачке и девизне послове и игре на срећу (у даљем тексту: Управа), обавља у управном поступку, који се води по захтеву правног лица (у даљем тексту: подносилац захтева) за добијање одобрења за приређивање игара на срећу преко средстава електронске комуникације. 
	</p>
	<p>Захтев из става 1. овог члана може се поднети у писаном или електронском облику, са веродостојном документацијом, која се према закону подноси уз захтев. 
	</p>
	<p class="clan">Члан 3.</p>
	<p>Подносилац захтева доставља Управи захтев за добијање одобрења за приређивање игара на срећу преко средстава електронске комуникације, који у складу са чланом 101. став 1. Закона о играма на срећу („Службени гласник РС”, бр. 88/11 и 93/12 – др. закон – у даљем тексту: Закон) садржи следеће податке:</p>
	<p>1) назив и седиште правног лица – подносиоца захтева; </p>
	<p>2) начин идентификације и регистрације учесника у игри на срећу (у даљем тексту: играча); 
	</p>
	<p>3) поступак у случају прекинуте комуникације са играчем;</p>
	<p>4) опис система за чување стања система (backup);</p>
	<p>5) опис система за повратак у последње сачувано стање.</p>
	<p>Податке наведене у ставу 1. тачка 1) овог члана Управа утврђује на основу решења о упису у одговарајући регистар, са прилогом о висини основног капитала подносиоца захтева и биланса стања и биланса успеха за претходну годину (осим за приређиваче који су основани у текућој години), коју документацију приређивач доставља уз захтев из става 1. овог члана, као доказ у складу са чланом 98. Закона.</p>
	<p>Податке наведене у ставу 1. тач. 2), 3), 4) и 5) овог члана Управа утврђује на основу уверења о испуњености информатичких карактеристика опреме тог типа, које подносиоцу захтева даје лабораторија овлашћена од стране министра финансија у складу са чланом 100. став 6. Закона.</p>
	<p class="clan">Члан 4.</p>
	<p>Испуњеност услова у погледу неосуђиваности за одређена кривична дела утврђује се на основу потврде надлежног државног органа, издате у складу са Уредбом о одређивању кривичних дела за која се уз пријаву, односно захтев за добијање дозволе, односно одобрења за приређивање одређених игара на срећу подноси потврда о неосуђиваности одређених лица („Службени гласник РС”, број 128/04), према којој оснивач или члан правног лица – подносиоца захтева, као и лица која у смислу закона којима се уређује опорезивање дохотка грађана и добити предузећа имају статус повезаног лица са подносиоцем захтева за добијање одобрења, односно његовим оснивачем или чланом, нису осуђивана за кривична дела предвиђена овом уредбом у периоду од пет година, који претходи подношењу захтeва.</p>
	<p class="clan">Члан 5.</p>
	<p>У поступку утврђивања испуњености услова из члана 1. овог правилника Управа проверава да ли елаборат о спречавању нежељеног утицаја на игре на срећу преко средстава електронске комуникације из члана 101. став 2. тачка 1) Закона, садржи следеће податке:</p>
	<p>1) регистрација играча, јединственост налога, процедура регистрације и начин ажурирања личних података играча, који играчу морају бити доступни у сваком тренутку, а нарочито:</p>
	<p>– начин регистрације играча и мере провере логичке исправности унетих података,</p>
	<p>– мере обезбеђења ажурности података о играчу током коришћења налога,</p>
	<p>– мере онемогућавања отварања више налога за једног истог играча,</p>
	<p>– опис процедуре и правила која играчу морају бити доступна у сваком тренутку;</p>
	<p>2) база података, начин заштите података, односно заштите приватности играча, а нарочито: 
	</p>
	<p>– начин чувања и заштите података о бројевима рачуна и картица, односно спречавања могућности њихове злоупотребе,</p>
	<p>– документованост, односно постојање доказа о свим уплатама и исплатама, односно о свим исправкама и неуспелим уплатама и исплатама у складу са законом и подзаконским актима; 
	</p>
	<p>3) начин заштите од неовлашћене употребе система, односно мере онемогућавања приступа систему особама које нису власници налога и малолетним лицима;</p>
	<p>4) мере предвиђене у складу са начелима одговорног приређивања, а нарочито:</p>
	<p>– константан приказ тачног времена и датума,</p>
	<p>– омогућавање играчу ограничења депозита на дневном, недељном и месечном нивоу,</p>
	<p>– константан приказ јасног упозорења забране учествовања у играма на срећу малолетним лицима,</p>
	<p>– механизме онемогућавања приступа систему малолетним лицима, односно начин провере утврђивања старости играча и њихову примену у односу на бесплатне игре, 
	</p>
	<p>– обавезу исплате играчу у случају закључавања налога за игру, односно онемогућавање пријема реклама за игре на срећу, у периоду када је налог закључан, 
	</p>
	<p>– могућност закључавања налога по захтеву треће особе, односно разлоге, поступак и одређивање лица одговорног за пријем и решавање поднетог захтева;</p>
	<p>5) доступност свих информација везаних за забрану учествовања у играма на срећу малолетним лицима, начела одговорног приређивања и заштите играча на језику на коме је и сајт, односно игре;</p>
	<p>6) постојање странице о одговорном приређивању, која садржи везу ка документима (алати) који онемогућавају играње – програми за филтрирање, односно блокирање садржаја на интернету.</p>
	<p>Податке садржане у елаборату из става 1. овог члана, Управа утврђује на основу уверења о испуњености информатичких карактеристика опреме тог типа, које приређивачу даје лабораторија овлашћена од стране министра финансија, у складу са правилником који ближе уређује информатичке карактеристике опреме за приређивање игара на срећу преко средстава електронске комуникације, услове задовољавања и начин њиховог испитивања.</p>
	<p class="clan">Члан 6.</p>
	<p>Испуњеност услова у погледу доказа о праву својине или праву коришћења на одговарајућим просторијама у којима ће се налазити информатичка опрема за приређивање игара на срећу преко средстава електронске комуникације из члана 101. став 2. тачка 2) Закона, Управа утврђује на основу исправа којима се доказује својина, односно право коришћења на тим просторијама. 
	</p>
	<p class="clan">Члан 7.</p>
	<p>Испуњеност услова у погледу доказа о испуњености услова из члана 101. став 2. тачка 3) Закона Управа утврђује на основу уверења о испуњености информатичких услова, које приређивачу даје лабораторија овлашћена од стране министра финансија, у складу са правилником којим се ближе уређују информатичке карактеристике опреме за приређивање игара на срећу преко средстава електронске комуникације, услови задовољавања и начин њиховог испитивања.</p>
	<p class="clan">Члан 8.</p>
	<p>Испуњеност услова у погледу правила игре на срећу из члана 101. став 2. тачка 4) Закона, Управа утврђује увидом у достављена правила игре, сагласно Закону и правилнику којим се ближе уређују услови, односно садржина правила игре.</p>
	<p class="clan">Члан 9.</p>
	<p>До почетка примене чланa 3. став 3, члана 5. став 2. и члана 7. овог правилника, податке наведене у члану 3. став 1. тач. 2), 3), 4) и 5), податке садржане у елаборату из члана 5. став 1. овог правилника и испуњеност услова у погледу доказа о испуњености услова из члана 101. став 2. тачка 3) Закона, Управа ће утврђивати на основу техничке и друге документације приређивача. 
	</p>
	<p class="clan">Члан 10.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, изузев члана 3. став 3, члана 5. став 2. и члана 7. који се примењују од 1. новембра 2013. године.</p>
	<p>&nbsp;</p>
	<p class="potpis" style="margin-top: 0">Број 110-00-304/2013-01 </p>
	<p class="potpis" style="margin-top: 0">У Београду, 22. августа 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Млађан Динкић,</span> с.р. 
	</p>


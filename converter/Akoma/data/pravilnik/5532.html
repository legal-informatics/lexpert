


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="viza">&nbsp;</p>
	<p class="viza">На основу члана 15. став 1. Закона о заштити од јонизујућих зрачења и о нуклеарној сигурности („Службени гласник РС”, број 36/09), и тачке 8. став 5. подтачке 7) Одлуке о оснивању Агенције за заштиту од јонизујућих зрачења и нуклеарну сигурност Србије („Службени гласник РС”, број 76/09), 
	</p>
	<p>Управни одбор Агенције за заштиту од јонизујућих зрачења и нуклеарну сигурност Србије доноси 
	</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о утврђивању Програма за правовремену најаву акцидента 
	</p>
	<p class="naslov" style="line-height: 150%; margin-top: 0">&nbsp;<span style="font-weight: 400">"Службени 
	гласник РС", број 70 од 23. септембра 2011.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником утврђује се Програм за правовремену најаву акцидента, који је одштампан уз овај правилник и чини његов саставни део.</p>
	<p class="clan">Члан 2.</p>
	<p>Спровођењем Програма из члана 1. овог правилника успоставља се систем правовремене најаве акцидента који обезбеђује непрекидно мерење јачине амбијенталне еквивалентне дозе. 
	</p>
	<p class="clan">Члан 3.</p>
	<p>Овај правилник, по добијању сагласности Владе, објављује се у „Службеном гласнику Републике Србије” и ступа на снагу осмог дана од дана објављивања.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-15/2011-01</p>
	<p class="potpis" style="line-height: 150%; margin-top: 0">У Београду, 3. јуна 2011. године</p>
	<p class="potpis" style="line-height: 150%; margin-top: 0">Председник</p>
	<p class="potpis" style="line-height: 150%; margin-top: 0">Управног одбора,</p>
	<p class="potpis" style="line-height: 150%; margin-top: 0">проф. др 
	<span class="bold">Иштван Бикит, </span>с.р.</p>
	<p class="potpis" style="line-height: 150%; margin-top: 0">&nbsp;</p>
	<p class="potpis" style="line-height: 150%; margin-top: 0">&nbsp;</p>
	<p class="potpis" style="line-height: 150%; margin-top: 0">&nbsp;</p>
	<p class="clan">ПРОГРАМ ЗА ПРАВОВРЕМЕНУ НАЈАВУ АКЦИДЕНТА</p>
	<p class="bold">1. Увод</p>
	<p>Програмом за правовремену најаву акцидента (у даљем тексту: Програм) успоставља се систем правовремене најаве акцидента који обезбеђује непрекидно мерење јачине амбијенталног еквивалента дозе гама зрачења у ваздуху. Систем правовремене најаве акцидента се успоставља ради правовременог откривања акцидента који угрожава или може угрозити територију Републике Србије. 
	</p>
	<p>Програм за правовремену најаву акцидента дефинише места и начин мерења јaчине амбијенталног еквивалента дозе гама зрачења у ваздуху и начин извештавања о извршеним мерењима. 
	</p>
	<p>Надзор над системом правовремене најаве акцидента има Агенција за заштиту од јонизјућих зрачења и нуклеарну сигурност Србије (у даљем тексту: Агенција).</p>
	<p class="bold">2. Места и начин мерења</p>
	<p>Meрење јачине амбијенталног еквивалента дозе гама зрачења ради правовремене најаве акцидента врши се у следећим местима на територији Републике Србије: Београд, Кладово, Београд – Винча, Палић, Нови Сад, Златибор, Ниш, Врање и Косовска Митровица.</p>
	<p>Систем правовремене најаве радијационог акцидента може се по потреби проширити. 
	</p>
	<p>Jaчина амбијенталне дозе гама зрачења мери се свакодневно, непрекидно у току 24 h, на висини од 1 m изнад некултивисане травнате површине. 
	</p>
	<p>Уређаји који служе за мерења морају испуњавати прописане метролошке услове. 
	</p>
	<p>Систем правовремене најаве радијационог акцидента садржи следеће:</p>
	<p>1) инструменте за континуално мерење јачине амбијенталне еквивалентне дозе у опсегу од 50 nSv/h до 0.1 Sv/h, који морају бити способни за слање података у реалном времену и морају поседовати интерну меморију која може меморисати податке о мерењима у року од 5 дана;</p>
	<p>2) опрему за трансфер података од мерног места до центра за прикупљање података;</p>
	<p>3) централни рачунар за прикупљање података;</p>
	<p>4) систем за алармирање.</p>
	<p>Централни рачунар за прикупљање података се налази у Агенцији.</p>
	<p class="bold">3. Извештавање</p>
	<p>Резултати мерења јачине амбијенталног еквивалента дозе гама зрачења у ваздуху се бележе сваких 30 минута. Централни рачунар сваких 30 минута преузима податке са свих мерних станица и уноси их у базу података. Јединица којом се у систему правовремене најаве акцидента изражава јачина амбијенталног еквивалента дозе је nSv/h.</p>
	<p>Дневни извештај садржи измерене полусатне вредности јачине амбијенталног еквивалента дозе, минималну дневну вредност, максималну дневну вредност и просечну дневну вредност јачине амбијенталног еквивалента дозе. 
	</p>
	<p>Месечни извештај садржи измерене минималне и максималне дневне вредности и средњу дневну вредност, измерену минималну и максималну и средњу месечну вредност јачине амбијенталног еквивалента дозе гама зрачења у ваздуху.</p>
	<p>Годишњи извештај садржи координате и кратак опис локација на којима се врше мерења, основне карактеристике уређаја којима се врше мерења у оквиру система правовремене најаве акцидента, табеларни и графички приказ минималних и максималних измерених месечних вредности и средње месечне вредности јачине амбијенталног еквивалента дозе гама зрачења у ваздуху и коментар о резултатима мерења.</p>
	<p>Дневни и месечни извештаји се чувају у електронском облику, а годишњи извештај се чува у електронском и штампаном облику.</p>
	<p>У случају повећања вредности јачине амбијенталног еквивалента дозе изнад 50% од просечних средњих вредности за дату локацију, Агенција предузима мере за испитивање узрока повећања измерене вредности и одлучује о даљем поступку.</p>


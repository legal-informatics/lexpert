


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 24. став 2. Закона о превозу путника у друмском саобраћају („Службени гласник РС”, број 68/15),</p>
				<p>Mинистар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК</p>
				<p class="odluka-zakon">о испиту о професионалној оспособљености за послове управљања превозом путника у друмском саобраћају</p>
				<p class="centar">"Службени гласник РС", број 84 од 20. 
				септембра 2017.</p>
				<p class="clan">Члан 1.</p>
				<p>Овим правилником уређују се програм, начин и висина трошкова полагања испита о професионалној оспособљености лица одговорног за превоз за послове управљања превозом путника у друмском саобраћају (у даљем тексту: испит).</p>
				<p class="clan">Члан 2.</p>
				<p>Испит се полаже по програму за полагање испита о професионалној оспособљености за послове управљања превозом путника у друмском саобраћају (у даљем тексту: програм за полагање испита), који садржи следеће области:</p>
				<p>1) грађанско, трговинско, радно и фискално право;</p>
				<p>2) пословно и финансијско руковођење предузећем;</p>
				<p>3) приступ тржишту;</p>
				<p>4) технички стандарди и технички аспекти експлоатације возила;</p>
				<p>5) безбедност друмског саобраћаја и радно време посаде возила.</p>
				<p>Програм испита о професионалној оспособљености за послове управљања превозом путника у друмском саобраћају одштампан је уз овај правилник и чини његов саставни део.</p>
				<p class="clan">Члан 3.</p>
				<p>Испит се полаже пред комисијом која је образована у складу са законом.</p>
				<p>Комисија има три члана и секретара који обавља административне послове и води записник о полагању испита. Један члан комисије врши функцију председника комисије.</p>
				<p>Чланови комисије и секретар имају заменике.</p>
				<p>Чланови комисије и секретар, односно њихови заменици, морају имати стечено високо образовање из стручне области саобраћајно инжењерство, научне области економске или правне науке на основним академским студијама у обиму од најмање 240 ЕСПБ бодова, мастер академским студијама, односно специјалистичким академским студијама, као и најмање пет година радног искуства на пословима у вези са друмским превозом.</p>
				<p class="clan">Члан 4.</p>
				<p>Испити се организују у четири испитна рока у току године, и то у фебруару, мају, септембру и новембру.</p>
				<p>Датум, време, место полагања испита и списак кандидата са уредним пријавама објављује се на интернет порталу министарства надлежног за послове саобраћаја (у даљем тексту: Министарство) најкасније десет дана пре утврђеног датума полагања.</p>
				<p>Пријава за полагање испита подноси се Министарству најкасније до истека месеца који претходи месецу у коме се организује полагање испита.</p>
				<p>Пријава поднета после истека рока из става 4. овог члана сматра се пријавом за следећи испитни рок.</p>
				<p class="clan">Члан 5.</p>
				<p>Пријава за полагање испита садржи следеће податке о кандидату:</p>
				<p>1) име, име једног родитеља и презиме;</p>
				<p>2) датум и место рођења;</p>
				<p>3) јединствени матични број грађана (ЈМБГ);</p>
				<p>4) адресу пребивалишта;</p>
				<p>5) број телефона и адресу електронске поште.</p>
				<p>Уз пријаву се прилаже фотокопија личне карте кандидата, односно извод електронског читача личне карте са чипом и доказ о уплати средстава на име трошкова полагања испита.</p>
				<p class="clan">Члан 6.</p>
				<p>Испит се полаже писмено и састоји се из два дела.</p>
				<p>Први део испита је тест са 25 питања, и то по пет питања из сваке области из програма за полагање испита. Одговор на свако тест питање захтева избор једног од понуђених одговора или кратак одговор.</p>
				<p>Други део испита је писмени задатак који захтева анализу појединих ситуација и израду студије случаја.</p>
				<p>Комисија на дан одржавања испита утврђује тест питања и задатак за израду студије случаја.</p>
				<p>Делови испита трају по 120 минута.</p>
				<p class="clan">Члан 7.</p>
				<p>Успех кандидата на испиту оцењује се оценом „положио” или „није положио”.</p>
				<p>Први део испита вреднује се процентом тачних одговора.</p>
				<p>Други део испита вреднује се оценом „не задовољава”, „задовољава” или „добар”.</p>
				<p>Оценом „не задовољава” оцењује се кандидат који је у писменом задатку правилно извршио анализу мање од 50% задатих ситуација, односно израдио студију случаја на основу анализе мање од 50% задатих ситуација.</p>
				<p>Оценом „задовољава” оцењује се кандидат који је у писменом задатку правилно извршио анализу најмање 50% задатих ситуација и, узимајући у обзир све извршене анализе, израдио студију случаја. </p>
				<p>Оценом „добар” оцењује се кандидат који је у писменом задатку извршио анализу најмање 70% задатих ситуација и, узимајући у обзир све извршене анализе, израдио студију случаја.</p>
				<p>Оценом „положио” оцењује се кандидат:</p>
				<p>1) који је у првом делу испита дао тачне одговоре на најмање 70% од укупног броја питања и најмање 40% тачних одговора из сваке области и у другом делу испита стекао оцену „задовољава”, или</p>
				<p>2) који је у првом делу испита дао тачне одговоре на најмање 50% од укупног броја питања и најмање 40% тачних одговора из сваке области и у другом делу испита стекао оцену „добар”.</p>
				<p>Комисија доноси одлуке већином гласова.</p>
				<p class="clan">Члан 8.</p>
				<p>О полагању испита води се записник, посебно за сваког кандидата.</p>
				<p>У записник се уписују следећи подаци:</p>
				<p>1) име, име једног родитеља и презиме кандидата;</p>
				<p>2) датум и место рођења;</p>
				<p>3) ЈМБГ кандидата;</p>
				<p>4) адреса пребивалишта;</p>
				<p>5) број пријаве за испит;</p>
				<p>6) место, датум и време полагања испита;</p>
				<p>7) састав комисије;</p>
				<p>8) успех кандидата из првог дела испита;</p>
				<p>9) успех кандидата из другог дела испита;</p>
				<p>10) оцена којом је комисија оценила успех кандидата на испиту;</p>
				<p>11) напомене;</p>
				<p>12) место и датум састављања записника.</p>
				<p>Саставни део записника јесу пријава за испит, тест са одговорима и писмени задатак кандидата.</p>
				<p>Записник потписују председник комисије, чланови комисије и секретар.</p>
				<p>Списак свих кандидата који су полагали испит, заједно са њиховим успехом, објављује се на интернет порталу Mинистарства у року од осам дана од дана полагања испита.</p>
				<p>Кандидат може изјавити приговор на утврђену оцену.</p>
				<p>Приговор се подноси у року од осам дана од дана објављивања успеха кандидата на интернет порталу Mинистарства.</p>
				<p>Комисија одлучује о приговору из става 7. овог члана најкасније у року од осам дана од дана достављања приговора, о чему саставља записник и о одлуци обавештава кандидата.</p>
				<p>Записници из става 1. овог члана саставни су део коначног записника у који се уносе подаци о кандидатима који су полагали испит, успеху кандидата и другим чињеницама које су од значаја за испитни рок, a који потписују председник комисије и секретар.</p>
				<p class="clan">Члан 9.</p>
				<p>Ако кандидат не приступи полагању испита или одустане од полагања, сматраће се да испит није положио, о чему комисија саставља записник.</p>
				<p>Изузетно од става 1. овог члана, на захтев кандидата, који је поднет најкасни<a id="anchor-4-anchor" name="anchor-4-anchor">је 
				</a>пет дана после дана одређеног за полагање испита, комисија одобрава полагање испита по тој пријави у неком од два наредна испитна рока, ако је, због своје болести или због болести или смртног случаја блиског члана породице, кандидат био спречен да полаже испит. Кандидат уз захтев прилаже доказе о разлозима због којих је био спречен да полаже испит.</p>
				<p class="clan">Члан 10.</p>
				<p>Кандидату је на испиту дозвољено коришћење литературе из области предвиђених програмом за полагање испита.</p>
				<p>Ако кандидат понашањем на испиту нарушава ред или користи мобилни телефон или друга електронска средства комуникације, удаљава се са испита и оцењује оценом „није положио”.</p>
				<p class="clan">Члан 11.</p>
				<p>Кандидат који је положио испит преузима сертификат у Mинистарству, уз доказ о уплати таксе за издавање сертификата.</p>
				<p class="clan">Члан 12.</p>
				<p>Трошкове полагања испита сноси кандидат.</p>
				<p>Висина трошкова полагања испита износи 10.000,00 динара по кандидату.</p>
				<p>Износ средстава утврђен ставом 2. овог члана уплаћује се на рачун буџета Републике Србије.</p>
				<p class="clan">Члан 13.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00075/2017-03</p>
				<p class="potpis">У Београду, 13. септембра 2017. године</p>
				<p class="potpis">Министар,</p>
				<p class="potpis">проф. др <span class="bold">Зорана З. Михајловић, </span>с.р.</p>
				<p>&nbsp;</p>
				<p class="clan" style="text-align: right">Прилози</p>
				<p class="auto-style1"><strong>Програм испита о професионалној оспособљености за послове управљања превозом путника у друмском саобраћају</strong></p>
				<p>На испиту о професионалној оспособљености за послове управљања превозом путника у друмском саобраћају проверава се да ли кандидат има одговарајући ниво знања и практичне оспособљености за обављање послова управљања превозом путника у друмском саобраћају, из следећих области:</p>
				<p class="auto-style1"><strong>А. Грађанско право, трговинско, радно и фискално право</strong></p>
				<p>Потребно је да кандидат:</p>
				<p>1) покаже основно знање о правима и обавезама које проистичу из уговора о превозу;</p>
				<p>2) покаже да има неопходне вештине и знања да закључи пуноважан уговор о превозу;</p>
				<p>3) покаже да има потребне вештине да размотри одштетни захтев корисника превоза за штету која је проузрокована удесом или незгодом у току превоза, за штету насталу због закашњења или прекида путовања;</p>
				<p>4) покаже основно познавање услова и поступка који је установљен за обављање привредне делатности, опште обавезе које имају домаћи превозници (регистрација привредног друштва, другог правног лица или предузетника, вођење евиденција, итд.), као и последице стечаја;</p>
				<p>5) покаже основно познавање различитих правних форми привредних субјеката и одредбе прописа којима се уређује њихово оснивање и рад;</p>
				<p>6) покаже основно познавање функција различитих друштвених институција које су повезане са превозом путника у друмском саобраћају (синдикати и синдикални представници, инспектори рада, итд.);</p>
				<p>7) покаже основно познавање обавеза послодавца по питању социјалног осигурања;</p>
				<p>8) покаже основно познавање одредаба прописа којима се уређују уговори о раду, односно радном ангажовању запослених, односно ангажованих (форма уговора, обавезе уговорних страна, услови рада и радно време, плаћено одсуство, зарада, раскид уговора, итд.);</p>
				<p>9) покаже основно познавање одредаба прописа којима се уређује порез на додату вредност (ПДВ) и рефакција за транспортне услуге;</p>
				<p>10) покаже основно познавање одредаба прописа којима се уређују таксе за моторна возила; </p>
				<p>11) покаже основно познавање одредаба прописа којима се уређују путарине и накнаде за коришћење инфраструктуре;</p>
				<p>12) покаже основно познавање одредаба прописа којима се уређује порез на добит правних лица.</p>
				<p class="auto-style1"><strong>Б. Пословно и финансијско руковођење предузећем</strong></p>
				<p>Потребно је да кандидат:</p>
				<p>1) покаже основно познавање одредаба прописа и праксу у вези са коришћењем чекова, потврда о замени стране валуте, меница, кредитних картица и других средстава или метода плаћања;</p>
				<p>2) покаже основно познавање различитих облика кредита (банкарски кредит, кредитно писмо, гарантни депозит, хипотека, лизинг, најам, факторинг, итд.) и накнаде и обавезе које из њих проистичу;</p>
				<p>3) покаже да познаје како се сачињава и тумачи биланс стања;</p>
				<p>4) покаже да има потребно знање да чита и тумачи обрачун прихода и губитака;</p>
				<p>5) покаже да има одговарајуће вештине да оцени профитабилност и финансијски положај предузећа, посебно на основу финансијских показатеља; </p>
				<p>6) покаже да има одговарајуће вештине да изради буџет предузећа;</p>
				<p>7) покаже основно познавање елемената трошкова предузећа (фиксни трошкови, варијабилни трошкови, обртни капитал, губитак вредности, итд.) и да покаже да има неопходно знање да обрачуна трошкове по возилу, по километру или по вожњи;</p>
				<p>8) покаже да има одговарајуће вештине да направи организациону шему запослених целог привредног субјекта и план рада;</p>
				<p>9) покаже основно познавање принципа маркетинга, рекламирања и односа с јавношћу у вези с превозом путника у друмском саобраћају, промоцију продаје и припрему досијеа корисника;</p>
				<p>10) покаже основно познавање различитих врста осигурања у области превоза путника у друмском саобраћају и гаранције и обавезе које из њих проистичу;</p>
				<p>11) покаже да има одговарајуће вештине да примени одредбе прописа којима се уређује возарина и политика цена у јавном превозу путника у друмском саобраћају;</p>
				<p>12) покаже да има одговарајуће вештине да примени одредбе прописа којима се уређује фактурисање услуге превоза путника у друмском саобраћају.</p>
				<p class="auto-style1"><strong>В. Приступ тржишту</strong></p>
				<p>Потребно је да кандидат:</p>
				<p>1) покаже да има детаљно познавање одредаба прописа којима се уређује делатност јавног превоза путника у друмском саобраћају, а посебно одредаба прописа којима се уређује приступ делатности јавног превоза путника у друмском саобраћају;</p>
				<p>2) покаже да има детаљно познавање одредаба прописа којима се уређује делатност јавног превоза путника у друмском саобраћају, а посебно одредаба прописа којима се уређује начин обављања јавног превоза путника у домаћем и међународном друмском саобраћају, инспекцијски надзор и казне; </p>
				<p>3) покаже да има детаљно познавање докумената неопходних при пружању услуга јавног превоза путника у друмском саобраћају и да зна да уведе процедуру провере ради обезбеђивања да се одобрени документи за сваки превоз, а посебно они који се односе на аутобус, возача и пртљаг, налазе у аутобусу и чувају у просторијама седишта;</p>
				<p>4) покаже да има основно познавање одредаба прописа којима се уређује организација тржишта;</p>
				<p>5) покаже да има детаљно познавање одредаба прописа којима се уређује успостављање услуге превоза путника у друмском саобраћају, као и да има одговарајуће вештине да изради план превоза.</p>
				<p class="auto-style1"><strong>Г. Технички стандарди и технички аспекти експлоатације возила</strong></p>
				<p>Потребно је да кандидат:</p>
				<p>1) покаже да има детаљно познавање одредаба прописа којима се уређују дозвољене масе и димензије аутобуса у домаћем и међународном друмском саобраћају;</p>
				<p>2) покаже да има одговарајуће вештине да одабере аутобус и компоненте возила (шасију, мотор, систем за пренос снаге, кочиони систем, итд.) у складу са потребама домаћег превозника;</p>
				<p>3) покаже да има детаљно познавање формалности у вези са одобрењима, регистрацијом и техничким прегледом аутобуса;</p>
				<p>4) покаже да има одговарајуће умеће у вези предузимања мера о смањивању буке и емисије издувних гасова у циљу заштите животне средине;</p>
				<p>5) покаже да има одговарајуће вештине да направи план периодичног одржавања аутобуса и њихове опреме.</p>
				<p class="auto-style1"><strong>Д. Безбедност друмског саобраћаја и радно време посаде возила</strong></p>
				<p>Потребно је да кандидат:</p>
				<p>1) покаже да зна које се квалификације захтевају од возача (возачка дозвола, лекарско уверење, потврда о способности, итд.);</p>
				<p>2) покаже да има детаљно познавање одредаба прописа којима се уређује радно време, пауза и одмор посаде возила у друмском превозу, време управљања возилом, обавеза уградње тахографа, односно граничника брзине, као и услови које мора да испуни тахограф, односно граничник брзине и начин коришћења тахографа према типовима тахографа; </p>
				<p>3) покаже да има одговарајуће вештине да предузме неопходне кораке како би обезбедио да се возачи понашају у складу са одредбама важећих прописа којима се уређује безбедност саобраћаја на путевима, правилима саобраћаја, ограничењима и забранама (ограничења брзине, ограничења код заустављања и паркирања, употреба светала, саобраћајни знаци, итд.);</p>
				<p>4) покаже да има одговарајуће вештине да за возаче направи упутства о провери стања аутобуса и њихове опреме, и о превентивним мерама које се морају предузети у циљу поштовања захтева безбедности саобраћаја;</p>
				<p>5) покаже да има одговарајуће вештине да установи процедуре у случају незгоде, односно одговарајуће процедуре за спречавање понављања незгоде или тежих саобраћајних прекршаја;</p>
				<p>6) покаже да има основно познавање географског и физичког изгледа путне мреже Републике Србије.</p>
				<p>Литература која се користи за припремање испита: </p>
				<p>1) Закон о облигационим односима („Службени лист СФРЈ”, бр. 29/78, 39/85, 45/89 – УСЈ и 57/89, „Службени лист СРЈ”, број 31/93);</p>
				<p>2) Закон о уговорима о превозу у друмском саобраћају („Службени лист СРЈ”, број 26/95);</p>
				<p>3) Закон о привредним друштвима („Службени гласник РС”, бр. 36/11, 99/11, 83/14 – др. закон и 5/15);</p>
				<p>4) Закон о раду („Службени гласник РС”, бр. 24/05, 61/05, 54/09, 32/13, 75/14 и 13/17 – УС);</p>
				<p>5) Закон о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка, 93/12, 47/13, 108/13, 68/14, 105/14, 91/15 – аутентично тумачење, 112/15, 15/16 и 108/16);</p>
				<p>6) Закон о порезу на додату вредност („Службени гласник РС”, бр. 84/04, 86/04 – исправка, 61/05, 61/07, 93/12, 108/13, 6/14 – усклађени динарски износи, 68/14 – др. закон, 142/14, 5/15 – усклађени динарски износи, 83/15, 5/16 – усклађени динарски износи, 108/16 и 7/17 – усклађени динарски износи);</p>
				<p>7) Закон о порезу на добит правних лица („Службени гласник РС”, бр. 25/01, 80/02, 80/02 – др. закон, 43/03, 84/04, 18/10, 101/11, 119/12, 47/13, 108/13, 68/14 – др. закон, 142/14, 91/15 – аутентично тумачење и 112/15);</p>
				<p>8) Закон о акцизама („Службени гласник РС”, бр. 22/01, 42/01 – усклађени динарски износи, 67/01 – усклађени динарски износи, 73/01, 5/02 – усклађени динарски износи, 24/02 – усклађени динарски износи, 45/02 – усклађени динарски износи, 69/02 – усклађени динарски износи, 80/02, 80/02 – др. закон, 15/03 – усклађени динарски износи, 43/03, 56/03 – усклађени динарски износи, 72/03, 93/03 – усклађени динарски износи, 2/04 – усклађени динарски износи, 31/04 – усклађени динарски износи, 43/04, 51/04 – усклађени динарски износи, 55/04, 78/04 – усклађени динарски износи, 116/04 – усклађени динарски износи, 135/04, 8/05 – усклађени динарски износи, 46/05, 47/05 – др. пропис, 58/05 – усклађени динарски износи, 71/05 – др. пропис, 101/05 – др. закон, 112/05 – др. пропис, 3/06 – др. пропис, 11/06 – др. пропис, 12/06 – усклађени динарски износи, 66/06 – усклађени динарски износи, 10/07 – усклађени динарски износи, 61/07, 18/08 – усклађени динарски износи, 5/09, 9/09 – усклађени динарски износи, 31/09, 3/10 – усклађени динарски износи, 101/10, 4/11 – усклађени динарски износи, 43/11, 101/11, 6/12 – усклађени динарски износи, 8/12 – исправка, 43/12 – др. пропис, 93/12, 119/12, 8/13 – усклађени динарски износи, 47/13, 4/14 – усклађени динарски износи, 68/14 – др. закон, 142/14, 4/15 – усклађени динарски износи, 5/15 – усклађени динарски износи, 55/15, 103/15, 5/16 – усклађени динарски износи, 108/16 и 7/17 – усклађени динарски износи);</p>
				<p>9) Закон о јавним путевима („Службени гласник РС”, бр. 101/05, 123/07, 101/11, 93/12 и 104/13);</p>
				<p>10) Закон о фискалним касама („Службени гласник РС”, бр. 135/04 и 93/12);</p>
				<p>11) Закон о платном промету („Службени лист СРЈ”, бр. 3/02 и 5/03 и „Службени гласник РС”, бр. 43/04, 62/06, 111/09 – др. закон, 31/11 и 139/14 – др. закон);</p>
				<p>12) Закон о платним услугама („Службени гласник РС”, број 139/14);</p>
				<p>13) Закон о роковима измирења новчаних обавеза у комерцијалним трансакцијама („Службени гласник РС”, бр. 119/12 и 68/15);</p>
				<p>14) Закон о јавним набавкама („Службени гласник РС”, бр. 124/12, 14/15 и 68/15),</p>
				<p>15) Закон о јавно-приватном партнерству и концесијама („Службени гласник РС”, бр. 88/11, 15/16 и 104/16);</p>
				<p>16) Закон о комуналним делатностима („Службени гласник РС”, бр. 88/11 и 104/16);</p>
				<p>17) Закон о превозу путника у друмском саобраћају („Службени гласник РС”, број 68/15);</p>
				<p>18) Закон о безбедности саобраћаја на путевима („Службени гласник РС”, бр. 41/09, 53/10, 101/11, 32/13 – УС, 55/14, 96/15 – др. закон и 9/16 – УС);</p>
				<p>19) Закон о радном времену посаде возила у друмском превозу и тахографима („Службени гласник РС”, број 96/15);</p>
				<p>20) Европски споразум о раду посаде на возилима која обављају међународне друмске превозе (AETR) („Службени лист СФРЈ”, број 30/74 и „Службени гласник РС – Међународни уговори”, број 8/11);</p>
				<p>21) Конвенција о уговору о међународном друмском превозу путника и пртљага (CVR) („Службени лист СФРЈ – Међународни уговори”, број 8/77).</p>
				<p>Као литература користе се и прописи донети на основу наведених закона.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 25. Закона о централној евиденцији привремених ограничења права лица регистрованих у Агенцији за привредне регистре („Службени гласник РС”, број 112/15) и члана 17. став 4. и члана 24. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), на предлог Агенције за привредне регистре,</p>
				<p>Министар привреде доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">o начину и условима електронске обраде и коришћења података Централне евиденције привремених ограничења права лица регистрованих у Агенцији за привредне регистре</p>
				<p class="auto-style1">"Службени гласник РС", број 48 од 25. маја 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником уређују се начин и услови електронског преноса, преузимања, обраде и коришћења података из Централне евиденције привремених ограничења права (у даљем тексту: Централна евиденција) лица регистрованих у Агенцији за привредне регистре (у даљем тексту: Агенција), електронски протоколи, ауторизација приступа, привилегије корисника система, комуникација, стандарди и формати за размену података и технички услови за достављање података путем Јединствене платформе интероперабилности (у даљем тексту: ЈПИ).</p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) корисник система је овлашћено физичко лице одређено од стране обвезника уписа, обвезника достављања података и другог надлежног органа, које у складу са овим правилником има право приступа Централној евиденцији путем ЈПИ ради увида, уписа, достављања и преузимања података из Централне евиденције;</p>
				<p>2) јавни корисник система је физичко лице које приступа Централној евиденцији ради увида у податке;</p>
				<p>3) подаци Централне евиденције јесу подаци који представљају садржину Централне евиденције привремених ограничења права лица регистрованих у Агенцији, утврђену Законом.</p>
				<p class="clan">Члан 3.</p>
				<p>Обвезник уписа података Централне евиденције, пре почетка коришћења ЈПИ доставља Агенцији податке о корисницима система (име и презиме, јединствени матични број грађана и адресу електронске поште тог физичког лица).</p>
				<p>Обвезник достављања података, пре почетка коришћења ЈПИ доставља Агенцији податке о корисницима система који ће вршити администрирање система обвезника достављања у циљу приступа Централној евиденцији (име и презиме, јединствени матични број грађана и адресу електронске поште тог физичког лица).</p>
				<p>Надлежни орган у смислу закона којим се уређује централна евиденција привремених ограничења правa лица регистрованих у Агенцији за привредне регистре, пре почетка коришћења ЈПИ доставља Агенцији податке о корисницима система који ће вршити увид у податке у циљу приступа Централној евиденцији (име и презиме, јединствени матични број грађана и адресу електронске поште тог физичког лица). </p>
				<p class="clan">Члан 4.</p>
				<p>За све кориснике система пре коришћења система Агенција ће отворити налоге на систему за централизовано пријављивање корисника, на начин како је то предвиђено техничким упутством за коришћење ЈПИ, које ће бити објављено на интернет странама Агенције и Министарства привреде. </p>
				<p class="clan">Члан 5.</p>
				<p>Основни стандард за размену података са обвезницима достављања података је SOAP (Simple Object Access Protocol) протокол комуникације преко стандардних механизама веб сервиса.</p>
				<p class="clan">Члан 6.</p>
				<p>Основни формат размене података је Extensible Markup Language 1.1 (у даљем тексту: XML).</p>
				<p>Опис метода за упис и размену података, укључујући и пратеће методе приступа шифарничким подацима је у форми WSDL 2.0 стандарда.</p>
				<p class="clan">Члан 7.</p>
				<p>У Централној евиденцији складиште се и чувају електронске копије докумената за које је извршена дигитализација у складу са важећим прописима.</p>
				<p>Достављање електронских докумената путем ЈПИ гарантује интегритет, непромењивост и непорецивост послатог документа.</p>
				<p>За сваки електронски документ који се израђује и доставља путем ЈПИ користи се формат ISO 19005 – Electronic document file format for long-term preservation (у даљем тексту: PDF/A).</p>
				<p>За електронски потписан документ користи се један од следећих формата електронског потписа:</p>
				<p>1) PAdES (PDF Advanced Electronic Signatures) формат према ETSI TS 101 778 стандарду, за електронска документа записана у формату датотеке PDF/A;</p>
				<p>2) XAdES (XML Advanced Electronic Signatures) формат према ETSI TS 101 903 стандарду за електронска документа записана у формату XML.</p>
				<p class="clan">Члан 8.</p>
				<p>Обвезницима достављања података Агенција обезбеђује пуну расположивост организационо технолошких услова за коришћење веб сервиса 24 часа дневно којим се врши достављање података, а обвезници достављања података обезбеђују техничке и организационе услове прикључења на ЈПИ.</p>
				<p>Обвезници уписа података обезбеђују техничке услове за приступ ЈПИ преко интернета, у складу са техничким упутством из члана 4. овог правилника.</p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 110-00-80/2016-09</p>
				<p class="auto-style2">У Београду, 19. маја 2016. године</p>
				<p class="auto-style2">Министар,</p>
				<p class="auto-style2"><span class="bold">Жељко Сертић,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 21. став 19. Закона о трговачком бродарству („Службени гласник РС”, број 96/15) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14)</p>
				<p>Министар грађевинарства, саобраћаја и инфраструктуре, доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">o условима за обављање послова бродских агената и агената посредника</p>
				<p class="auto-style1">"Службени гласник РС", број 61 од 7. јула 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописују се ближи захтеви у односу на простор и опрему који су потребни за несметано обављање послова бродских агената и агената посредника, подаци који се уписују у уписник бродских агената и агената посредника, услови за полагање стручног испита за обављање послова бродских агената и агената посредника, програм и начин полагања стручног испита за обављање послова бродских агената и агената посредника, као и образац уверења о положеном стручном испиту за обављање послова бродских агената и агената посредника и дозволе за обављање послова бродског агента, односно агента посредника. </p>
				<p class="clan">Члан 2.</p>
				<p>Захтеви у односу на простор и опрему који су потребни за несметано обављање послова бродског агента, односно агента посредникa (у даљем тексту: агент) су:</p>
				<p>1) да агент има у својини или у закупу простор за обављање дневних послова запослених и за рад са странкама, који задовољава техничке, санитарне и друге услове потребне за несметано обављање делатности;</p>
				<p>2) да агент располаже опремом за коришћење Речних информационих сервиса, као и да има обезбеђену могућност електронске пријаве доласка и одласка брода у и из луке, односно пристаништа;</p>
				<p>3) да агент има дозволу и опрему за коришћење радио-фреквенције ради несметане комуникације са пловилима чији је агент.</p>
				<p>Одредбе става 1. тач. 2) и 3) овог члана не примењују се на агента посредникa, као и на агента који у свом пословању искључиво поступа по налозима налогодаваца који обављају делатност на мору.</p>
				<p class="clan">Члан 3.</p>
				<p>У уписник бродских агената и агената посредника уписују се следећи подаци:</p>
				<p>1) пословно име и седиште правног лица – агента, као и име и презиме одговорног лица у правном лицу;</p>
				<p>2) број полисе осигурања за новчане губитке које претрпи налогодавац као последицу пропуста у раду правног лица – бродског агента, односно агента посредника, у износу од најмање 15.000 евра у динарској противвредности по штетном догађају;</p>
				<p>3) подаци о статусним променама агента, као и о предузетим мерама према агенту у оквиру инспекцијског надзора;</p>
				<p>4) име, презиме, пребивалиште и ЈМБГ запослених који непосредно обављају послове агента и имају дозволу за обављање послова бродског агента, односно агента посредника;</p>
				<p>5) број и датум издавања дозволе за обављање послова бродског агента, односно агента посредника из тачке 4) овог члана;</p>
				<p>6) подаци о променама (промена презимена, пребивалишта и сл.) код запосленог из тачке 4) овог члана, у року од 15 дана од дана настанка промене;</p>
				<p>7) подаци о променама у радном односу запосленог из тачке 4) овог члана (престанак радног односа и заснивање радног односа код другог послодавца), у року од 15 дана од дана настанка промене; </p>
				<p>8) подаци о брисању агента, односно запосленог из тачке 4) овог члана из уписника.</p>
				<p class="clan">Члан 4.</p>
				<p>Услови за полагање стручног испита за обављање послова агента су:</p>
				<p>1) да лице има најмање средњу стручну спрему;</p>
				<p>2) да је лице радило на пословима агента најмање шест месеци, у својству приправника за обављање послова агента у правном лицу – агенту;</p>
				<p>3) да лице није правноснажно осуђивано или кажњавано за кривична дела против привреде и безбедности јавног саобраћаја, односно за прекршаје спољнотрговинских, девизних, царинских или пореских прописа.</p>
				<p class="clan">Члан 5.</p>
				<p>Стручни испит за обављање послова бродског агента, односно агента посредника (у даљем тексту: стручни испит) полаже се пред испитном комисијом (у даљем тексту: комисија), коју образује министар надлежан за послове саобраћаја (у даљем тексту: министар).</p>
				<p>Комисија се састоји од председника и четири члана, који имају заменике.</p>
				<p>Административно-стручне послове за комисију обавља секретар.</p>
				<p>Председник, чланови и секретар комисије, односно њихови заменици, именују се на период од четири године.</p>
				<p>На предлог председника комисије, могу се за поједине предмете ангажовати испитивачи ван састава комисије.</p>
				<p class="clan">Члан 6.</p>
				<p>Председник и чланови комисије, односно њихови заменици, су испитивачи из појединих предмета и поседују неопходно стручно знање из области унутрашње пловидбе.</p>
				<p class="clan">Члан 7.</p>
				<p>Рокови за полагање стручног испита су редовни и ванредни.</p>
				<p>Председник комисије одређује редовне рокове и место полагања стручног испита, у фебруару за текућу календарску годину.</p>
				<p>Ванредне рокове за полагање стручног испита предлаже лучка капетанија на чијем подручју надлежности постоје заинтересовани кандидати, а одређује председник комисије.</p>
				<p class="clan">Члан 8.</p>
				<p>Писана пријава за полагање стручног испита подноси се министарству надлежном за послове саобраћаја (у даљем тексту: министарство).</p>
				<p>Пријава за полагање испита садржи име, име родитеља, презиме, ЈМБГ, датум и место рођења кандидата, пребивалиште, податке о стручној спреми и о пословима које је кандидат до тада обављао у правном лицу – агенту.</p>
				<p>Уз пријаву се подносе:</p>
				<p>1) фотокопија личне карте;</p>
				<p>2) фотокопија дипломе о стеченом одговарајућем образовању, оверена код органа надлежног за оверу преписа;</p>
				<p>3) документи којима се доказује радно искуство у правном лицу – агенту, у својству приправника за обављање послова бродског агента, односно агента посредника;</p>
				<p>4) доказ о уплати средстава на име трошкова полагања стручног испита и административне таксе.</p>
				<p>Пре полагања стручног испита секретар утврђује идентитет кандидата и проверава да ли су у пријави за полагање стручног испита наведени сви подаци из става 2. овог члана, као и да ли су уз пријаву поднети документи из става 3. овог члана.</p>
				<p class="clan">Члан 9.</p>
				<p>Стручни испит се састоји од најмање шест питања која се кандидату постављају усмено и писмено из предмета:</p>
				<p>1) пловидбено-агенцијско пословање;</p>
				<p>2) уговори о искоришћавању брода;</p>
				<p>3) основе логистике и превоза робе;</p>
				<p>4) основе привредног и финансијског пословања;</p>
				<p>5) енглески, немачки, француски или руски језик.</p>
				<p class="clan">Члан 10.</p>
				<p>Усмени део стручног испита за бродске агенте обухвата:</p>
				<p>1) из предмета пловидбено-агенцијско пословање: појам и врсте бродских агената и уговора о пловидбено-агенцијским пословима, домаће и међународне прописе о бродском агенту, права и обавезе бродских агената, одговорност бродског агента и агента посредника, послове бродских агената: послове у вези са прихватом и отпремом брода (clearance); заступање налогодавца пред надлежним државним органима и лучким оператерима; координирање послова укрцавања и искрцавања робе; утврђивање квалитативног и квантитативног стања робе, снабдевање брода и организација вршења поправки на броду; послове помагања брода; састављање временске таблице и констатације о чињеничном стању; испостављање теретнице или друге превозне исправе; сачињавање манифеста терета и бродског манифеста; прибављање царинских исправа; оверавање бродских исправа и књига у надлежној лучкој капетанији, услове за обављање пловидбено-агенцијског пословања;</p>
				<p>2) из предмета уговори о искоришћавању брода: међународне конвенције о превозу робе и путника унутрашњим водним путевима, домаће прописе о превозу робе и путника унутрашњим водним путевима, поделу уговора о искоришћавању бродова, превозне исправе (теретница – врсте, преносивост, значење, остале исправе), укрцавање и искрцавање робе (пријава укрцаја, стојнице, прекостојнице и ванредне прекостојнице, писмо спремности, временска таблица), путовање и предају терета примаоцу, одговорност возара за штете настале током превоза, возарину, превоз путника и пртљага, потискивање и тегљење, остале пловидбене послове, уговоре о закупу брода;</p>
				<p>3) из предмета основи логистике и превоза робе: врсте, основне карактеристике и појавнe обликe робе (расути, течни, комадни, генерални и др.), товарно-манипулативне јединице (палете, контејнери, транспортне јединице и др.); паковање, повезивање и обезбеђење терета, документа у међународним робним токовима, осим превозних исправа; основне карактеристике логистичких операција превоза, складиштења, претовара (укрцаја и искрцаја) терета, слагање и обезбеђење терета у броду; </p>
				<p>4) из предмета основе привредног и финансијског пословања: привредна друштва (појам, врсте, оснивање, статусна и власничка питања), уговоре привредног права, основе платног промета, документарни акредитив, Incoterms клаузуле, основе девизног пословања.</p>
				<p>Усмени део стручног испита за агента посредника обухвата:</p>
				<p>1) из предмета пловидбено-агенцијско пословање: појам и врсте агената посредника и уговора о пловидбено-агенцијским пословима, домаће и међународне прописе о агенту посреднику, права и обавезе агената посредника, одговорност агента посредника, послове агената посредника – поступање по налозима налогодавца као посредник у закључивању уговора о: искоришћавању бродова (chartering &amp; booking), купопродаји, градњи и ремонту бродова и о пловидбеном осигурању, услове за обављање пловидбено-агенцијског пословања;</p>
				<p>2) из предмета уговори о искоришћавању брода: међународне конвенције о превозу робе и путника унутрашњим водним путевима, домаће прописе о превозу робе и путника унутрашњим водним путевима, поделу уговора о искоришћавању бродова, превозне исправе (теретница – врсте, преносивост, значење, остале исправе), путовање и предају терета примаоцу, одговорност возара за штете настале током превоза, возарину, превоз путника и пртљага, потискивање и тегљење, остале пловидбене послове, уговоре о закупу брода;</p>
				<p>3) из предмета основи логистике и превоза робе: врсте, основне карактеристике и појавне облике робе (расути, течни, комадни, генерални и др.), товарно-манипулативне јединице (палете, контејнери, транспортне јединице и др.), паковање, повезивање и обезбеђење терета, документа у међународним робним токовима, осим превозних исправа, основне карактеристике логистичких операција превоза, складиштења, претовара (укрцаја и искрцаја) терета, слагање и обезбеђење терета у броду, организацију увозних, извозних и транзитних робних токова, међународне услове испоруке робе, основну структуру и обележја логистичких тржишта, продају и цене транспортних услуга; </p>
				<p>4) из предмета основе привредног и финансијског пословања: привредна друштва (појам, врсте, оснивање, статусна и власничка питања), уговоре привредног права, основе платног промета, документарни акредитив, Incoterms клаузуле, основе девизног пословања.</p>
				<p>Усмени део испита обухвата и конверзацију, односно проверу знања основа споразумевања на енглеском, немачком, француском или руском језику, осим ако кандидат достави доказ о познавању неког од тих језика издат од стране школе страних језика.</p>
				<p>Поред усменог дела испита кандидати полажу и писмени део испита који обухвата проверу знања енглеског, немачког, француског или руског језика, осим ако кандидат достави доказ о познавању неког од тих језика издат од стране школе страних језика.</p>
				<p>Писмени део испита обухвата састављање пословног трговачког писма на енглеском, немачком, француском или руском језику и превод две исправе које се користе у пловидбено-агенцијском пословању са неког од тих језика на српски језик.</p>
				<p>За припремање испита користе се текстови прописа, као и референтна стручна литература са листе стручне литературе коју објављује министарство.</p>
				<p class="clan">Члан 11.</p>
				<p>Испитна комисија оцењује целокупни успех кандидата на испиту оценом „положио” или „није положио”.</p>
				<p>За полагање испита потребно је да кандидат тачно одговори на најмање 75% укупно постављених питања.</p>
				<p>Кандидат који није тачно одговорио на најмање 75% укупно постављених питања може поново да полаже испит (поправни испит) у року који не може да буде краћи од месец од дана претходног полагања испита.</p>
				<p>Ако кандидат на поправном испиту не задовољи, сматра се да није положио стручни испит.</p>
				<p>По положеном испиту кандидату се издаје уверење о положеном стручном испиту (у даљем тексту: уверење).</p>
				<p class="clan">Члан 12.</p>
				<p>Ако кандидат не приступи полагању стручног испита, а свој изостанак писано не оправда пре почетка полагања испита, односно ако неоправдано одустане од започетог полагања стручног испита, сматраће се да није положио стручни испит.</p>
				<p>Ако кандидат не приступи полагању стручног испита, а свој изостанак писано оправда пре почетка полагања испита, полагање стручног испита може се одложити.</p>
				<p>Започето полагање стручног испита може се одложити ако је кандидат због болести или из другог оправданог разлога спречен да настави полагање испита.</p>
				<p>О одлагању стручног испита одлучује комисија.</p>
				<p class="clan">Члан 13.</p>
				<p>О току полагања стручног испита води се записник.</p>
				<p>У записник се уносе следећи подаци: </p>
				<p>1) састав испитне комисије; </p>
				<p>2) име и презиме кандидата; </p>
				<p>3) датум и место рођења кандидата; </p>
				<p>4) ЈМБГ кандидата; </p>
				<p>5) адреса пребивалишта кандидата; </p>
				<p>6) датум полагања испита; </p>
				<p>7) питања постављена кандидату; </p>
				<p>8) одлука комисије о успеху кандидата на испиту.</p>
				<p>Записник потписују председник, чланови комисије, секретар комисије, испитивачи, односно њихови заменици. </p>
				<p>Секретар комисије води евиденцију кандидата који су полагали стручни испит, која садржи: податке о кандидату, број евиденције, име и презиме, ЈМБГ, датум и место рођења и пребивалиште кандидата, датум и место полагања испита, успех на испиту, датум издавања уверења.</p>
				<p class="clan">Члан 14.</p>
				<p>На основу резултата стручног испита, кандидату који је положио испит издаје се уверење о положеном стручном испиту на обрасцу 1 – Уверење о положеном стручном испиту, који је одштампан уз овај правилник и чини његов саставни део.</p>
				<p>Дозвола за обављање послова бродског агента, односно агента посредника издаје се на обрасцу 2 – Дозвола за обављање послова бродског агента, односно агента посредника, који је одштампан уз овај правилник и чини његов саставни део.</p>
				<p class="clan">Члан 15.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. септембра 2016. године.</p>
				<p>&nbsp;</p>
				<p class="auto-style2">Број 110-00-00043/2016-06</p>
				<p class="auto-style2">У Београду, 20. јуна 2016. године</p>
				<p class="auto-style2">Министар, </p>
				<p class="auto-style2">проф. др <span class="bold">Зорана Михајловић,</span> с.р.</p>
				<p class="auto-style2">&nbsp;</p>
				<p class="auto-style2"><strong>Прилози</strong></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/brodski-agent_Page_1_opt.jpeg&amp;doctype=reg&amp;abc=cba&amp;eli=true&amp;eliActId=418886&amp;regactid=418886" alt="brodski-agent_Page_1.tif"></p>
				<p class="auto-style1">&nbsp;</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/brodski-agent_Page_2_opt.jpeg&amp;doctype=reg&amp;abc=cba&amp;eli=true&amp;eliActId=418886&amp;regactid=418886" alt="brodski-agent_Page_2.tif"></p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 28. Закона о царинској служби („Службени гласник РС”, број 95/18), на предлог директора Управе царина,</p>
			<p class="Basic-Paragraph">Министар финансија доноси</p>
			<p class="odluka-zakon">ПРАВИЛНИК</p>
			<p class="odluka-zakon">о условима и начину ношења оружја и муниције царинских службеника</p>
			<p class="centar">"Службени гласник РС", број 53 од 24. јула 2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се услови и начин ношења оружја и муниције овлашћених царинских службеника. </p>
			<p class="clan">Члан 2.</p>
			<p class="Basic-Paragraph">Службено оружје царинског службеника је пиштољ калибра 9 mm ПАРА, као и пиштољ калибра 45 АУТО.</p>
			<p class="clan">Члан 3.</p>
			<p class="Basic-Paragraph">На предлог руководиоца унутрашње организационе јединице, директор Управе царина одређује царинске службенике који раде на пословима сузбијања кријумчарења, обавештајним пословима и пословима унутрашње контроле и који могу да носе оружје и муницију, упућује их на обуку и доноси решење о задужењу службеним оружјем.</p>
			<p class="clan">Члан 4.</p>
			<p class="Basic-Paragraph">Царински службеник мора бити психофизички способан и посебно оспособљен за ношење и употребу ватреног оружја. </p>
			<p class="Basic-Paragraph">Контрола оспособљености и контрола психофизичких способности царинских службеника за ношење и употребу ватреног оружја обавља се најмање једном годишње. </p>
			<p class="clan">Члан 5.</p>
			<p class="Basic-Paragraph">Ако престане потреба да овлашћени царински службеник буде задужен оружјем, или уколико престане да испуњава услове за задужење службеног оружја, на предлог руководиоца унутрашње организационе јединице у којој је царински службеник распоређен, директор доноси решење о раздужењу службеног оружја и муниције. </p>
			<p class="clan">Члан 6.</p>
			<p class="Basic-Paragraph">Царински службеник, лично се задужује службеним оружјем и комплетом муниције од 25 метака у калибру задуженог пиштоља. </p>
			<p class="Basic-Paragraph">Оружје и муниција, задужени у складу са овим правилником, морају се пажљиво чувати и одржавати тако да се могу увек безбедно и успешно употребити. </p>
			<p class="clan">Члан 7.</p>
			<p class="Basic-Paragraph">Царински службеник који је задужен службеним оружјем и муницијом може носити оружје и муницију у току радног времена за време обављања послова и задатака на које је распоређен, а ван радног времена само по налогу непосредног руководиоца.</p>
			<p class="Basic-Paragraph">Царински службеник мора да чува службено оружје обезбеђено и на местима подобним да спрече приступ оружју од стране неовлашћених лица, и не сме га остављати на јавно доступним местима, у службеним или приватним просторима или у возилима, без надзора и контроле. </p>
			<p class="clan">Члан 8.</p>
			<p class="Basic-Paragraph">Царински службеник који обавља послове у службеној одећи, службено оружје носи на опасачу у одговарајућој службеној футроли, закочено, обезбеђено, без метка у цеви. </p>
			<p class="Basic-Paragraph">Резервни оквир са муницијом носи на опасачу у одговарајућој службеној футроли, обезбеђено. </p>
			<p class="Basic-Paragraph">Царински службеник који обавља послове у цивилном оделу, носи службено оружје и муницију скривено, обезбеђено, закочено и без метка у цеви, и на јавном месту службено оружје не сме чинити видљивим другим лицима, нити сме носити оружје на начин који изазива узнемиравање других лица.</p>
			<p class="clan">Члан 9.</p>
			<p class="Basic-Paragraph">Даном ступања на снагу овог правилника престаје да важи Правилник о условима и начину ношења оружја и муниције овлашћених царинских службеника („Службени гласник РС”, број 95/09). </p>
			<p class="clan">Члан 10.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”. </p>
			<p class="potpis">Број 110-00-00362/2019-08</p>
			<p class="potpis">У Београду, 12. јула 2019. године</p>
			<p class="potpis">Министар,</p>
			<p class="potpis"><span class="bold">Синиша Мали, </span>с.р.</p>
	</div>


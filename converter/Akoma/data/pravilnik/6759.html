


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 22. став 4. Закона о заштити становништва од заразних болести („Службени гласник РС”, број 15/16), </p>
				<p>Министар здравља доноси</p>
				<p class="odluka-zakon">ПРАВИЛНИК</p>
				<p class="odluka-zakon">о начину евидентирања података о лабораторијским испитивањима, роковима и начину обавештавања о добијеним резултатима</p>
				<p class="centar">"Службени гласник РС", број 73 од 28. јула 
				2017.</p>
				<p class="clan">Члан 1.</p>
				<p>Овим правилником утврђују се начин евидентирања података о лабораторијским испитивањима у циљу утврђивања узрочника заразних болести, рокови и начин обавештавања о добијеним резултатима који врше здравствене установе и приватна пракса у лабораторијама из области микробиологије. </p>
				<p class="clan">Члан 2.</p>
				<p>Лабораторијско испитивање у циљу утврђивања и типизације узрочника заразних болести спроводи се само у лабораторијама из члана 1. овог правилника у свим случајевима појаве или сумње на појаву заразних болести и у случају појаве епидемије, у којима су утврђивање и типизација узрочника заразних болести или специфичних микробиолошких маркера узрочника заразних болести неопходни за постављање дијагнозе.</p>
				<p>Потврђивање и типизацију узрочника заразних болести које подлежу обавезном епидемиолошком надзору и пријављивању према Закону о заштити становништва од заразних болести (у даљем тексту: Закон), учешће у надзору над заразним болестима и над инфекцијама повезаним са здравственом заштитом, праћењe антимикробне резистенције и сарадњу са међународним лабораторијским мрежама надзора врше референтне лабораторије у складу са законом и препорукама Европског центра за контролу и превенцију заразних болести (у даљем тексту: ЕCDC).</p>
				<p class="clan">Члан 3.</p>
				<p>Лабораторијска испитивања у циљу идентификације и типизације узрочника заразних болести од јавно-здравственог интереса за која не постоје услови за лабораторијску дијагностику у лабораторијама и референтним лабораторијама, врше се у одговарајућим лабораторијама ван земље у складу са одредбама Међународног здравственог правилника (у даљем тексту: МЗП).</p>
				<p class="clan">Члан 4.</p>
				<p>Лабораторије су дужне да воде евиденцију о лабораторијским испитивањима која садржи податке о лицима чији су узорци лабораторијски испитани на присуство узрочника или специфичних микробиолошких маркера узрочника заразних болести. Упити за лабораторијско испитивање дати су на Обрасцима 1, 2, 3. и 4. који су одштампани уз овај правилник и чине његов саставни део.</p>
				<p>Узорак за испитивање послат у лабораторију мора да садржи најмање следеће податке: име и презиме пацијента, пол и годину рођења, врсту узорка, тражено испитивање и идентификациони број установе која шаље узорак. Уколико је узорак донет у лабораторију лично, неопходна је и идентификација лица које је донело узорак.</p>
				<p>Mикробиолошки извештај о испитивању који издаје лабораторија мора да садржи следеће податке: идентификацију установе која издаје резултат, број лабораторијског протокола, име и презиме пацијента, пол, годину рођења, датум узимања/пријема узорка, врсту узорка, идентификацију испитивања, односно методу којом је извршено испитивање, резултат испитивања, име, презиме и потпис одговорног лица и датум издавања резултата.</p>
				<p>Одговорно лице из става 3. овог члана је доктор медицине специјалиста микробиологије са паразитологијом или доктор медицине специјалиста медицинске микробиологије. За молекуларне дијагностичке анализе, одговорно лице је и дипломирани молекуларни биолог.</p>
				<p class="clan">Члан 5.</p>
				<p>Лабораторије из члана 1. овог правилника дужне су да о добијеним резултатима извршених лабораторијских испитивања за утврђивање узрочника заразних болести које подлежу обавезном епидемиолошком надзору и пријављивању према Закону, електронским или писменим путем обавесте: </p>
				<p>1) подносиоца захтева по чијем је захтеву вршено лабораторијско испитивање; </p>
				<p>2) уколико је резултат позитиван, надлежан завод, односно институт за јавно здравље на територији на којој се налази лабораторија која је извршила лабораторисјко испитивање, као и завод, односно институт за јавно здравље на територији на којој испитаник има пребивалиште, ако је место пребивалишта различито од места где је лабораторијски утврђено присуство узрочника заразне болести у складу са Законом и прописом којим се уређује пријављивање заразних болести и посебних здравствених питања; </p>
				<p>3) орган управе надлежан за послове санитарног надзора на територији на којој се налази лабораторија која је извршила лабoраторијско испитивање на захтев тог органа; </p>
				<p>4) уколико је резултат позитиван, референтну лабораторију, у складу са посебним стручно-методолошким упутством.</p>
				<p>Референтне лабораторије дужне су да о добијеним резултатима лабораторијских испитивања обавесте електронским или писменим путем: </p>
				<p>1) подносиоца захтева по чијем захтеву је вршено лабораторијско испитивање; </p>
				<p>2) уколико је резултат позитиван, надлежан завод, односно институт за јавно здравље на територији на којој се налази лабораторија која је извршила лабораторијско испитивање, као и завод, односно институт за јавно здравље на територији на којој испитаник има пребивалиште, ако је место пребивалишта различито од места где је лабораторијски утврђено присуство узрочника заразне болести, као и Завод за јавно здравље основан за територију Републике; </p>
				<p>3) орган управе надлежан за послове санитарног надзора на територији на којој је поднет захтев за лабораторијско испитивање, на захтев тог органа. </p>
				<p>Обавештавање из ст. 1. и 2. овог члана, тач. 1) и 2) обавља се у року од 24 часа од добијања коначних резултата. </p>
				<p>Пријављивање системом за рано упозоравање и хитно реаговање (у даљем тексту: АЛЕРТ) jе регулисано прописом којим се уређује пријављивање заразних болести и посебних здравствених питања. </p>
				<p>Обавештавање из става 1. тачка 4) овог члана, обавља се најмање једном годишње, у складу са посебним стручно-методолошким упутством које прописују референтне лабораторије.</p>
				<p class="clan">Члан 6.</p>
				<p>Евидентирање података о лабораторијским испитивањима у циљу потврђивања и типизације узрочника заразних болести – референтне лабораторије обављају кроз:</p>
				<p>1) Референтну дијагностику за пружање услуга прецизне потврдне дијагностике у оквиру поља референтности на захтев друге лабораторије; извођење валидираних референтних дијагностичких метода приликом анализе узрочника заразних болести и специфичних микробиолошких маркера узрочника заразних болести, као и испитивање атипичних узорака. </p>
				<p>2) Ресурсе референтног материјала за развијање и одржавање колекције референтног материјала (референтни сојеви и културе, клинички изолати, серуми, генетички материјал и друго) за одржавање система контроле квалитета, метода евалуације и валидације, који треба да буде доступан релевантним лабораторијама и организацијама на захтев, у складу са међународним стандардима и процедурама. </p>
				<p>3) Научне савете за пружање савета и консултација и техничкe подршкe другим лабораторијама, здравственим радницима и здравственим сарадницима у вези са дијагностиком заразних болести, методама и процедурама у оквиру области референтности и интерпретације лабораторијских налаза; припремање националних водича; усаглашавање методологије са опште прихваћеним светским стандардима; пружање техничке подршке у развоју политике јавног здравља за питања вакцинације, управљања епидемијама и друго. </p>
				<p>4) Сарадњу и истраживање у научноистраживачком раду и сарађују са лабораторијама у својој области експертизе и регионалним и међународним мрежама лабораторија (ECDC, WHO, CDC). </p>
				<p>5) Учешће у националном и међународном надзору над заразним болестима, обезбеђење АЛЕРТ система, припреме за случај епидемије, дијагностичку и техничку подршку у случају појаве епидемије.</p>
				<p class="clan">Члан 7.</p>
				<p>Здравствене установе и приватна пракса, којима је решењем утврђено да испуњавају услове за вршење лабораторијских испитивања у области микробиологије и референтне лабораторије којима је министар здравља решењем утврдио да испуњавају услове за референтност дужни су да ускладе своје пословање са Законом и овим правилником, у року од три месеца, oд дана ступања на снагу овог правилника.</p>
				<p class="clan">Члан 8.</p>
				<p>Овај правилник ступа на снагу осмог дана од објављивања у „Службеном гласнику Републике Србије”.</p>
				<p class="potpis">Број 110-00-00150/2017-10 </p>
				<p class="potpis">У Београду, 20. јула 2017. године</p>
				<p class="potpis">Министар,</p>
				<p class="potpis">асс. др <span class="bold">Златибор Лончар,</span> с.р.</p>
				<p class="clan" style="text-align: right">Прилози</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=423590&amp;regactid=423590" target="_blank">
				Образац 1 - Упут за микробилолошко испитивање</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=423590&amp;regactid=423590" target="_blank">
				Образац 2 - Упут за испитивање на микробактерије са извештајем о 
				микроскопском прегледу</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=423590&amp;regactid=423590" target="_blank">
				Образац 3 - Упут за испитивање на микробактерије са извештајем о 
				култивисању</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=423590&amp;regactid=423590" target="_blank">
				Образац 4 - Упут за испитивање на микробактерије са извештајем 
				испитивања осетљивости на антитуберкулотике</a></p>
	</div>


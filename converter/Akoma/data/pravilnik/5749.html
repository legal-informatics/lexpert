<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: right;
}
.auto-style2 {
	text-align: center;
}
</style>


<p>На основу члана 23. став 8. Закона о добробити животиња 
(„Службени гласник РС”, број 41/09), </p>
<p>Министар пољопривреде, шумарства и водопривреде уз 
сагласност министра за инфраструктуру, доноси</p>
<p class="odluka-zakon">ПРАВИЛНИК</p>
<p class="odluka-zakon">о условима у погледу превозних средстава у којима се 
превозе животиње</p>
<p class="auto-style2">„Службени гласник РС“, број 14 од 17. марта 2010.</p>
<p class="clan">Члан 1.</p>
<p>Овим правилником се прописују ближи услови које морају да 
испуне превозна средства у којима се превозе животиње (у даљем тексту: превозна 
средства).</p>
<p class="clan">Члан 2.</p>
<p>Поједини изрази употребљени у овом правилнику имају следеће 
значење:</p>
<p>1) навигациони систем је сателитски или други технолошки 
систем, који обезбеђује свеобухватно, трајно, тачно и сигурно позиционирање 
превозног средства;</p>
<p>2) контејнер је сандук, кутија, кавез или било која друга 
чврста конструкција за транспорт животиња у превозном средству;</p>
<p>3) брод за превоз животиња је превозно средство водног 
саобраћаја које је намењено за превоз животиња, изузев трајекта или брода са 
покретним контејнерима у којима су смештене животиње;</p>
<p>4) дужи превоз је сваки превоз који траје дуже од осам 
часова а почиње утоваром прве животиње у превозно средство и завршава се 
истоваром последње животиње.</p>
<p class="clan">Члан 3.</p>
<p>Превозна средства и опрема за превоз животиња треба да буду 
израђени тако да се:</p>
<p>1) избегну повреде, бол, патња и мучење животиња;</p>
<p>2) обезбеди сигурност животиња током превоза; 
</p>
<p>3) спречи могућност да животиње побегну или испадну из 
превозног средства;</p>
<p>4) обезбеди заштита животиња од неповољних временских 
прилика и екстремних температура; </p>
<p>5) обезбеди довољно слободног простора изнад животиње, која 
стоји у свом природном положају у циљу одржавања циркулације;</p>
<p>6) обезбеди приступ животињама, да оне могу да се 
прегледају и да им се пружи одговарајућа нега;</p>
<p>7) обезбеди квалитет и квантитет ваздуха, који одговара 
врстама животиња које се превозе;</p>
<p>8) омогући лако чишћење и дезинфекција; </p>
<p>9) обезбеди подна површина која спречава клизање;</p>
<p>10) обезбеди подна површина која на најмању могућу меру 
смањује изливање урина и фецеса; </p>
<p>11) обезбеди довољно осветљење за преглед и бригу о 
животињама током превоза.</p>
<p>Превозна средства и опрема за превоз животиња треба да буду 
довољно чврсти да издрже тежину животиње и оптерећење при кретању превозног 
средства.
</p>
<p>Превозна средства у којима се налазе преграде за груписање 
и заштиту животиња треба да буду лаке за руковање.</p>
<p>За животиње које морају да буду везане, треба обезбедити 
адекватну опрему у превозном средству.</p>
<p>Контејнери у којима животиње не могу да се виде треба да 
имају на врху јасну ознаку која указује на присуство животиња.</p>
<p class="clan">Члан 4.</p>
<p>Подови у превозном средству се израђују од нерђајућег 
материјала који се лако одржава и који омогућује да се избегне неудобност, стрес 
и повреде животиња. </p>
<p class="clan">Члан 5.</p>
<p>Превозно средство мора да има адекватну вентилацију, 
имајући у виду број и врсту животиња које се превозе.</p>
<p>Вентилација треба да обезбеди довољно кисеоника животињама, 
уклони непријатне мирисе и гасове и регулише температуру и влажност.</p>
<p>Контејнери се смештају тако да не ометају вентилацију.</p>
<p class="clan">Члан 6.</p>
<p>Превозно средство је опремљено светлосним уређајем, фиксним 
или преносним који је довољан за преглед, храњење и напајање животиња.</p>
<p class="clan">Члан 7.</p>
<p>Опрема за утовар и истовар израђује се тако да спречи 
повреде и патњу животиња и обезбеди њихову сигурност, као и да се лако чисти, 
пере и дезинфикује.</p>
<p>Опрема за утовар и истовар мора да има бочну заштиту, а њен 
под не сме да буде клизав. </p>
<p>Утовар и истовар се обавља помоћу одговарајућих рампи, 
лифтова или утоварних ограда.</p>
<p>Опрема за утовар и истовар мора да одговара намени и да 
буде исправна.</p>
<p>Рампе за свиње, телад и коње морају да буду под нагибом до 
20°, што је 36,4% у хоризонтали, а рампе за овце и говеда, изузев телади, под 
углом од 26°34’, што је 50% у хоризонтали. </p>
<p>Рампе чији је нагиб већи од 10°, што је 17,6% у хоризонтали 
рампе морају да буду снабдевене лествама и бочним баријерама, како би се 
животиње пеле и спуштале дуж рампе без потешкоћа и ризика од повреда. 
</p>
<p>Платформе које се дижу и горње платформе морају да имају 
безбедносне ограде.</p>
<p class="clan">Члан 8.</p>
<p>Сваки железнички вагон и друмско возило у којима се превозе 
животиње мора да буде јасно и видљиво обележено, тако да указује на транспорт 
живих животиња.</p>
<p class="clan">Члан 9.</p>
<p>Брод за превоз животиња мора да има:</p>
<p>1) ограду, оборе и палубе који одговарају животињама које 
се превозе и који су довољно чврсти, што се израчунава приликом изградње или 
реконструкције брода у складу са посебним прописима;</p>
<p>2) аларм за узбуњивање у случају прекида електричне 
енергије, квара вентилационог система, осветљења, система снабдевања свежом 
водом и дренажног система који је уграђен у кормиларницу;</p>
<p>3) извор електричне енергије довољно јак да трајно обезбеди 
вентилациони систем и систем расвете у условима нормалног рада брода и резервни 
извор електричне енергије који може три дана да замени основни извор;</p>
<p>4) одговарајуће пролазе, рампе и ходнике између кеја и 
палубе брода;</p>
<p>5) пролазе у броду који одговарају врсти животиња које се 
превозе; </p>
<p>6) дренажни систем и одводе одговарајућег капацитета којима 
се отпадне воде празне помоћу пумпи или избацивача воде, као и резервне пумпе у 
случају квара; </p>
<p>7) одвојене просторе за залихе свеже воде, хране и 
одговарајуће простирке за животиње;</p>
<p>8) систем за континуирано снабдевање свежом водом, довољан 
број појилица и резервни црпни систем за напајање свежом водом за случај квара у 
примарном систему;</p>
<p>9) опрему за храњење животиња; </p>
<p>10) противпожарну опрему у простору у коме се налазе 
животиње у складу са посебним прописима; </p>
<p>11) одговарајући вентилациони систем, довољног капацитета 
који омогућава:</p>
<p>– 40 измена ваздуха у сату, ако се ради о затвореном 
простору висине до 2,30 м;</p>
<p>– 30 измена ваздуха у сату, ако се ради о затвореном 
простору висине веће од 2,30 м;</p>
<p>– 75% од капацитета из прве и друге алинеје ове тачке, ако 
се ради о простору који је делимично затворен.</p>
<p class="clan">Члан 10.</p>
<p>На трајекту се животиње превозе у друмским возилима, 
железничким вагонима и контејнерима.</p>
<p>Трајект мора да има:</p>
<p>1) довољан број сигурносних места која омогућују да се 
друмска возила, железнички вагони и контејнери причврсте за трајект;</p>
<p>2) аларм за узбуњивање у случају прекида електричне 
енергије у вентилационом систему и резервни извор енергије, како би се осигурало 
одржавање вентилације.</p>
<p class="clan">Члан 11.</p>
<p>У превозним средствима ваздушног саобраћаја животиње морају 
да се превозе у контејнерима који одговарају врсти животиња.</p>
<p class="clan">Члан 12.</p>
<p>Железнички вагон, друмско возило и брод за превоз животиња 
код дужег превоза животиња морају да имају: </p>
<p>1) кров од светлог материјала изолован на одговарајући 
начин;</p>
<p>2) довољан број преграда у односу на број и врсту животиња; 
</p>
<p>3) хранилице и појилице конструисане и постављене на начин 
који одговара врсти животиња које треба хранити и напајати;</p>
<p>4) резервоар са водом чији капацитет износи најмање 1,5 % 
максималне попуњености теретом тог превозног средства, који је направљен тако да 
може да се провери ниво воде у резервоару и који је повезан са уређајима за 
напајање. </p>
<p class="clan">Члан 13.</p>
<p>Друмско возило код дужег превоза животиња мора да има 
вентилациони систем који обезбеђује температуру од 5°С до 30°С у превозном 
средству, са толеранцијом од ±5°C, без обзира да ли се друмско возило креће или 
стоји.</p>
<p>Вентилациони систем у друмском возилу код дужег превоза 
мора да обезбеди равномерну циркулацију ваздуха кроз цело превозно средство са 
минималним протоком ваздуха номиналног капацитета од 60 m3/h/KN попуњености 
теретом превозног средства и који може да ради најмање четири сата независно од 
рада мотора превозног средства.</p>
<p class="clan">Члан 14.</p>
<p>Друмско возило код дужег превоза животиња мора да има 
систем за праћење температуре ваздуха у превозном средству са уређајем за 
бележење тих података и алармним системом. </p>
<p>Сензори за праћење температуре морају да буду постављени у 
оним деловима друмског возила, који су највише изложени лошим временским 
утицајима. </p>
<p>Добијени подаци о температури морају да имају датум мерења.</p>
<p>Алармни систем упозорава возача када температура ваздуха у 
друмском возилу пређе дозвољену границу.</p>
<p class="clan">Члан 15.</p>
<p>Друмско возило код дужег превоза животиња мора да има 
навигациони систем.</p>
<p class="clan">Члан 16.</p>
<p>Овај правилник ступа на снагу осмог дана од дана 
објављивања у „Службеном гласнику Републике Србије”. </p>
<p class="auto-style1">Број 110-00-00300/2009-09</p>
<p class="auto-style1">У Београду, 9. марта 2010. године</p>
<p class="auto-style1">Министар,</p>
<p class="auto-style1">др <strong>Саша Драгин</strong>, с.р.</p>


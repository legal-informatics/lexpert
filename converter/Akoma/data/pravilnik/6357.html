


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		color: #008000;
	}
	</style>


	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 58. став 3. Закона о пловидби и лукама на унутрашњим водама („Службени гласник РС”, бр. 73/10, 121/12 и 18/15), 
	</p>
	<p>Министар грађевинарства, саобраћаја и инфраструктуре, доноси </p>
	<p class="odluka-zakon">ПРАВИЛНИК</p>
	<p class="odluka-zakon">о начину и условима за обављање пилотаже, условима, програму, начину и трошковима полагања стручног испита за лоцмана и обрасцу лоцманске легитимације</p>
	<p class="naslov"><span style="font-weight: 400">"Службени гласник РС", бр. 
	21 од 25. фебруара 2015, <span title="Закон о изменама и допунама Закона о републичким административним таксама ('Службени гласник РС', број 113/2017)">113 од 17. децембра 2017 - 
	<span class="auto-style1">др. закон</span></span></span></p>
	<p>&nbsp;</p>
	<p><em>НАПОМЕНА ИЗДАВАЧА: Правилник је престао да важи у делу којим се 
	утврђује висина трошкова полагања стручног испита за лоцмана, даном ступања 
	на снагу Закона о изменама и допунама Закона о републичким административним 
	таксама ("Службени гласник РС", број 113/2017), односно 25. децембра 2017. 
	године (види члан 79. Закона - 113/2017-192).</em></p>
	<p class="clan">Члан 1.</p>
	<p>Овим правилником прописује се начин и услови за обављање пилотаже, услови, програм, начин и трошкови полагања стручног испита за лоцмана и образац лоцманске легитимације.</p>
	<p class="clan">Члан 2.</p>
	<p>Пилотажа може бити лучка, пристанишна и пилотажа на водним путевима Републике Србије.</p>
	<p class="bold">Услови за обављање пилотаже</p>
	<p class="clan">Члан 3.</p>
	<p>Послове пилотаже обавља правно лице које решењем овласти министар надлежан за послове саобраћаја (у даљем тексту: Министар).</p>
	<p>Решење из става 1. овог члана издаје се правном лицу ако испуњава следеће услове:</p>
	<p>1) има запослена лица са важећом лоцманском легитимацијом;</p>
	<p>2) обавља пилотску службу 24 часа непрекидно током целе године;</p>
	<p>3) има бродску радио станицу;</p>
	<p>4) има закључен уговор о осигурању одговорности овлашћеног правног лица из става 1. овог члана за накнаду штете коју лоцман проузрокује бродару за време пилотаже брода са минималном висином осигурања у износу основне накнаде за извршену услугу пилотирања помноженом са фактором 300.</p>
	<p>Поред услова из става 2. овог члана овлашћено правно лице које пружа наутичке услуге у луци или пристаништу (лучки оператер) треба да има и одговарајући брод за лучку боксажу.</p>
	<p class="clan">Члан 4.</p>
	<p>Лучку и пристанишну пилотажу обављају лоцмани запослени код овлашћеног правног лица из члана 3. став 1. овог правилника – лучког оператера који пружа наутичке услуге у луци или пристаништу у коју упловљава, односно испловљава пилотирани брод. 
	</p>
	<p>Пилотажу на водним путевима обављају лоцмани запослени код овлашћеног правног лица из члана 3. став 1. овог правилника.</p>
	<p>Ако лучки оператер нема организовану пилотску службу, ангажоваће овлашћено правно лице из става 2. овог члана.</p>
	<p class="bold">Начин обављања пилотаже</p>
	<p class="clan">Члан 5.</p>
	<p>Пилотажа започиње када се лоцман јави на командном мосту заповеднику брода, ради обављања пилотаже, а завршава се искрцавањем лоцмана са брода после безбедног веза брода или безбедног сидрења брода.</p>
	<p>За време обављања пилотаже лоцман не напушта брод, пре него што заврши пилотирање брода.</p>
	<p class="clan">Члан 6.</p>
	<p>Пре започињања пилотаже лоцман обавештава надлежну лучку капетанију о предвиђеном пилотирању.</p>
	<p>За време обављања пилотаже лоцман даје савете заповеднику брода у погледу вођења брода и маневрисања бродом и упозорава га на прописе и правила која важе у сектору пловидбе брода. 
	</p>
	<p>По завршеном пилотирању брода лоцман обавештава надлежну лучку капетанију о: 
	</p>
	<p>1) запаженом неисправном функционисању објеката безбедности пловидбе на водном путу;</p>
	<p>2) повредама прописа и правила из области безбедности пловидбе које запази за време пилотирања брода;</p>
	<p>3) штетама које за време пилотирања настану на броду који користи услуге пилотаже и о штетама које тај брод проузрокује другом броду.</p>
	<p class="clan">Члан 7.</p>
	<p>Лоцман ће одбити да пилотира на броду који није добио од надлежне лучке капетаније дозволу за испловљење, односно упловљење, који није способан за пловидбу или ако је брод прекрцан или има већи газ у односу на дубине у сектору водног пута на коме се врши пилотажа и у другим случајевима када је доведена у питање безбедност пловидбе.</p>
	<p>У случају одбијања пилотирања из разлога из става 1. овог члана лоцман, без одлагања, обавештава надлежну лучку капетанију.</p>
	<p class="clan">Члан 8.</p>
	<p>Овлашћено правно лице из члана 3. став 1. овог правилника води лоцмански дневник који после обављене пилотаже доставља на увид надлежној лучкој капетанији. 
	</p>
	<p>У дневник из става 1. овог члана уписују се подаци о врсти пилотажe, месту, односно сектору водног пута на коме се пилотажа обавља, дану, месецу и години извршене пилотаже, имену и презимену лоцмана, времену почетка и завршетка пилотаже, имену, односно ознаци брода, ENI броју, државној припадности брода, врсти брода, дужини и ширини брода, газу брода, као и о погонском машинском уређају брода.</p>
	<p class="bold">Програм стручног испита</p>
	<p class="clan">Члан 9. </p>
	<p>Програм стручног испита за лоцмана (у даљем текст: стручни испит) обухвата следеће области, и то: 
	</p>
	<p>1) навигација са маневрисањем;</p>
	<p>2) пловидбени и други прописи;</p>
	<p>3) страни језик.</p>
	<p class="clan">Члан 10. </p>
	<p>Садржину области из члана 9. овог правилника чине:</p>
	<p>1) навигација:</p>
	<p>(1) детаљно познавање карактеристика водног пута на сектору за који кандидат полаже стручни испит при различитим водостајима (дубина и ширина пловног пута, висина пловидбених отвора мостова, конфигурација дна и обале, водене струје, ветрови, таласи и др.); пловидба у посебним условима (ограничена видљивост, магла, падавине, лед и др.); детаљно познавање метеоролошких, хидролошких, хидрографских и навигационих прилика на сектору водног пута; секторске пловидбене норме гажења брода; управљање бродом или саставом у пловидби и формирање састава и конвоја; упловљење и испловљење брода у/из луке и пристаништа;</p>
	<p>(2) основне наутичке карактеристике лука и пристаништа; познавање места за окретање, мимоилажење и сидрење бродова, сидришта – дубина водног пута на сидришту, склоништа, зимовници, мостови, преводнице, скелски прелази, оперативне обале, водограђевине, подводни и надводни каблови; оптичка и звучна сигнализација; коришћење речног информационог сервиса (RIS), сервиса за управљање бродским саобраћајем (VTS) приликом пилотаже и радио служба на сектору за који кандидат полаже стручни испит;</p>
	<p>2) пловидбени и други прописи: </p>
	<p>(1) подручје обавезне пилотаже на водним путевима, лукама и пристаништима; функција пилота у пловидби и одговорност пилота; 
	</p>
	<p>(2) ред у лукама и пристаништима; надзор у луци, односно пристаништу; надлежности лучких капетанија и спречавање загађења водног пута са пловила;</p>
	<p>3) страни језик: конверзација у вези са пловидбом и маневрисањем брода уз примену пловидбене терминологије на немачком, руском или француском језику. 
	</p>
	<p>Као извори и литература за припремање стручног испита користе се закон којим се уређују пловидба и луке на унутрашњим водама, подзаконски акт којим се уређују правила пловидбе на унутрашњим водама и други прописи којима се уређује пловидба.</p>
	<p class="bold">Начин и трошкови полагања стручног испита</p>
	<p class="clan">Члан 11.</p>
	<p>Писмена пријава за полагање стручног испита подноси се надлежној лучкој капетанији.</p>
	<p>Пријава за полагање стручног испита садржи име и презиме, датум и место рођења, пребивалиште, назначење за који сектор водног пута се пријављује полагање испита, регистарски број личне карте.</p>
	<p>Уз пријаву се подносе докази да кандидат испуњава услове за полагање стручног испита, и то:</p>
	<p>1) оверена копија овлашћења о оспособљености за заповедника врсте А, Б или Ц;</p>
	<p>2) да има најмање три године пловидбеног стажа у звању заповедника врсте А, Б или Ц;</p>
	<p>3) извод из бродског дневника и пописа посаде којима се доказује да на одређеном сектору водног пута кандидат има у периоду од 18 месеци, у звању заповедника А, Б или Ц, осам путовања узводно и осам путовања низводно, од којих најмање три путовања у сваком смеру на том одређеном сектору водног пута;</p>
	<p>4) копија бродарске књижице;</p>
	<p>5) доказ о уплати средстава на име трошкова полагања стручног испита и административне таксе.</p>
	<p>Број путовања, сектор водног пута и период пловидбе утврђују се на основу података из бродарске књижице, извода из бродског дневника и пописа посаде.</p>
	<p>Секретар комисије обавештава кандидата о датуму полагања стручног испита, најмање 15 дана пре дана одређеног за полагања стручног испита.</p>
	<p class="clan">Члан 12.</p>
	<p>Стручни испит се полаже пред комисијом за полагање стручног испита (у даљем тексту: комисија) коју решењем образује Министар.</p>
	<p>Комисија се састоји од председника, два члана и секретара, који имају заменике. 
	</p>
	<p>Председник, чланови и секретар комисије, односно њихови заменици, именују се на период од четири године.</p>
	<p>Председник и чланови комисије су испитивачи градива из појединих предмета.</p>
	<p>На предлог комисије могу се за поједине предмете ангажовати испитивачи ван састава комисије.</p>
	<p>Председник комисије треба да има звање заповедника врсте А. </p>
	<p>Административно-стручне послове за комисију обавља секретар.</p>
	<p class="clan">Члан 13.</p>
	<p>Трошкове полагања стручног испита сноси кандидат или овлашћено правно лице из члана 3. став 1. овог правилника.</p>
	<p>Трошкови полагања стручног испита износе 6.900,00 динара и уплаћују се на посебан рачун у корист Буџета Републике Србије.</p>
	<p class="clan">Члан 14.</p>
	<p>Стручни испит полаже се усмено.</p>
	<p>Кандидат се на стручном испиту оцењује посебно за сваки предмет оценом „задовољио” или „није задовољио”.</p>
	<p>Коначан успех кандидата на стручном испиту утврђује комисија.</p>
	<p>Коначан успех кандидата на стручном испиту оцењује се оценом „положио”, „није положио” и „упућује се на поправни испит”.</p>
	<p>Оценом „није положио” оцењује се кандидат који није показао довољан успех из два предмета.</p>
	<p>Оценом „упућује се на поправни испит” оцењује се кандидат који није показао довољан успех из једног предмета.</p>
	<p class="clan">Члан 15.</p>
	<p>Кандидат који није положио стручни испит може поново да полаже испит у року који не може да буде краћи од два месеца од дана претходног полагања стручног испита.</p>
	<p>Кандидат може само једанпут полагати поправни испит, у року који не може да буде краћи од 30 дана од дана претходног полагања стручног испита.</p>
	<p>Кандидат који на поправном испиту не задовољи сматра се да није положио стручни испит.</p>
	<p class="clan">Члан 16.</p>
	<p>Ако кандидат не приступи полагању стручног испита из оправданих разлога, или пре почетка полагања стручног испита изјави да одустаје од стручног испита, сматраће се да није полагао стручни испит. 
	</p>
	<p>Ако кандидат неоправдано одустане од започетог полагања стручног испита, сматраће се да није положио стручни испит.</p>
	<p>Започето полагање стручног испита може се одложити ако је кандидат због болести или из другог оправданог разлога спречен да настави полагање стручног испита.</p>
	<p>Захтев за одлагање испита из става 3. овог члана кандидат подноси комисији.</p>
	<p class="clan">Члан 17.</p>
	<p>О полагању стручног испита води се записник у који се уносе подаци од значаја за ток стручног испита, као и оцена кандидата на испиту.</p>
	<p>Записник потписују председник, чланови и секретар комисије, односно њихови заменици.</p>
	<p>Секретар комисије води евиденцију кандидата који су полагали стручни испит која садржи: име и презиме; дан, месец, годину и место рођења; пребивалиште, односно боравиште; сектор водног пута за који је кандидат полагао стручни испит; датум и место полагања стручног испита, као и податке о успеху на испиту.</p>
	<p class="clan">Члан 18.</p>
	<p>На основу резултата стручног испита, кандидату који је положио стручни испит, издаје се уверење о положеном стручном испиту.</p>
	<p>Уверење из става 1. овог члана садржи:</p>
	<p>1) назив министарства које је издало уверење;</p>
	<p>2) пропис на основу кога се издаје уверење;</p>
	<p>3) име, презиме, датум и место рођења кандидата;</p>
	<p>4) назив испита и датум полагања;</p>
	<p>5) стечена стручна оспособљеност за лоцмана;</p>
	<p>6) сектор водног пута за који је оспособљен да пилотира бродом;</p>
	<p>7) број из евиденције, датум и место издавања уверења;</p>
	<p>8) потпис председника комисије и печат министарства.</p>
	<p>Уверење из става 1. овог члана оверава се печатом министарства.</p>
	<p class="bold">Лоцманска легитимација</p>
	<p class="clan">Члан 19.</p>
	<p>Лицу које је стекло уверење о положеном стручном испиту из члана 18. овог правилника издаје се лоцманска легитимација.</p>
	<p class="clan">Члан 20.</p>
	<p>Лоцманска легитимација састављена је на српском језику и немачком језику на Обрасцу који је одштампан уз овај правилник и чини његов саставни део.</p>
	<p>Образац лоцманске легитимације је зелене боје, величине папира 90 x 60 mm, преко кога се ставља заштитна пластична фолија.</p>
	<p class="clan">Члан 21.</p>
	<p>Образац лоцманске легитимације на предњој страни садржи текст: „Лоцманска легитимација, Република Србија, назив министарства и лучке капетаније, односно испоставе лучке капетаније која издаје легитимацију, Мали грб Републике Србије”, као и места за уписивање података, и то:</p>
	<p>1) име и презиме;</p>
	<p>2) датум и место рођења;</p>
	<p>3) број;</p>
	<p>4) рок важења;</p>
	<p>5) фотографија.</p>
	<p>На задњој страни образац лоцманске легитимације садржи текст: „Ималац легитимације може пилотирати: 1. на бродовима свих врста без ограничења; 2. на броду дужине до 35 m када брод не обавља тегљење, потискивање или покретање бочног састава; 3. на броду дужине до 70 m када брод не обавља тегљење, потискивање или покретање бочног састава;”, као и места за уписивање података, и то:</p>
	<p>1) сектор водног пута у Републици Србији;</p>
	<p>2) датум издавања;</p>
	<p>3) потпис овлашћеног лица;</p>
	<p>4) место за печат.</p>
	<p class="clan">Члан 22.</p>
	<p>Број лоцманске легитимације из члана 21. став 1. тачка 3) овог правилника састоји се од скраћене ознаке лучке капетаније, односно испоставе лучке капетаније која је издала легитимацију и редног броја легитимације из евиденције издатих легитимација.</p>
	<p>Скраћене ознаке лучких капетанија су:</p>
	<p>1) Лучка капетанија Бездан – БЕ;</p>
	<p>2) Лучка капетанија Нови Сад – НС;</p>
	<p>3) Лучка капетанија Београд – БГ;</p>
	<p>4) Лучка капетанија Смедерево – СД;</p>
	<p>5) Лучка капетанија Велико Градиште – ВГ;</p>
	<p>6) Лучка капетанија Прахово – ПР;</p>
	<p>7) Лучка капетанија Сента – СТ;</p>
	<p>8) Лучка капетанија Сремска Митровица – СМ.</p>
	<p>Скраћене ознаке испостава лучких капетанија су:</p>
	<p>1) испостава Лучке капетаније Бездан у Апатину – БЕ/ИАП;</p>
	<p>2) испостава Лучке капетаније Београд у Панчеву – БГ/ИПА;</p>
	<p>3) испостава Лучке капетаније Прахово у Кладову – ПР/ИКЛ;</p>
	<p>4) испостава Лучке капетаније Нови Сад у Тителу – НС/ИТЛ.</p>
	<p class="clan">Члан 23.</p>
	<p>Пилотажу одговарајућег брода на одређеном сектору водног пута обавља лоцман који, осим важеће лоцманске легитимације, приликом пилотаже поседује и важећу бродарску књижицу, као и важеће одговарајуће овлашћење о оспособљености за заповедника одговарајуће врсте.</p>
	<p>Пилотажа одговарајућег брода може се обављати само на сектору водног пута који је уписан у лоцманској легитимацији.</p>
	<p>Лоцман обавља пилотажу брода, и то:</p>
	<p>1) лоцман који је заповедник врсте А – обавља пилотажу на бродовима свих врста без ограничења на сектору водног пута уписаном у лоцманској легитимацији;</p>
	<p>2) лоцман који је заповедник врсте Б – обавља пилотажу на броду дужине до 35 m када брод не обавља тегљење, потискивање или покретање бочног састава на сектору водног пута уписаном у лоцманској легитимацији;</p>
	<p>3) лоцман врсте Ц – обавља пилотажу на броду дужине до 70 m када брод не обавља тегљење, потискивање или покретање бочног састава на сектору водног пута уписаном у лоцманској легитимацији.</p>
	<p class="clan">Члан 24.</p>
	<p>Лоцманска легитимација важи две године од дана издавања и иста се може продужавати.</p>
	<p>Лоцманска легитимација се продужава по истеку рока из става 1. овог члана, без полагања стручног испита под условом да је лоцман на сектору водног пута за који се тражи продужење лоцманске легитимације, у периоду важења легитимације (две године) имао осам путовања узводно и осам путовања низводно на сектору водног пута из лоцменске легитимације коју продужава, од којих најмање три путовања у сваком смеру у последњих шест месеци.</p>
	<p class="clan">Члан 25.</p>
	<p>Лоцман пријављује лучкој капетанији сваку промену података из лоцманске легитимације (нестанак, губитак, оштећење, промену личних података, фотографија не одговара његовом изгледу и сл.).</p>
	<p class="clan">Члан 26.</p>
	<p>Даном ступања на снагу овог правилника престаје да важи Правилник о начину обављања пилотаже, стручној спреми коју морају имати пилоти и условима за обављање пилотаже („Службени лист СРЈ”, број 44/98).</p>
	<p class="clan">Члан 27.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-00199/2014-06</p>
	<p class="potpis" style="margin-top: 0">У Београду, 19. фебруара 2015. године</p>
	<p class="potpis" style="margin-top: 0">Министар, </p>
	<p class="potpis" style="margin-top: 0">проф. др <span class="bold">Зорана Михајловић,</span> с.р.</p>
	<p class="potpis">&nbsp;</p>
	<p class="clan" style="text-align: right"><b>Образац</b></p>
	<p align="center"><img border="0" src="http://www.pravno-informacioni-sistem.rs/SlGlasnikPortal/slike/p1.gif&amp;doctype=reg&amp;abc=cba&amp;eli=true&amp;eliActId=424614&amp;regactid=424614"></p>


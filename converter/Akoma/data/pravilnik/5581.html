<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet"><div class="story">
<p class="broj">&nbsp;</p>
<p>На основу члана 76. став 4. Закона о управљању отпадом („Службени гласник РС”, бр. 36/09 и 88/10), </p>
<p>Министар животне средине и просторног планирања доноси</p>
<p>&nbsp;</p>
<p class="odluka-zakon">ПРАВИЛНИК</p>
<p class="naslov">о садржини, начину вођења и изгледу Регистра издатих дозвола за управљање отпадом </p>
<p class="clan">"Службени гласник РС", број 95 од 17. децембра 2010.</p>
<p class="clan">&nbsp;</p>
<p class="clan">Члан 1.</p>
<p>Овим правилником прописује се садржина, начин вођења и изглед регистра издатих дозвола за управљање отпадом (у даљем тексту: Регистар).</p>
<p class="clan">Члан 2.</p>
<p>У Регистар који води надлежни орган за издавање дозволе у складу са законом којим се уређује управљање отпадом, уписују се:</p>
<p>1) дозвола за сакупљање, транспорт, складиштење, третман и одлагање отпада;</p>
<p>2) дозвола за прекогранично кретање отпада (увоз, извоз и транзит).</p>
<p>Регистар из става 1. овог члана садржи:</p>
<p>1) регистарски број;</p>
<p>2) број досијеа;</p>
<p>3) врсту дозволе за управљање отпадом (за сакупљање, транспорт, складиштење, третман, одлагање, увоз, извоз и транзит отпада);</p>
<p>4) назив лица регистрованог за обављање делатности сакупљања, односно лица које има својство превозника коме је издата дозвола и њихов регистарски број или име и лични број;</p>
<p>5) назив оператера постројења за складиштење, третман и одлагање отпада коме је издата дозвола и регистарски број или име и лични број;</p>
<p>6) назив и подаци о подносиоцу захтева за увоз, извоз и транзит отпада коме је издата дозвола и регистарски број;</p>
<p>7) назив постројења или активности за које је дозвола издата;</p>
<p>8) назив надлежног органа који је издао дозволу;</p>
<p>9) број и датум издавања дозволе;</p>
<p>10) рок важности дозволе;</p>
<p>11) услове утврђене дозволом за сакупљање, транспорт, складиштење, третман и одлагање отпада;</p>
<p>12) услове утврђене дозволом за увоз, извоз и транзит отпада;</p>
<p>13) податке о измени, односно одузимању дозволе;</p>
<p>14) напомене.</p>
<p>Регистар издатих дозвола за сакупљање, транспорт, складиштење, третман и одлагање отпада води се на Обрасцу 1, који је одштампан је уз овај правилник и чини његов саставни део.</p>
<p>Регистар издатих дозвола за прекогранично кретање отпада (увоз, извоз и транзит) води се на Обрасцу 2, који је одштампан је уз овај правилник и чини његов саставни део.</p>
<p class="clan">Члан 3.</p>
<p>Регистар се води као јавна књига.</p>
<p>Регистар се може водити у електронској форми.</p>
<p>Регистар се води ажурно и контролише најмање једанпут годишње, о чему лице овлашћено за вођење Регистра подноси извештај.</p>
<p class="clan">Члан 4.</p>
<p>Свака издата дозвола уписује се у Регистар на посебној страни Регистра.</p>
<p>Ако простор за уписивање није довољан, на крају стране се повлачи водоравна линија са назнаком странице на коју се преносе подаци.</p>
<p>Страна на коју се преносе подаци у смислу става 2. овог члана има исти регистарски број као страна са које су подаци пренети.</p>
<p class="clan">Члан 5.</p>
<p>Ако се у Регистар погрешно упишу подаци, лице овлашћено за вођење Регистра дужно је да одмах изврши исправку.</p>
<p>Исправка података се врши тако што се погрешно уписан текст превуче линијом да остане читак, а исправка се уписује у слободном простору стране.</p>
<p class="clan">Члан 6.</p>
<p>Брисање података из Регистра врши се ако је дозвола одузета.</p>
<p>Брисање се врши превлачењем дијагоналне линије преко свих рубрика обрасца и уписивањем у рубрику „напомене” да је дозвола брисана из Регистра, број акта на основу кога је извршено брисање и датум брисања.</p>
<p class="clan">Члан 7.</p>
<p>Упис и брисање података из Регистра врши се најкасније у року од 30 дана од дана достављања одговарајућег акта.</p>
<p>Све врсте уписа, исправки и брисања из Регистра обавља и оверава потписом лице овлашћено за вођење Регистра.</p>
<p class="clan">Члан 8.</p>
<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
<p class="potpis">Број 110-00-79/2010-01</p>
<p class="potpis">У Београду, 6. децембра 2010. године</p>
<p class="potpis">Министар, </p>
<p class="potpis">др <span class="bold"><strong>Оливер Дулић,</strong></span> с.р.</p>
<p><img alt="pravilnik-otpad_Page_1.tif" src="http://www.pravno-informacioni-sistem.rs/SlGlasnikPortal/slike/pravilnik-otpad_Page_1_opt.jpeg&amp;doctype=reg&amp;abc=cba&amp;eli=true&amp;eliActId=421921&amp;regactid=421921"></p>
<p><img alt="pravilnik-otpad_Page_2.tif" src="http://www.pravno-informacioni-sistem.rs/SlGlasnikPortal/slike/pravilnik-otpad_Page_2_opt.jpeg&amp;doctype=reg&amp;abc=cba&amp;eli=true&amp;eliActId=421921&amp;regactid=421921"></p>
<p><img alt="pravilnik-otpad_Page_3.tif" src="http://www.pravno-informacioni-sistem.rs/SlGlasnikPortal/slike/pravilnik-otpad_Page_3_opt.jpeg&amp;doctype=reg&amp;abc=cba&amp;eli=true&amp;eliActId=421921&amp;regactid=421921"></p></div>
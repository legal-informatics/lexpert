


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 277. Закона о извршењу кривичних санкција („Службени гласник РС”, број 55/14),</p>
				<p>Министар правде доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о надзору над радом завода за извршење кривичних санкција</p>
				<p class="auto-style1">"Службени гласник РС", број 85 од 9. октобра 
				2015.</p>
				<p class="naslov">&nbsp;</p>
				<p class="clan">I. УВОДНА ОДРЕДБА</p>
				<p class="clan">Члан 1.</p>
				<p>Овим правилником уређује се надзор над радом завода у Управи за извршење кривичних санкција, који у складу са Законом о извршењу кривичних санкција обављају организациона јединица у саставу Управе за извршење кривичних санкција надлежна за инспекцијске послове (у даљем тексту: Одељење за инспекцију) и организациона јединица надлежна за безбедносно-оперативне послове, преко овлашћених лица.</p>
				<p class="clan">II. САДРЖИНА И ОБАВЉАЊЕ НАДЗОРА ОДЕЉЕЊА ЗА ИНСПЕКЦИЈУ</p>
				<p class="clan">Члан 2.</p>
				<p>Одељење за инспекцију, у складу са Законом о извршењу кривичних санкција (у даљем тексту: Закон), надзире законитост и стручност у раду у заводу кроз редовни, контролни и ванредни надзор. </p>
				<p>Надзор Oдељења за инспекцију, у складу са Законом, обухвата:</p>
				<p>1) статус и заштиту права лица лишених слободе;</p>
				<p>2) стручни рад у одређивању и спровођењу програма поступања лица лишених слободе;</p>
				<p>3) контролу мера које се предузимају за обезбеђење и безбедност завода;</p>
				<p>4) материјално-финансијско пословање завода;</p>
				<p>5) обуку и упошљавање лица лишених слободе;</p>
				<p>6) управљање заводом и рад запослених;</p>
				<p>7) контролу мера и законитости поступања које се предузимају у циљу безбедности лица лишених слободе.</p>
				<p class="clan">Члан 3.</p>
				<p>Редовни надзор спроводи се у складу са годишњим планом рада Управе за извршење кривичних санкција (у даљем тексту: Управа).</p>
				<p>Контролни надзор спроводи се ради утврђивања извршења мера које су наложене заводу у оквиру редовног или ванредног надзора.</p>
				<p>Ванредни надзор спроводи се на основу процене Управе да околности у функционисању завода захтевају његово обављање.</p>
				<p class="clan">Члан 4.</p>
				<p>Редовни надзор врши се најмање једном у две године у складу са утврђеним планом рада, а о почетку вршења овог надзора заводи се обавештавају благовремено. </p>
				<p>Контролни надзор врши се након пријема обавештења од стране завода о поступању по наложеним мерама или након истека рока за поступање по наложеним мерама. </p>
				<p>Ванредни надзор врши се без одлагања и може се вршити у току дана или ноћи, без претходног обавештавања управника завода.</p>
				<p class="clan">Члан 5.</p>
				<p>У оквиру редовног или ванредног надзора, проверава се и основаност притужбе осуђеног лица или информације која указује на незаконитост или неправилност у обављању службене дужности.</p>
				<p class="clan">Члан 6.</p>
				<p>Овлашћено лице о извршеном надзору саставља записник, у складу са Законом.</p>
				<p class="clan">Члан 7.</p>
				<p>За надзор над стручним радом могу се ангажовати научне и стручне установе и појединци, у складу са Законом.</p>
				<p class="clan">Члан 8.</p>
				<p>Надзор обављају овлашћена лица која су самостална у раду у границама овлашћења утврђених Законом. </p>
				<p class="clan">Члан 9.</p>
				<p>Овлашћено лице у обављању надзора мора поштовати достојанство лица лишених слободе. </p>
				<p class="clan">Члан 10.</p>
				<p>Овлашћено лице у обављању надзора поступа одговорно, професионално и по највишим стандардима струке. </p>
				<p>О настанку разлога због којих не би могло објективно и непристрасно да обави надзор, овлашћено лице без одлагања обавештава руководиоца организационе јединице у саставу Управе надлежне за инспекцијске послове.</p>
				<p class="clan">III. ПОСТУПАК НАДЗОРА</p>
				<p class="bold">Налог за надзор</p>
				<p class="clan">Члан 11.</p>
				<p>Надзор над радом завода обавља се на основу писменог или усменог налога директора Управе, на предлог руководиоца организационе јединице у саставу Управе надлежне за инспекцијске послове. </p>
				<p>Редовни и контролни надзор врше се искључиво на основу писменог налога.</p>
				<p>Писмени налог за надзор садржи: назив завода, садржину надзора, име и презиме овлашћеног лица, име и презиме других лица укључених у надзор, датум почетка обављања надзора, време трајања надзора, рок за израду записника и материјално-техничке услове за вршење надзора (превоз, смештај, опрема и др.).</p>
				<p class="bold">Припреме за надзор</p>
				<p class="clan">Члан 12.</p>
				<p>Након пријема налога за надзор, овлашћено лице: </p>
				<p>1) извршава увид у податке из службених евиденција завода достављених Управи;</p>
				<p>2) извршава увид у планове и програме, годишње и периодичне извештаје завода;</p>
				<p>3) извршава увид у документацију о контролама завода од стране других надлежних инспекција државних органа и увид у извештаје о обављеним посетама заводима од стране Заштитника грађана, Покрајинског заштитника грађана − Омбудсмана, Kомисије за контролу извршења кривичних санкција коју је образовала Народна скупштина, међународних организација за заштиту људских права и удружења;</p>
				<p>4) извршава увид у поднеске и притужбе осуђених лица;</p>
				<p>5) извршава увид у извештаје, податке, акте и потребну документацију која указује на незаконитост или неправилност у обављању службених дужности.</p>
				<p class="bold">Време обављања надзора</p>
				<p class="clan">Члан 13.</p>
				<p>Надзор се, по правилу, обавља преко дана у радно време.</p>
				<p>Уколико надзор није обављен до краја радног времена, може се наставити и по истеку радног времена на основу налога руководиоца.</p>
				<p>Изузетно, када се надзором проверава законитост и правилност обављања сменског рада, надзор се обавља у свако доба дана и ноћи.</p>
				<p>Током обављања надзора ноћу, кућни ред се може нарушити само у мери која је неопходна за успешно обављање надзора.</p>
				<p class="bold">Начин обављања надзора</p>
				<p class="clan">Члан 14.</p>
				<p>О вршењу редовног и контролног надзора, овлашћено лице по доласку у завод уручује писмени налог за надзор управнику завода и упознаје га са планом обављања надзора.</p>
				<p>Управник завода упознаје овлашћено лице са чињеницама и околностима битним за потпуно и правилно утврђивање чињеничног стања од значаја за вршење надзора.</p>
				<p class="clan">Члан 15.</p>
				<p>Управник завода овлашћеном лицу омогућава несметан рад и чини доступним све тражене податке потребне за обављање надзора.</p>
				<p>Овлашћено лице врши надзор непосредним опажањем, увидом у службену документацију и евиденције, појединачним и групним разговорима са запосленима и осуђеним лицима. </p>
				<p>Овлашћено лице може са осуђеним лицима да разговара без присуства запослених лица у заводу, у складу са Законом. </p>
				<p class="clan">Члан 16.</p>
				<p>Овлашћено лице у обављању надзора проверава законитост и правилност рада завода и сачињава записник о: статусу и заштити права лица лишених слободе; стручном раду у одређивању и спровођењу програма поступања лица лишених слободе; контроли мера које се предузимају за обезбеђење и безбедност завода; материјално-финансијском пословању завода; обуци и упошљавању лица лишених слободе; управљању заводом и раду запослених; контроли мера и законитости поступања које се предузимају у циљу безбедности лица лишених слободе.</p>
				<p class="clan">1. СТАТУС И ЗАШТИТА ПРАВА ЛИЦА ЛИШЕНИХ СЛОБОДЕ</p>
				<p class="clan">Члан 17.</p>
				<p>У оквиру статуса и заштите права лица лишених слободе, проверава се примена закона и прописа који се односе на: уређење завода; услове смештаја и слободно време; услове за одржавање личне и опште хигијене и снабдевеност одећом, обућом и рубљем; пријем осуђеног у завод; права осуђеног на телефонирање, посете, дописивање, пријем новчаних пошиљки, пријем пакета, правну помоћ, притужбе и обавештавање; исхрану, кухињу и кантину; организацију здравствене заштите; законитост у спровођењу здравствене заштите; дисциплински поступак против осуђених. </p>
				<p>Уређење завода проверава се увидом у:</p>
				<p>1) тип завода, одељења и службе у заводу;</p>
				<p>2) капацитет завода и број лица лишених слободе (притворених, осуђених, прекршајно кажњених, новопримљених, усклађеност капацитета завода и броја лица лишених слободе);</p>
				<p>3) издвајање по полу и узрасту или другим карактеристикама (жене, малолетници и др.);</p>
				<p>4) број страних држављана.</p>
				<p>Услови смештаја и слободно време проверавају се увидом у:</p>
				<p>1) спаваонице (величина, број смештених лица лишених слободе, опремљеност, осветљење, проветреност, грејање, санитарије);</p>
				<p>2) дневни боравак (величина, број лица, опремљеност, осветљење, проветреност, грејање, санитарије);</p>
				<p>3) хигијенске услове у просторијама у којима бораве лица;</p>
				<p>4) доступност и техничку исправност воде за пиће;</p>
				<p>5) слободно време које осуђени проводи на свежем ваздуху и организовање физичке активности.</p>
				<p>Услови за одржавање личне и опште хигијене и снабдевеност одећом, обућом и рубљем проверавају се увидом у:</p>
				<p>1) средства за личну хигијену и хигијену просторија, могућност прања и сушења веша;</p>
				<p>2) санитарне уређаје (стање и исправност санитарија, топла вода, број тоалета, доступност, уредност);</p>
				<p>3) купатила (загрејаност просторије за купање, број тушева, учесталост купања, приватност);</p>
				<p>4) одећу, рубље и обућу (количина, адекватност, изглед и услови одржавања);</p>
				<p>5) опремљеност постељином и ћебадима у складу са годишњим добом (количина, квалитет, чистоћа, учесталост мењања).</p>
				<p>Пријем осуђеног у завод проверава се увидом у:</p>
				<p>1) примену закона и других прописа у области вођења матичне евиденције лица лишених слободе (основне и помоћне евиденције, обавештавање и преписка са надлежним органима);</p>
				<p>2) упознавање осуђених са правима и обавезама по пријему у завод; </p>
				<p>3) упознавање осуђених странаца и особа са посебним потребама, са правима и обавезама по пријему у завод;</p>
				<p>4) доступност Закона и акта о кућном реду (довољан број примерака на језику који је у употреби у заводу и на језицима мањина).</p>
				<p>Права осуђеног на телефонирање, посете, дописивање, пријем новчаних пошиљки, пријем пакета, правну помоћ, притужбе и обавештавање проверавају се увидом у:</p>
				<p>1) телефонирање (учесталост, број говорница, дужина разговора, приватност, доступност телефонских картица, могућност јављања породици одмах након пријема у завод);</p>
				<p>2) посете, посете у посебној просторији (учесталост, трајање и врсте посета, изглед просторија за посете);</p>
				<p>3) дописивање и ограничење права на дописивање (надзирање);</p>
				<p>4) пријем новчаних пошиљки;</p>
				<p>5) пријем пакета, односно начин обављања прегледа садржаја;</p>
				<p>6) пружање правне помоћи (број и врсту правне помоћи и ко је пружа);</p>
				<p>7) поступање по притужбама осуђених (број и врсту притужби и коме су упућене, притужбе због мучења, злостављања, понижавања, број усвојених, одбијених и притужби у поступку, начин одлучивања по жалби или захтеву за судску заштиту);</p>
				<p>8) обавештавање (штампа, праћење ТВ и радио програма, коришћење ДВД-а, читање књига из библиотеке или које сам набави).</p>
				<p>Исхрана, кухиња и кантина проверавају се увидом у:</p>
				<p>1) јеловник (планирање, начин припреме, квалитет, количина, разноврсност, заступљеност воћа и свежег поврћа);</p>
				<p>2) јеловник за посебан режим исхране из медицинских, културних или верских разлога;</p>
				<p>3) чување узорка хране 24 часа;</p>
				<p>4) бактериолошку исправност хране, воде, посуђа;</p>
				<p>5) магацин, кухињу и трпезарију (хигијена, опремљеност);</p>
				<p>6) рад запослених у кухињи и ангажовање осуђених на помоћним пословима у кухињи (квалификованост, санитарни прегледи);</p>
				<p>7) услове за самосталну припрему напитака (чајна кухиња и др.); </p>
				<p>8) рад кантине – продавнице (снабдевеност, радно време, цене).</p>
				<p>Организација здравствене заштите проверава се увидом у:</p>
				<p>1) број запослених лекара опште праксе, специјалиста и других здравствених радника;</p>
				<p>2) ангажовање лекара по основу уговора;</p>
				<p>3) могућност обављања специјалистичких прегледа у заводу и изван завода (стоматолошки, психијатријски и други специјалистички прегледи);</p>
				<p>4) друге запослене оспособљене за пружање прве помоћи;</p>
				<p>5) додатне едукације из области затворске патологије, превенције заразних болести и превенције самоубистава; </p>
				<p>6) остваривање контаката са надлежним здравственим установама.</p>
				<p>Законитост у спровођењу здравствене заштите проверава се увидом у:</p>
				<p>1) документацију о извршеном лекарском прегледу по пријему лица лишеног слободе у завод (у ком року је обављен), при повратку у завод са привременог одсуства, пре отпуштања из завода, након примена мера принуде и посебних мера, о прегледу осуђеног који је болестан или одбија храну и воду и др.); </p>
				<p>2) евиденцију о обављеним лекарским прегледима и обиласцима осуђеног за време издржавања дисциплинске мере упућивања у самицу у току дана и ноћи;</p>
				<p>3) процедуре пријављивања за лекарски преглед (чекање на преглед, број и врста прегледа, приватност за време вршења прегледа, поштовање личности и достојанства, поштовање тајности података без права на увид у личну медицинску документацију и др.);</p>
				<p>4) процедуре поступања у хитним случајевима;</p>
				<p>5) опремљеност амбуланте и стационара (број кревета, материјални и хигијенски услови);</p>
				<p>6) процедуре здравственог збрињавања ван завода (број, установа, недостаци и проблеми);</p>
				<p>7) опремљеност апотеке (снабдевеност лековима, чување, процедуре за ординирање терапије, евиденције);</p>
				<p>8) здравствену документацију и евиденције (лекарски прегледи, повреде, смртни случајеви, контрола квалитета хране, евиденције о лицима која одбијају лечење, храну и воду и др.);</p>
				<p>9) поступке у превенцији заразних болести, хепатитиса, туберколозе, полно преносивих болести и ХИВ/АИДС;</p>
				<p>10) поступање лекара у обезбеђивању општих здравствених и хигијенских услова у заводу (лекарска контрола смештаја, исхране, хигијене, санитарних и других услова од којих зависи здравље осуђених).</p>
				<p>Дисциплински поступак против осуђених лица проверава се увидом у:</p>
				<p>1) евиденције;</p>
				<p>2) врсту дисциплинских преступа;</p>
				<p>3) материјалну одговорност;</p>
				<p>4) дисциплинске мере;</p>
				<p>5) пружање стручне правне помоћи;</p>
				<p>6) одлуке по жалби; </p>
				<p>7) застарелост. </p>
				<p class="clan">2. СТРУЧНИ РАД У ОДРЕЂИВАЊУ И СПРОВОЂЕЊУ ПРОГРАМА ПОСТУПАЊА ЛИЦА ЛИШЕНИХ СЛОБОДЕ</p>
				<p class="clan">Члан 18.</p>
				<p>Надзором над стручним радом у одређивању и спровођењу програма поступања лица лишених слободе проверава се законитост и стручни рад службеника третмана који се односи на поступак пријема, одређивање програма поступања и разврставање осуђеног; спровођење програма поступања према осуђеним лицима; вођење евиденција о поступању према лицима лишених слободе; организација службеника третмана и услови рада запослених.</p>
				<p>Поступак пријема, одређивање програма поступања и разврставање осуђеног проверавају се увидом у:</p>
				<p>1) организацију и услове смештаја осуђених и кажњених лица по пријему на издржавање казне;</p>
				<p>2) методе, технике и инструменте за упознавање личности осуђеног и прекршајно кажњеног (поступак примене упитника за процену ризика и попуњавање и начин коришћења добијених резултата);</p>
				<p>3) поступак утврђивања индивидуализованог програма поступања (мишљење службеника третмана, одређивање индивидуалних циљева, специјализованих програма, критеријуми за распоређивање у групе и одељења), предлог програма поступања стручног тима и одлука управника о програму поступања; </p>
				<p>4) учешће стручног тима у давању мишљења за одређивање програма поступања и разврставање осуђеног.</p>
				<p>Спровођењe програма поступања према осуђеним лицима проверава се увидом у:</p>
				<p>1) распоред дневних активности (време проведено у спаваоници, ван спаваонице, време изван затворених просторија − дужина шетње);</p>
				<p>2) методе и облике рада запослених у служби за третман (поступак праћења и рокови за реализацију индивидуалних циљева, специјализованих програма, интервенције у третману, праћење понашања осуђеног, као и новонасталих околности од значаја за програм поступања);</p>
				<p>3) начин организовања и спровођење слободних активности (физичке, културне, уметничке активности, верска права, библиотека);</p>
				<p>4) образовање осуђених и малолетника (основно, средње, ванредно школовање, стручно оспособљавање);</p>
				<p>5) радно ангажовање осуђених и малолетника (упошљавање осуђених, време проведено на раду, накнада и награда за рад, заштита на раду, одмори и др.);</p>
				<p>6) поступак преиспитивања и критеријуме за измену програма поступања и накнадно разврставање (рокови, писмена мишљења чланова стручног тима за преиспитивање програма поступања и за измену програма поступања, критеријуми за додељивање проширених права и погодности и накнадно разврставање);</p>
				<p>7) начин утврђивања програма припреме за отпуст и сарадњу са надлежним установама у циљу пружања помоћи и прихвата након отпуштања;</p>
				<p>8) учешће запослених у служби за третман у заштити права осуђених лица;</p>
				<p>9) доступност запослених у служби за третман осуђеним лицима (начин пријављивања осуђених за разговор) и однос запослених према осуђенима (поштовање личности и достојанства); </p>
				<p>10) утицај неформалног система на рад и управљање у Заводу.</p>
				<p>Вођење евиденција о поступању према лицима лишених слободе проверава се увидом у:</p>
				<p>1) досије осуђеног, прекршајно кажњеног лица и малолетног лица;</p>
				<p>2) начин евидентирања листе праћења о спровођењу индивидуалних и групних активности одређених индивидуализованим програмом поступања; </p>
				<p>3) начин евидентирања листе праћења понашања осуђеног, као и новонасталих околности од значаја за програм поступања;</p>
				<p>4) извештај о мишљењу стручног тима за условни и превремени отпуст, помиловање;</p>
				<p>5) евиденције о пруженој помоћи и подршци притвореним лицима.</p>
				<p>Организацијa службеника третмана и услови рада запослених проверавају се увидом у:</p>
				<p>1) организацију службеника третмана (служба, одсек, самостални извршиоци), број и стручну квалификацију запослених, школовање уз рад, специјалност;</p>
				<p>2) начин руковођења службом;</p>
				<p>3) координирањe учесника у третману;</p>
				<p>4) начин и квалитет сарадње са осталим службама у заводу;</p>
				<p>5) учешћe запослених у служби за третман у едукацијама, саветовањима и семинарима (тема, стечене лиценце и сертификати);</p>
				<p>6) годишњи план и извештаје о раду службе;</p>
				<p>7) квалитет сарадње и однос са Управом;</p>
				<p>8) сарадњу са другим институцијама и организацијама;</p>
				<p>9) услове рада запослених (радни простор, опремљеност, хигијенске, техничке и заштитне мере);</p>
				<p>10) награђивање и кажњавање запослених;</p>
				<p>11) међусобну комуникацију запослених.</p>
				<p class="clan">3. КОНТРОЛА МЕРА КОЈЕ СЕ ПРЕДУЗИМАЈУ ЗА ОБЕЗБЕЂЕЊЕ И БЕЗБЕДНОСТ ЗАВОДА</p>
				<p class="clan">Члан 19.</p>
				<p>У оквиру обезбеђења и безбедности завода проверава се примена закона и прописа који се односе на: материјално-техничко обезбеђење; спровођење безбедносних процедура; предузете мере и документацију у ванредним догађајима; мере за одржавање реда и безбедности (мере принуде); мере за одржавање реда и безбедности (посебне мере).</p>
				<p>Материјално-техничко обезбеђење проверава се увидом у:</p>
				<p>1) униформу, ознаке, свечано одело, наоружање, специјална возила и другу опрему;</p>
				<p>2) планску документацију и реализацију плана материјално-техничког обезбеђења;</p>
				<p>3) обученост за прописно руковање материјално-техничким средствима;</p>
				<p>4) сервисирање и одржавање материјално-техничких средстава;</p>
				<p>5) опрему и средства за безбедност завода;</p>
				<p>6) систем техничког обезбеђења;</p>
				<p>7) обезбеђеност и функционалност магацина наоружања и опремљеност оружјем, муницијом, хемијским средствима и специјалном опремом.</p>
				<p>Спровођење безбедносних процедура проверава се увидом у:</p>
				<p>1) распоред дневних активности осуђених лица (устајање, лична и општа хигијена, постројавање, бројање, обедовање, припрема за рад, повечерје, спавање);</p>
				<p>2) претрес и преглед просторија (учесталост, повод, начин);</p>
				<p>3) претрес и преглед тела (учесталост, повод, начин); </p>
				<p>4) начин пријема и начин прегледа пакета, дозвољена тежина и садржина пакета;</p>
				<p>5) откривање недозвољених предмета и супстанци (оружје, дрога, мобилни телефони, алкохол и др.);</p>
				<p>6) откривање недозвољеног држања и размену предмета и супстанци унутар завода (прибор за јело, оруђе из радионица, хемикалије и др.);</p>
				<p>7) спољашње обезбеђење завода;</p>
				<p>8) дневне и ноћне обиласке завода и контролу рада службе за обезбеђење од стране руководилаца.</p>
				<p>Предузете мере и документација у ванредним догађајима проверавају се увидом у:</p>
				<p>1) бекство и покушај бекства;</p>
				<p>2) напад на лица лишена слободе и туче;</p>
				<p>3) напад на запослене и друга лица затечена у заводу;</p>
				<p>4) силовање и сексуално злостављање;</p>
				<p>5) крађу и уништавање личне имовине и имовине завода;</p>
				<p>6) паљевине;</p>
				<p>7) самоповређивање (начин и број);</p>
				<p>8) самоубиство (предузете мере и лекарска документација);</p>
				<p>9) убиство;</p>
				<p>10) друге смртне случајеве;</p>
				<p>11) организовање побуне;</p>
				<p>12) штрајкове;</p>
				<p>13) комуникацију лица лишених слободе са лицима ван завода, израду или уношење средства у завод погодног за напад, бекство или извршење кривичног дела;</p>
				<p>14) утицај неформалног система на безбедност у заводу;</p>
				<p>15) обавештавање Управе о ванредним догађањима у заводу;</p>
				<p>16) обилазак осуђених лица на раду ван завода, обилазак лица лишених слободе на лечењу ван завода и обилазак лица лишених слободе на спроводу на суђење.</p>
				<p>Мере за одржавање реда и безбедности (мере принуде) проверавају се увидом у:</p>
				<p>1) употребу физичке снаге;</p>
				<p>2) везивање;</p>
				<p>3) издвајање;</p>
				<p>4) употребу гумене палице;</p>
				<p>5) употребу шмркова са водом;</p>
				<p>6) употребу хемијских средстава;</p>
				<p>7) употребу ватреног оружја. </p>
				<p>Мере за одржавање реда и безбедности (посебне мере) проверавају се увидом у:</p>
				<p>1) одузимање и привремено задржавање ствари чије је држање иначе дозвољено;</p>
				<p>2) смештај у посебно осигурану просторију без посебно опасних ствари;</p>
				<p>3) смештај под појачан надзор;</p>
				<p>4) усамљење; </p>
				<p>5) тестирање на заразне болести или психоактивне супстанце.</p>
				<p class="clan">4. МАТЕРИЈАЛНО-ФИНАНСИЈСКО ПОСЛОВАЊЕ ЗАВОДА</p>
				<p class="clan">Члан 20.</p>
				<p>У оквиру материјално-финансијског пословања завода проверава се примена закона и других прописа који се односе на: плате запослених; додатке на основну плату запослених; накнаду плате; накнаду трошкова и других примања; накнаде по основу уговора о делу и уговора обављању привремених и повремених послова; јавне набавке; материјално пословање завода; финансијско пословање завода; депозит осуђених лица и рад кантине; продају производа и услуга из области упошљавања осуђених лица; документоване ризике пословања од значаја за оцену материјално-финансијског пословања.</p>
				<p>Плата запослених проверава се увидом у документацију о утврђивању и обрачуну:</p>
				<p>1) плата; </p>
				<p>2) платних разреда;</p>
				<p>3) коефицијената.</p>
				<p>Додатак на основну плату запослених проверава се увидом у документацију о утврђивању и обрачуну:</p>
				<p>1) додатка за време проведено у радном односу;</p>
				<p>2) додатка за рад ноћу;</p>
				<p>3) додатка за рад на дан празника који није радни дан;</p>
				<p>4) додатка за додатно оптерећење на раду;</p>
				<p>5) додатка за прековремени рад;</p>
				<p>6) додатка за приправност и међусобни однос додатака, додатак за остварене резултате рада.</p>
				<p>Накнада плата проверава се увидом у документацију за:</p>
				<p>1) годишњи одмор;</p>
				<p>2) плаћено одсуство;</p>
				<p>3) привремену спреченост за рад због болести или повреде на раду;</p>
				<p>4) привремено удаљење са рада, породиљско одсуство.</p>
				<p>Накнада трошкова и друга примања проверава се увидом у документацију за: </p>
				<p>1) накнаду трошкова за долазак на рад и одлазак са рада;</p>
				<p>2) накнаду трошкова службених путовања;</p>
				<p>3) накнаду трошкова &nbsp;привременог или трајног премештаја у друго место рада.</p>
				<p>Накнада по основу уговора о делу и уговора о обављању привремених и повремених послова проверава се увидом у документацију за:</p>
				<p>1) основ исплате;</p>
				<p>2) порески третман;</p>
				<p>3) начин обрачуна.</p>
				<p>Јавне набавке проверавају се увидом у:</p>
				<p>1) акт о јавним набавкама;</p>
				<p>2) планирање јавних набавки, циљеве, достављање, пријем и комуникацију у пословима јавних набавки;</p>
				<p>3) овлашћења и одговорности;</p>
				<p>4) начин обезбеђења конкуренције, начин евидентирања и чувања документације и вођење евиденције закључених уговора;</p>
				<p>5) врсте јавних набавки;</p>
				<p>6) потпуност документације;</p>
				<p>7) набавке на које се закон не примењује;</p>
				<p>8) начин праћења извршења уговора.</p>
				<p>Материјално пословање завода проверава се увидом у:</p>
				<p>1) годишњи и ванредни попис нематеријалних улагања, некретнина, постројења, опреме;</p>
				<p>2) залихе материјала, недовршене производње, готових производа и робе, сталних средстава намењених продаји;</p>
				<p>3) финансијски пласман и потраживања;</p>
				<p>4) магацинске, материјалне и финансијске евиденције нефинансијске имовине у залихама, евиденције залиха материјала за сталне трошкове, поправке и одржавање материјала у делатностима;</p>
				<p>5) евиденцију нефинансијске имовине у сталним средствима.</p>
				<p>Финансијско пословање завода проверава се увидом у:</p>
				<p>1) интерни акт о организацији рачуноводства;</p>
				<p>2) писане процедуре, одлуке и наредбе о финансијском пословању;</p>
				<p>3) основ вођења буџетског рачуноводства;</p>
				<p>4) годишња и периодична&nbsp;финансијска извештавања;</p>
				<p>5) пословне књиге и рачуноводствене исправе;</p>
				<p>6) закључивање пословних књига и чување рачуноводствених исправа;</p>
				<p>7) пословање са готовином;</p>
				<p>8) предлог финансијског плана и доказе о рационалном исказивању потреба у финансијском плану (прорачуни, планови, профактуре коришћене за процене, стручни налази и др.);</p>
				<p>9) главну књигу и помоћне књиге и евиденције финансијског рачуноводства имовине, обавеза, прихода и расхода из свих извора (ажурност и заснованост књижења);</p>
				<p>10) наменско трошење буџетских средстава, сопствених прихода и донација;</p>
				<p>11) завршни рачун.</p>
				<p>Депозит осуђених лица и рад кантине проверава се увидом у документацију за:</p>
				<p>1) благајничко пословање депозита и рачун депозита;</p>
				<p>2) депозит страних валута, племенитих метала и други стварни депозит;</p>
				<p>3) обрачун и исплату накнаде за рад осуђених;</p>
				<p>4) главну књигу и картотеку депозита (ажурност и основ књижења);</p>
				<p>5) попис депозита осуђених;</p>
				<p>6) пословање кантине (ценовник, улаз, пазар, снабдевеност кантине).</p>
				<p>Продаја производа и услуга из области упошљавања осуђених лица проверавају се увидом у документацију за:</p>
				<p>1) цену коштања производа и услуга (калкулације, нормативи, техничка припрема, радни налози, обрачуни); </p>
				<p>2) рачуноводствене исправе&nbsp;о услужном пословању продавница, ресторана и хотела (трговачке књиге, фискалне касе, књиге шанка, ноћења и др.);</p>
				<p>3) рачуноводствене исправе о пословању пољопривреде и других специфичних области рада;</p>
				<p>4) доказе о постојању и примени редовне контроле производње и продаје (процедуре одобрења, проток докумената, овлашћења, одвојеност извршења и контроле, организација контролних евиденција);</p>
				<p>5) формирање ценовника производа и услуга, политику продаје (рокови наплате, попусти и др.);</p>
				<p>6) извештаје о сопственим приходима по делатностима, месечни, квартални и годишњи.</p>
				<p>Документовани ризици пословања од значаја за оцену материјално-финансијског пословања проверавају се увидом у документацију за:</p>
				<p>1) мањкове, вишкове, отписе, дуговања, потраживања;</p>
				<p>2) ванредне догађаје.</p>
				<p class="clan">5. ОБУКА И УПОШЉАВАЊЕ ЛИЦА ЛИШЕНИХ СЛОБОДЕ</p>
				<p class="clan">Члан 21.</p>
				<p>У оквиру обуке и упошљавања проверава се примена закона и других прописа у области: организације службе за обуку и упошљавање; спровођења обуке осуђених лица; процеса рада осуђених лица и права осуђених лица на основу рада.</p>
				<p>Организација службе за обуку и упошљавање проверава се увидом у документацију која се односи на:</p>
				<p>1) руковођење службом;</p>
				<p>2) организационе јединице;</p>
				<p>3) број запослених и стручну квалификацију запослених;</p>
				<p>4) едукације запослених;</p>
				<p>5) план рада службе;</p>
				<p>6) сарадњу са другим службама;</p>
				<p>7) извештаје о раду;</p>
				<p>8) начин коришћења финансијских средстава остварених радом осуђених лица на покриће трошкова насталих обављањем рада;</p>
				<p>9) исплату накнаде и награде за рад осуђених лица;</p>
				<p>10) побољшање услова живота и рада осуђених лица.</p>
				<p>Спровођење обуке осуђених лица проверава се увидом у:</p>
				<p>1) програм обуке, оспособљавање и стручно усавршавање кроз теоријску припрему и практичну обуку према могућностима завода;</p>
				<p>2) самосталност у извођењу програма обуке;</p>
				<p>3) повезаност са другим институцијама у циљу стручног оспособљавања осуђених;</p>
				<p>4) повезаност обуке са упослењем унутар и изван завода;</p>
				<p>5) сертификате.</p>
				<p>Процес рада осуђених лица проверава се увидом у:</p>
				<p>1 ) акт о раду осуђених лица;</p>
				<p>2) број упослених лица;</p>
				<p>3) врсту посла према способностима, стручним квалификацијама, израженим жељама осуђеног и према могућностима завода;</p>
				<p>4) место рада (у заводу, изван завода, са или без обезбеђења) ;</p>
				<p>5) листе упошљавања;</p>
				<p>6) уговоре о упошљавању изван завода;</p>
				<p>7) организацију радног времена (распоред, сменски рад) ;</p>
				<p>8) услове рада; </p>
				<p>9) одмор и исхрану у току рада;</p>
				<p>10) рад дужи од пуног радног времена;</p>
				<p>11) материјално техничку заштиту на раду;</p>
				<p>12) нормативе у процесу рада. </p>
				<p>Права осуђених лица на основу рада проверавају се увидом у:</p>
				<p>1) накнаду за рад; </p>
				<p>2) спреченост за рад;</p>
				<p>3) годишњи одмор у заводу и изван завода.</p>
				<p class="clan">6. УПРАВЉАЊЕ ЗАВОДОМ И РАД ЗАПОСЛЕНИХ</p>
				<p class="clan">Члан 22.</p>
				<p>У оквиру управљања заводом и рада запослених проверава се примена закона и прописа који се односе на: унутрашњу организацију и систематизацију радних места; распоређивање државних службеника и намештеника, стручну спрему; заснивање радног односа; привремено упућивање запослених лица из једног завода у други; стручни испит; решења о коефицијентима запослених; додатак за додатно оптерећење на раду; додатак за прековремени рад; радни однос на одређено време; оцењивање државних службеника; напредовање државних службеника; награђивање запослених; плаћено и неплаћено одсуство; годишњи одмор; дисциплински поступак против запослених лица. </p>
				<p>Унутрашња организација и систематизација радних места проверава се увидом у:</p>
				<p>1) унутрашње уређење;</p>
				<p>2) послове који се обављају у организационим јединицама;</p>
				<p>3) руковођење;</p>
				<p>4) укупан број радних места;</p>
				<p>5) потребан број извршилаца;</p>
				<p>6) стваран број извршилаца.</p>
				<p>Распоређивање државних службеника и намештеника и стручна спрема проверавају се увидом у:</p>
				<p>1) уредност и потпуност персоналне документације запослених;</p>
				<p>2) испуњеност услова за распоређивање;</p>
				<p>3) број систематизованих радних места и извршилаца и број распоређених извршилаца.</p>
				<p>Заснивање радног односа проверава се увидом у:</p>
				<p>1) основ заснивања радног односа (јавни конкурс, интерни конкурс);</p>
				<p>2) премештај унутар истог државног органа и премештај по основу споразума о преузимању из другог државног органа.</p>
				<p>Привремено упућивање запослених лица из једног завода у други проверава се увидом у:</p>
				<p>1) број извршилаца;</p>
				<p>2) послове на које се упућују;</p>
				<p>3) време на које се упућују.</p>
				<p>Стручни испит проверава се увидом у:</p>
				<p>1) уверење о положеном државном стручном испиту;</p>
				<p>2) уверење о положеном стручном испиту.</p>
				<p>Решења о коефицијентима запослених проверавају се увидом у:</p>
				<p>1) основ утврђивања висине коефицијента;</p>
				<p>2) основ утврђивања платне групе и платног разреда.</p>
				<p>Додатак за додатно оптерећење на раду проверава се увидом у:</p>
				<p>1) налог за додатно оптерећење;</p>
				<p>2) основаност додатног оптерећења;</p>
				<p>3) проценат додатног оптерећења.</p>
				<p>Додатак за прековремени рад проверава се увидом у:</p>
				<p>1) налог за прековремени рад;</p>
				<p>2) основ прерачунавања у слободне сате;</p>
				<p>3) основ исплате.</p>
				<p>Радни однос на одређено време проверава се увидом у:</p>
				<p>1) евиденцију броја запослених на одређено време;</p>
				<p>2) основ пријема;</p>
				<p>3) време трајања радног односа на одређено време.</p>
				<p>Оцењивање државних службеника проверава се увидом у:</p>
				<p>1) поступак оцењивања;</p>
				<p>2) утврђивање радних циљева;</p>
				<p>3) утврђивање мерила за оцењивање и оцене;</p>
				<p>4) извештај о оцењивању;</p>
				<p>5) ванредно оцењивање.</p>
				<p>Напредовање државних службеника проверава се увидом:</p>
				<p>1) основ напредовања;</p>
				<p>2) оцене државних службеника;</p>
				<p>3) период оцењивања.</p>
				<p>Награђивање запослених проверава се увидом у:</p>
				<p>1) евиденцију награђивања;</p>
				<p>2) основ награђивања.</p>
				<p>Плаћено и неплаћено одсуство проверава се увидом у:</p>
				<p>1) евиденције плаћеног и неплаћеног одсуства;</p>
				<p>2) основ утврђивања плаћеног и неплаћеног одсуства; </p>
				<p>3) потпуност документације.</p>
				<p>Годишњи одмор проверава се увидом у:</p>
				<p>1) основ утврђивања годишњег одмора;</p>
				<p>2) одређивање мерила за годишњи одмор;</p>
				<p>3) дужину годишњег одмора. </p>
				<p>Дисциплински поступак против запослених лица проверава се увидом у:</p>
				<p>1) евиденције;</p>
				<p>2) врсту повреде дужности из радног односа;</p>
				<p>3) дисциплинске казне;</p>
				<p>4) одлуке по жалби;</p>
				<p>5) застарелост; </p>
				<p>6) удаљење са рада.</p>
				<p class="clan">7. КОНТРОЛА МЕРА И ЗАКОНИТОСТИ ПОСТУПАЊА КОЈЕ СЕ ПРЕДУЗИМАЈУ У ЦИЉУ БЕЗБЕДНОСТИ ЛИЦА ЛИШЕНИХ СЛОБОДЕ</p>
				<p class="clan">Члан 23.</p>
				<p>У оквиру контроле мера и законитости поступања које се предузима у циљу безбедности лица лишених слободе, проверавају се услови за безбедност лица лишених слободе и организација службе за обезбеђење и услови рада запослених.</p>
				<p>Услови за безбедност лица лишених слободе проверавају се увидом у:</p>
				<p>1) смештајне капацитете завода, однос броја припадника службе за обезбеђење и броја лица лишених слободе;</p>
				<p>2) поштовање личности и достојанства лица лишених слободе;</p>
				<p>3) доживљај сигурности лица лишених слободе.</p>
				<p>Организација службе за обезбеђење и услови рада запослених проверавају се увидом у:</p>
				<p>1) начин руковођења, спољашње и унутрашње обезбеђење;</p>
				<p>2) сарадњу са министарством надлежним за унутрашње послове и другим безбедносним службама, институцијама и организацијама; </p>
				<p>3) информациони систем, видео-технички надзор, средства везе унутар завода, метал-детектор врата, скенер апарат за преглед пакета, ручни метал-детектор, анализатор за идентификовање сигнала мобилних апарата, алкометар и тестове на психоактивне супстанце; </p>
				<p>4) програм рада завода и планове рада завода; </p>
				<p>5) план мера приправности и план за поступање у ванредним ситуацијама;</p>
				<p>6) међусобну комуникацију запослених у служби и сарадњу са осталим службама у заводу;</p>
				<p>7) награђивање и кажњавање запослених;</p>
				<p>8) радни простор, опремљеност, хигијенске, техничке и заштитне мере.</p>
				<p class="clan">IV. ПОСТУПАЊЕ ПО ИЗВРШЕНОМ НАДЗОРУ</p>
				<p class="bold">Записник о извршеном надзору</p>
				<p class="clan">Члан 24.</p>
				<p>Овлашћено лице саставља записник по извршеном надзору, а најдуже у року од петнаест дана од извршеног надзора.</p>
				<p>Записник о извршеном редовном, ванредном и контролном надзору садржи: назив завода, садржину надзора, име и презиме овлашћених лица која врше надзор, име и презиме других лица укључених у надзор, датум почетка надзора, време трајање надзора, налаз, наложене и предложене мере, обавезу извештавања о предузетим мерама, право управника завода на приговор, потпис овлашћених лица и других лица укључених у надзор.</p>
				<p class="clan">Члан 25.</p>
				<p>Достављање записника, поступање по наложеним мерама, односно изјављивање приговора врши се на начин прописан Законом.</p>
				<p class="clan">V. НАДЗОР ОРГАНИЗАЦИОНЕ ЈЕДИНИЦЕ НАДЛЕЖНЕ ЗА БЕЗБЕДНОСНО-ОПЕРАТИВНЕ ПОСЛОВЕ У УПРАВИ</p>
				<p class="clan">Члан 26.</p>
				<p>Организациона јединица надлежна за безбедносно-оперативне послове у Управи обавља послове надзора везане за:</p>
				<p>1) безбедносно-оперативни рад у циљу координисања унутрашњег и спољашњег обезбеђења завода и процене ризика по безбедност у заводу и заштите безбедности лица лишених слободе;</p>
				<p>2) рад и поступање запослених у служби за обезбеђење;</p>
				<p>3) сарадњу са другим државним органима.</p>
				<p class="clan">Члан 27.</p>
				<p>Надзор се врши по писменом или усменом налогу директора Управе у случајевима:</p>
				<p>1) ванредних догађаја;</p>
				<p>2) пријаве запосленог; </p>
				<p>3) пријаве лица лишеног слободе;</p>
				<p>4) писмених представки;</p>
				<p>5) пријаве других надлежних државних органа; </p>
				<p>6) других ситуација по налогу директора.</p>
				<p class="clan">Члан 28.</p>
				<p>Након пријема налога за надзор, овлашћено лице: </p>
				<p>1) извршава увид у податке из службених евиденција завода;</p>
				<p>2) извршава увид у планове и програме, годишње и периодичне извештаје завода;</p>
				<p>3) прикупља поднеске и притужбе осуђених лица;</p>
				<p>4) обавља разговор са запосленима и осуђеним лицима;</p>
				<p>5) прикупља податке који указују на незаконитост или неправилност у обављању службених дужности.</p>
				<p class="clan">Члан 29.</p>
				<p>Овлашћено лице по обављању безбедносно-оперативног надзора, о свим сазнањима и примедбама саставља извештај, који доставља директору Управе.</p>
				<p class="clan">1. БЕЗБЕДНОСНО-ОПЕРАТИВНИ РАД У ЦИЉУ КООРДИНИСАЊА УНУТРАШЊЕГ И СПОЉЊЕГ ОБЕЗБЕЂЕЊА ЗАВОДА И ПРОЦЕНА РИЗИКА ПО БЕЗБЕДНОСТ У ЗАВОДУ И ЗАШТИТЕ БЕЗБЕДНОСТИ ЛИЦА ЛИШЕНИХ СЛОБОДЕ</p>
				<p class="clan">Члан 30.</p>
				<p>Безбедносно-оперативни рад у циљу координисања унутрашњег и спољашњег обезбеђења завода и процене ризика по безбедност у заводу и заштите безбедности лица лишених слободе проверава се кроз:</p>
				<p>1) контролу законитости и правилности рада свих запослених у заводима, а посебно у служби за обезбеђење; </p>
				<p>2) заштиту безбедности лица лишених слободе, запослених и затечених лица у заводу;</p>
				<p>3) процену ризика за бекство, побуну или планирање и организовање вршења кривичних дела од стране лица лишених слободе; </p>
				<p>4) прикупљање информација у вези индиција извршења кривичних дела и других незаконитих радњи у заводима; </p>
				<p>5) координисање унутрашњег и спољашњег обезбеђења завода, спровода лица лишених слободе, обезбеђење лица места и реконструкција догађаја у заводима и ван њих; </p>
				<p>6) контролисање и координисање прављења процене и израде планова за поступање у ванредним ситуацијама;</p>
				<p>7) прикупљање чињеница у вези покушаја бекства и бекства лица лишених слободе;</p>
				<p>8) прикупљање чињеница у вези уношења недозвољене робе и средстава у завод;</p>
				<p>9) прикупљање безбедносно интересантних и других информација у вези са функционисањем завода;</p>
				<p>10) спровођење процедура за давање сагласности за улаз у завод другим лицима;</p>
				<p>11) прибављање безбедносних провера за лица која улазе у завод по разним основама (извођење радова, студијски, научни и други радови).</p>
				<p class="clan">2. РАД И ПОСТУПАЊЕ ЗАПОСЛЕНИХ У СЛУЖБИ ЗА ОБЕЗБЕЂЕЊЕ</p>
				<p class="clan">Члан 31.</p>
				<p>Рад и поступање запослених у служби за обезбеђење проверава се кроз: </p>
				<p>1) контролу организације службе за обезбеђење (дежурне службе, спољашњег и унутрашњег обезбеђења, спроводне службе и интервентне јединице) начин руковођења и начин информисања Управе; </p>
				<p>2) сарадњу са министарством надлежним за унутрашње послове и министарством надлежним за послове одбране, организацијама и другим институцијама у вези примене посебних мера безбедности; </p>
				<p>3) развијање информационог система, видео надзора и средстава веза унутар завода;</p>
				<p>4) проверу функционисања и унапређење процедура рада и техничких средстава на контроли протока лица и ствари у заводима; </p>
				<p>5) увид у годишњи план и програм рада завода и планове поступања службе за обезбеђење и других служби у редовним и ванредним околностима; </p>
				<p>6) увид у план узбуњивања и приправности;</p>
				<p>7) увид у међусобну комуникацију запослених у служби;</p>
				<p>8) увид у начин и квалитет сарадње са осталим службама у заводу.</p>
				<p class="clan">3. САРАДЊА СА ДРУГИМ ДРЖАВНИМ ОРГАНИМА</p>
				<p class="clan">Члан 32.</p>
				<p>Сарадња са другим државним органима проверава се увидом у:</p>
				<p>1) обавештавање министарства надлежног за унутрашње послове о пријему, планираним погодностима и отпусту лица лишених слободе;</p>
				<p>2) размену безбедносно интересантних податка прикупљених оперативним радом са свим надлежним државним органима из система безбедности. </p>
				<p class="clan">VI. ЗАВРШНЕ ОДРЕДБЕ</p>
				<p class="bold">Престанак важења ранијег правилника</p>
				<p class="clan">Члан 33.</p>
				<p>Ступањем на снагу овог правилника престаје да важи Правилник о надзору над радом завода у Управи за извршење кривичних санкција („Службени гласник РС”, број 49/11).</p>
				<p class="bold">Ступање на снагу</p>
				<p class="clan">Члан 34.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p>&nbsp;</p>
				<p class="potpis">Број 110-00-6/2015-06</p>
				<p class="auto-style2">У Београду, 2. октобра 2015. године</p>
				<p class="auto-style2">Министар,</p>
				<p class="auto-style2"><span class="bold">Никола Селаковић, </span>с.р.</p>
	</div>


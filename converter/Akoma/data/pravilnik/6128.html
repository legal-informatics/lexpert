


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 225. став 2. Закона о безбедности саобраћаја на путевима („Службени гласник РС”, бр. 41/09, 53/10 и 101/11), на предлог Агенције за безбедност саобраћаја, 
	</p>
	<p>Министар за инфраструктуру и енергетику доноси</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="odluka-zakon" style="line-height: 150%; margin-top: 0">о програму и роковима за одржавање семинара, начину полагања испита провере знања и изгледу и садржају обрасца дозволе (лиценце) за инструктора вожње</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 21 од 21. марта 
	2012.</span></p>
	<p class="clan">I. УВОДНА ОДРЕДБА</p>
	<p class="clan">Члан 1.</p>
	<p>Овим правилником прописујe се програм обавезних семинара унапређења знања за инструктора вожње, рокови за одржавање семинара, начин полагања испита провере знања, изглед и садржај обрасца дозволе (лиценце) за инструктора вожње. 
	</p>
	<p class="clan">II. ПРОГРАМ И РОКОВИ ЗА ОДРЖАВАЊЕ ОБАВЕЗНИХ СЕМИНАРА УНАПРЕЂЕЊА ЗНАЊА И НАЧИН ПОЛАГАЊА ИСПИТА ПРОВЕРЕ ЗНАЊА ЗА ИНСТРУКТОРА ВОЖЊЕ</p>
	<p class="bold">1. Програм обавезних семинара унапређења знања</p>
	<p class="clan">Члан 2.</p>
	<p>Обавезни семинари унапређења знања спроводе се према Програму обавезних семинара унапређења знања за инструктора вожње (Прилог 1), који је одштампан уз овај правилник и чини његов саставни део.</p>
	<p class="bold">2. Обавезни семинари и рокови њиховог одржавања</p>
	<p class="clan">Члан 3.</p>
	<p>Обавезни семинари унапређења знања на којима инструктори вожње са дозволом (лиценцом) унапређују знања стечена у поступку добијања дозволе (лиценце) организују се најмање два пута у току календарске године, а у складу са планом који, полазећи од броја инструктора вожње који имају право на продужење дозволе (лиценце) и обима области и питања која ће се разматрати на семинару, утврди Агенција за безбедност саобраћаја (у даљем тексту: Агенција).</p>
	<p>Годишњи план обавезних семинара унапређења знања одређује Агенција и сваки семинар мора садржати најмање две области из Програма обавезних семинара унапређења знања за инструкторе вожње, у обиму који не прелази осам наставних часова дневно, при чему за сваку предвиђену област мора бити планиран најмање један наставни час.</p>
	<p>Агенција може, по потреби, променити план одржавања појединих семинара, о чему ће благовремено обавестити заинтересована лица.</p>
	<p>О дану, времену, месту, програму обавезних семинара и учесницима, односно садржајима и извођачима наставе за поједине области и питања, Агенција ће давати обавештења на званичној интернет презентацији Агенције, односно на други погодан начин.</p>
	<p>Извођење садржаја на семинару врше предавачи, вође радионица, сертификовани извођачи наставе, односно друга стручна лица која су ангажована у спровођењу семинара, од којих Агенција одређује лице за руководиоца семинара које врши евидентирање присуства полазника семинара и Агенцији доставља извештај.</p>
	<p class="clan">Члан 4.</p>
	<p>Инструктор вожње са дозволом (лиценцом), пре полагања испита провере знања, у периоду од пет година пре обнављања дозволе (лиценце), мора присуствовати на најмање пет обавезних семинара унапређења знања и то на начин да сваке календарске године присуствује најмање на једном семинару унапређења знања и да присуствује најмање два пута извођењу садржаја из сваке од осам области из Програма обавезних семинара унапређења знања за инструктора вожње.</p>
	<p>Инструктор вожње који из оправданих разлога није присуствовао обавезном семинару у току календарске године, може надокнадити пропуштено присуством на два семинара унапређења знања у једној календарској години, а надокнада ће му се признати највише једном зa пет година пре обнављања дозволе (лиценце).</p>
	<p>Инструктор вожње са дозволом (лиценцом) подноси Пријаву за присуство на обавезном семинару унапређења знања на прописаном обрасцу (Образац 1) – најкасније 15 дана пре почетка семинара за који се пријављује.</p>
	<p class="clan">Члан 5.</p>
	<p>Подаци о присуству инструктора вожње на обавезним семинарима унапређења знања бележе се и оверавају у Евиденционој књижици инструктора вожње (Образац 2), који је одштампан уз овај правилник и чини његов саставни део.</p>
	<p class="bold">3. Начин полагања испита провере знања</p>
	<p class="clan">Члан 6.</p>
	<p>Пријава за полагање испита провере знања за обнављање дозволе (лиценце) за инструктора вожње се подноси на обрасцу (Образац 1), који је одштампан уз овај правилник и чини његов саставни део. 
	</p>
	<p class="clan">Члан 7.</p>
	<p>Испит провере знања за инструктора вожње (у даљем тексту: испит) полаже се пред испитном комисијом за полагање испита провере знања за инструктора вожње (у даљем тексту: испитна комисија), коју образује Агенција.</p>
	<p>Испитна комисија из претходног става се састоји од председника и два члана, који могу имати заменике.</p>
	<p class="clan">Члан 8.</p>
	<p>Инструктори вожње са дозволом (лиценцом), који су испунили услове из члана 4. овог правилника, полажу испит тако што пред испитном комисијом полажу теоријски и практични део из области утврђених у Програму обавезних семинара унапређења знања за инструктора вожње.</p>
	<p class="clan">Члан 9.</p>
	<p>Инструктор вожње који поседује дозволу (лиценцу) за предавача теоријске обуке ослобађа се обавезе полагања теоријског дела испита.</p>
	<p>Инструктор вожње који поседује дозволу (лиценцу) за професионалног возача ослобађа се обавезе полагања практичног дела испита.</p>
	<p class="clan">Члан 10. </p>
	<p>Пре полагања испита утврђује се идентитет инструктора вожње – увидом у јавну исправу са фотографијом инструктора вожње.</p>
	<p class="clan">Члан 11.</p>
	<p>Теоријски део испита спроводи се путем теста, писмено или на рачунару.</p>
	<p>Тестови за полагање испита које припрема Агенција представљају тајну у складу са прописима којима се уређује тајност података и не смеју се објављивати. 
	</p>
	<p class="clan">Члан 12.</p>
	<p>Практичном делу испита може приступити инструктор вожње који је положио теоријски део испита.</p>
	<p>Практични део испита спроводи се писмено, односно показно, односно путем студије случаја, односно путем симулације и може се састојати од провере способности инструктора вожње да управља возилом, односно провере способности за преношење практичних знања и вештина кандидатима за возаче, односно провере способности примене безбедне и еколошки прихватљиве вожње, као и провере других знања и вештина.</p>
	<p class="clan">Члан 13.</p>
	<p>Ако се инструктор вожње на испиту служи недозвољеним средствима (коришћење уџбеника, бележака, преписивањем, употребом недопуштених техничких средстава и сл.), испитна комисија за полагање стручног испита за испитивача удаљиће кандидата са испита.</p>
	<p>Кандидат који је удаљен са испита може поново полагати стручни испит у следећем испитном року. 
	</p>
	<p class="clan">Члан 14.</p>
	<p>Испитна комисија, у зависности од обима и садржаја испита, одређује време потребно за полагање тог испита. 
	</p>
	<p class="clan">Члан 15.</p>
	<p>Инструктор вожње је положио испит у целини ако је на теоријском делу испита добио коначну оцену „положио” и ако је на практичном делу испита добио оцену „задовољио”. 
	</p>
	<p>Инструктор вожње је на теоријском делу испита добио коначну оцену „положио” ако је на тесту освојио најмање 80% од укупног броја предвиђених бодова – појединачно из сваке области утврђене у Програму обавезних семинара унапређења знања за инструктора вожње.</p>
	<p>Инструктор вожње је на практичном делу испита добио оцену „задовољио” ако је био успешан у свим садржајима за које је вршено вредновање и оцењивање.</p>
	<p>На захтев инструктора вожње који није положио испит, испитна комисија је дужна да, непосредно након јавно објављених резултата, укаже инструктору вожње на грешке које је учинио.</p>
	<p>О полагању испита води се Записник о о полагању испита провере знања за обнављање дозволе (лиценце) за инструктора вожње (Образац 3), који је одштампан уз овај правилник и чини његов саставни део. 
	</p>
	<p>Записник из претходног става чува се најмање десет година.</p>
	<p class="clan">III. ИЗГЛЕД И САДРЖАЈ ОБРАСЦА ДОЗВОЛЕ (ЛИЦЕНЦЕ) ЗА ИНСТРУКТОРА ВОЖЊЕ</p>
	<p class="clan">Члан 16.</p>
	<p>Инструктору вожње издаје се Дозвола (лиценца) за инструктора вожње на заштићеном обрасцу, димензија 85,6 х 54mm, који садржи:</p>
	<p>1) на предњој страни: у левом делу, који обухвата 1/3, у горњем углу међународну ознаку Републике Србије „СРБ”, испод ње место за фотографију димензија 25 х 30mm и рубрику са подацима категорије возила за које инструктор вожње поседује дозволу (лиценцу), а у десном делу, који обухвата 2/3, речи: „Република Србија” испод тога, речи: „ДОЗВОЛА (ЛИЦЕНЦА) ЗА ИНСТРУКТОРА ВОЖЊЕ”, са одговарајућим преводом на енглески језик и Мали грб Републике Србије, испод кога су рубрике са подацима и то редом: презиме, име, датум и место рођења, датум издавања дозволе (лиценце), рок важења дозволе (лиценце), издавалац дозволе (лиценце), број дозволе (лиценце), својеручни потпис, пребивалиште.</p>
	<p>2) на полеђини, у левом делу, који обухвата 1/3, објашњење садржине рубрика и података са предње стране и садржи табелу са четири колоне и 18 редова и деветнаестим редом испод колона, који је нумерисан редним бројем 12 и у који се уписују допунски подаци у вези са напоменом из колоне 12 и њихов међусобни однос са подацима из колоне 9, као и други подаци од значаја за утврђивање основа и обима ограничења, ознаку „АБС” и серијски број.</p>
	<p>Колоне су нумерисане на следећи начин:</p>
	<p>9. Категорије возила за које инструктор вожње поседује дозволу (лиценцу)</p>
	<p>10. Датум првог издавања дозволе (лиценце) за сваку категорију</p>
	<p>11. Датум до кога важи дозвола (лиценца) за сваку категорију</p>
	<p>12. Напомена </p>
	<p>Изглед дозволе (лиценце) за инструктора вожње дат је на Обрасцу 4, који је одштампан уз овај правилник и чини његов саставни део.</p>
	<p class="clan">Члан 17.</p>
	<p>Трошкове похађања обавезног семинара унапређења знања, полагања испита провере знања и издавања дозволе (лиценце) за инструктора вожње, сагласно Закону, сноси инструктор вожње.</p>
	<p class="v2-clan-1">Члан 17a</p>
	<p class="v2-clan-left-1">Инструктор вожње, који је стекао дозволу (лиценцу) 
	током 2013. године, може присуствовати на највише три семинара унапређења 
	знања у једној календарској години.</p>
	<p class="hide-change">*Службени гласник РС, број 94/2018</p>
	<p class="clan">Члан 18.</p>
	<p>Даном ступања на снагу овог правилника престаје да важи Правилник о програму и начину полагања испита за возача – инструктора („Службени гласник СРС”, број 16/83).</p>
	<p class="clan">Члан 19.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00102/2011-01</p>
	<p class="potpis" style="line-height: 150%; margin-top: 0">У Београду, 2. марта 2012. године</p>
	<p class="potpis" style="line-height: 150%; margin-top: 0">Mинистар,</p>
	<p class="potpis" style="line-height: 150%; margin-top: 0">
	<span class="bold">Милутин Мркоњић, </span>с.р.</p>
	<p class="clan" style="text-align: right">Прилози</p>
	<p align="right">Прилог 1.</p>
	<p class="bold">ПРОГРАМ ОБАВЕЗНИХ СЕМИНАРА УНАПРЕЂЕЊА ЗНАЊА ЗА ИНСТРУКТОРА ВОЖЊЕ</p>
	<p>Програм обавезних семинара унапређења знања за инструктора вожње, обухвата следеће области:</p>
	<p>1) САОБРАЋАЈНА ЕТИКА </p>
	<p>1. Појам, предмет и задаци саобраћајне етике. </p>
	<p>2. Основна етичка начела. </p>
	<p>3. Безбедно и етичко понашање учесника у саобраћају.</p>
	<p>4. Етичко понашање учесника у саобраћају у случају саобраћајне незгоде.</p>
	<p>5. Ризично понашање у саобраћају: возачи високог ризика, насилничка вожња и бес и агресија на путевима.</p>
	<p>6. Карактеристике и специфичности међусобних односа учесника у саобраћају. 
	</p>
	<p>7. Појам и специфичности саобраћајне културе. </p>
	<p>2) САОБРАЋАЈНА ПСИХОЛОГИЈА </p>
	<p>1. Саобраћајна психологија као грана психологије, психолошке методе и поступци. 
	</p>
	<p>2. Ментална способност, перцепција и пажња.</p>
	<p>3. Емоције и мотивација.</p>
	<p>4. Психологија личности и личност као субјективни фактори безбедности саобраћаја. 
	</p>
	<p>5. Ризична понашања и њихов утицај на безбедност саобраћаја. </p>
	<p>6. Комуникација и интеракција са другим учесницима у саобраћају.</p>
	<p>7. Понашање возача у случају саобраћајне незгоде.</p>
	<p>3) ПЕДАГОГИЈА И АНДРАГОГИЈА </p>
	<p>1. Основе педагогије и андрагогије.</p>
	<p>2. Основни принципи васпитног рада са кандидатима за возаче и примењене наставне методе. 
	</p>
	<p>3. Комуникација.</p>
	<p>4. Теорија, техника и вештине вредновања и оцењивања.</p>
	<p>5. Израда тестова за проверу стеченог нивоа знања и вештина кандидата за возаче. 
	</p>
	<p>4) БЕЗБЕДНОСТ ДРУМСКОГ САОБРАЋАЈА </p>
	<p>1. Фактори који утичу на понашање човека у саобраћају и фактори који директно утичу на способности возача у саобраћају (утицај алкохола и других психоактивних супстанци, утицај умора, утицај друштвених услова и др.).</p>
	<p>2. Специфичности појединих категорија учесника у саобраћају (рањиви учесници у саобраћају, професионални возачи и др.).</p>
	<p>3. Анализа утицаја основних пропуста учесника у саобраћају у настанку саобраћајних незгода (етиологија и феноменологија саобраћајних незгода).</p>
	<p>4. Опасна места и опасне деонице на путевима.</p>
	<p>5. Превентива и модели за унапређење безбедности саобраћаја (едукација, околина, принуда, инжењерство).</p>
	<p>6. Утицај пута и околине пута на безбедност саобраћаја, основи економичне вожње и утицај саобраћаја на стање животне средине и њено угрожавање.</p>
	<p>5) ПРОПИСИ О БЕЗБЕДНОСТИ САОБРАЋАЈА, ОБУКА ВОЗАЧА И ПОЛАГАЊЕ ВОЗАЧКОГ ИСПИТА 
	</p>
	<p>1. Новине у домаћим и међународним прописима и стандардима у области обуке возача и полагања возачког испита (обухвата новине у прописима везаним за путеве и саобраћајну сигнализацију, техничко регулисање саобраћаја и заштиту животне средине, дужности учесника у саобраћају у случају саобраћајне незгоде, возаче, трајање управљања моторним возилом, односно скупом возила, регистрацију моторних и прикључних возила, посебне мере и овлашћења, превоз опасних материја у друмском саобраћају и казнене одредбе).</p>
	<p>2. Прописи о условима, начину полагања возачког испита и вођењу евиденција.</p>
	<p>3. Прописи о условима и начину оспособљавања кандидата за возаче.</p>
	<p>6) ВОЗИЛА </p>
	<p>1. Подела моторних возила.</p>
	<p>2. Припрема возача за вожњу и значај ергономије.</p>
	<p>3. Погон и возно-динамичке карактеристике моторних возила.</p>
	<p>4. Стабилност и кочење моторних возила.</p>
	<p>5. Одржавање и контрола техничке исправности моторних и прикључних возила.</p>
	<p>6. Економичност потрошње горива и заштита животне средине. </p>
	<p>7) ТЕОРИЈА ИЗВОЂЕЊА РАДЊИ ВОЗИЛОМ У САОБРАЋАЈУ НА ПУТУ </p>
	<p>1. Теоријско објашњење значаја безбедног извођења радњи возилом у саобраћају на путу и прописног поступања возача у саобраћају на путу.</p>
	<p>2. Објашњење основних радњи возилом: полазак, вожња унапред, вожња уназад, промена правца кретања и заустављање возила, укључивање возила у саобраћај на путу, избор брзине кретања возила у зависности од саобраћајне ситуације и услова пута и времена, скретање, обилажење, мимоилажење, претицање, промена саобраћајне траке, полукружно окретање, заустављање, нагло кочење, поступање возача при наиласку и пролазак кроз раскрсницу на којој је саобраћај регулисан правилом десне стране, саобраћајним знаком, светлосним саобраћајним знаком, знацима и наредбама које даје овлашћено лице, поступање возача при наиласку на пешачки прелаз, прелаз пута преко железничке и трамвајске пруге, вожња кроз тунел и др.</p>
	<p>3. Објашњење поступања возача у условима падавина, смањене видљивости, у ноћним условима и када се креће путем на којем се изводе радови.</p>
	<p>8) МЕТОДИКА ПРАКТИЧНЕ ОБУКЕ КАНДИДАТА ЗА ВОЗАЧЕ</p>
	<p>1. Провере и припреме возила за безбедно учествовање у саобраћају на путу.</p>
	<p>2. Употреба команди и уређаја возила.</p>
	<p>3. Извођење прописаних радњи возилом на уређеном полигону.</p>
	<p>4. Извођење радњи возилом у саобраћају на путу.</p>
	<p>5. Управљање возилом у саобраћају на путу у насељу, у условима слабог, средњег и јаког интензитета саобраћаја.</p>
	<p>6. Управљање возилом у саобраћају на путу ван насеља, у условима слабог, средњег и јаког интензитета саобраћаја.</p>
	<p>7. Управљање возилом на путу у насељу и ван насеља, у ноћним условима.</p>
	<p>8. Увежбавање радњи возилом и поступање возача у различитим саобраћајним ситуацијама.</p>
	<p>9. Развијање односа поверења и поштовања према другим учесницима у саобраћају, стицања навике помагања другим учесницима у саобраћају и предузимања мера да не дође до саобраћајне незгоде.</p>
	<p>Агенција доноси годишњи план обавезних семинара унапређења знања у складу са областима утврђеним у Програму обавезних семинара унапређења знања за инструктора вожње, на основу:</p>
	<p>– анализе стања безбедности саобраћаја на путевима из претходне године,</p>
	<p>– анализе обуке возача и резултата успешности кандидата за возаче моторних возила на возачком испиту из претходне године,</p>
	<p>– новина у домаћим и међународним прописима и стандардима у безбедности саобраћаја,</p>
	<p>– захтева Тела за координацију,</p>
	<p>– предлога одговорних субјеката према Националном плану из члана 12. став 2. Закона о безбедности саобраћаја на путевима.</p>
	<p>&nbsp;</p>
	<p>&nbsp;</p>
	<p><strong>Образац 1</strong> -
	<a href="http://www.pravno-informacioni-sistem.rs/SlGlasnikPortal/prilozi/Obrazac1.html&amp;doctype=reg&amp;abc=cba&amp;eli=true&amp;eliActId=427263&amp;regactid=427263" target="_blank"><span class="auto-style1">
	<strong>Пријава за присуство на обавезном семинару унапређења знања</strong></span></a></p>
	<p><strong>Образац 2</strong> -
	<a href="http://www.pravno-informacioni-sistem.rs/SlGlasnikPortal/prilozi/Obrazac2.html&amp;doctype=reg&amp;abc=cba&amp;eli=true&amp;eliActId=427263&amp;regactid=427263" target="_blank"><strong>
	<span class="auto-style1">Евиденциона књижица инструктора вожње</span></strong></a></p>
	<p><strong>Образац 3 </strong>-
	<a href="http://www.pravno-informacioni-sistem.rs/SlGlasnikPortal/prilozi/Obrazac3.html&amp;doctype=reg&amp;abc=cba&amp;eli=true&amp;eliActId=427263&amp;regactid=427263" target="_blank"><strong>
	<span class="auto-style1">Записник о полагању испита провере знања за 
	обнављање дозволе (лиценце) за инструктора вожње</span></strong></a></p>
	<p><strong>Образац 4</strong> -
	<a href="http://www.pravno-informacioni-sistem.rs/SlGlasnikPortal/prilozi/Obrazac4.html&amp;doctype=reg&amp;abc=cba&amp;eli=true&amp;eliActId=427263&amp;regactid=427263" target="_blank"><span class="auto-style1">
	<strong>Дозвола (лиценца) за инструктора вожње</strong></span></a></p>
	<p align="center">
	&nbsp;</p>
	

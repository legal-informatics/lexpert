

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
.auto-style2 {
	color: #008000;
}
</style>


	<div class="story">
			<p class="Basic-Paragraph">На основу чл. 81. и 83. Закона о царинској служби („Службени гласник РС”, број 95/18),</p>
			<p class="Basic-Paragraph">Министар финансија доноси </p>
			<p class="odluka-zakon">ПРАВИЛНИК</p>
			<p class="odluka-zakon">о програму, начину полагања посебног стручног испита за царинског службеника и евиденцији о положеним испитима</p>
			<p class="auto-style1">"Службени гласник РС", број 50 од 12. јула 
			2019.</p>
			<p class="clan">I. УВОДНЕ ОДРЕДБЕ</p>
			<p class="clan">Члан 1.</p>
			<p class="Basic-Paragraph">Овим правилником уређују се програм, начин полагања посебног стручног испита за царинског службеника (у даљем тексту: царински испит) и начин вођења евиденције о положеном царинском испиту.  </p>
			<p class="clan">Члан 2.</p>
			<p class="Basic-Paragraph">Царински службеник који је положио царински испит по програму за кандидате са стеченим средњим образовањем, а који у току рада стекне виши ниво образовања, дужан је да у року од две године од дана  распоређивања, односно премештаја на радно место за које је услов виши ниво образовања, положи царински испит по програму за кандидате са стеченим високим образовањем.</p>
			<p class="clan">II. ПРОГРАМ ЦАРИНСКОГ ИСПИТА </p>
			<p class="clan">Члан 3.</p>
			<p class="Basic-Paragraph">Области које чине садржину испитних предмета наведене су у Програму посебног стручног испита за царинске службенике (у даљем тексту: Програм) који је као Прилог 1. одштампан уз овај правилник  и чини његов саставни део.</p>
			<p class="clan">Члан 4.</p>
			<p class="Basic-Paragraph">Царински испит за царинске службенике са високим образовањем на студијама другог степена, односно на основним студијама у трајању од најмање четири године и за кандидате са високим образовањем на студијама првог степена, односно на студијама у трајању до три године (у даљем тексту: кандидати са високим образовањем) садржи следеће испитне предмете: </p>
			<p class="Basic-Paragraph">1) Царински систем и поступак;</p>
			<p class="Basic-Paragraph">2) Царинска тарифа, порекло робе, царинска вредност и порески систем;</p>
			<p class="Basic-Paragraph">3) Познавање робе;</p>
			<p class="Basic-Paragraph">4) Спољнотрговински и девизни систем;</p>
			<p class="Basic-Paragraph">5) Откривање повреда царинских прописа;</p>
			<p class="Basic-Paragraph">6) Информациони системи царинске службе.</p>
			<p class="clan">Члан 5.</p>
			<p class="Basic-Paragraph">Царински испит за царинске службенике са средњим образовањем (у даљем тексту: кандидати са средњим образовањем) садржи следеће испитне предмете:</p>
			<p class="Basic-Paragraph">1) Основи царинског система и поступка;</p>
			<p class="Basic-Paragraph">2) Основи Царинске тарифе, спољнотрговинског, девизног и пореског система;</p>
			<p class="Basic-Paragraph">3) Познавање робе;</p>
			<p class="Basic-Paragraph">4) Откривање повреда царинских прописа;</p>
			<p class="Basic-Paragraph">5) Информациони системи царинске службе.</p>
			<p class="clan">Члан 6.</p>
			<p class="Basic-Paragraph">На основу Програма спроводи се обука за полагање царинског испита.</p>
			<p class="clan">III. ОБУКА ЗА ПОЛАГАЊЕ ЦАРИНСКОГ ИСПИТА</p>
			<p class="clan">Члан 7.</p>
			<p class="Basic-Paragraph">Обуку за полагање царинског испита организује Центар за стручно оспосoбљавање и усавршавање  царинских службеника Управе царина (у даљем тексту: Центар).</p>
			<p class="Basic-Paragraph">Обуку реализују царински службеници који су распоређени на радна места предавача у Центру, као и царински службеници који су одређени да обављају послове предавача за одређене предмете, а за које актом о унутрашњој организацији и систематизацији радних места у Управи царина нису утврђена радна места предавача.</p>
			<p class="clan">Члан 8.</p>
			<p class="Basic-Paragraph">Обука за полагање царинског испита састоји се из теоријског и практичног дела. </p>
			<p class="Basic-Paragraph">Директор доноси годишњи план извођења теоријске и практичне обуке и полагања царинског испита, до краја текуће године за наредну годину. </p>
			<p class="Basic-Paragraph">Центар обавештава све организационе јединице Управе царина о датуму почетка  теоријског дела обуке и динамици извођења практичног дела обуке.</p>
			<p class="Basic-Paragraph">Обука за полагање царинског испита има карактер радне обавезе и одржава се у редовном радном времену.</p>
			<p class="clan">Члан 9.</p>
			<p class="Basic-Paragraph">Кандидат се упућује на обуку на основу писменог налога. Образац Налога за упућивање царинског службеника на обуку у Центар за стручно оспособљавање и усавршавање одштампан је уз овај правилник као Прилог 2. и чини његов саставни део. </p>
			<p class="Basic-Paragraph">За кандидате распоређене у Централи Управе царина налог потписује помоћник директора сектора, шеф Бироа директора или начелник одељења ван сектора, а за кандидате  распоређене у царинарницама налог потписује управник царинарнице. </p>
			<p class="Basic-Paragraph">Организациона јединица у којој је кандидат запослен, уз налог за упућивање доставља  Центру и следећа документа:</p>
			<p class="Basic-Paragraph">1) пријаву за полагање царинског испита из члана 13. став 1. овог правилника;  </p>
			<p class="Basic-Paragraph">2) копију дипломе о стеченој стручној спреми из персоналног досијеа кандидата;</p>
			<p class="Basic-Paragraph">3) копију последњег решења о распоређивању на радно место.</p>
			<p class="clan">Члан 10.</p>
			<p class="Basic-Paragraph">Теоријски део обуке за полагање царинског испита одржава се у Центру и траје:</p>
			<p class="Basic-Paragraph">1) 45 радних дана за кандидате са високим образовањем;</p>
			<p class="Basic-Paragraph">2) 30 радних дана за кандидате са средњим образовањем.</p>
			<p class="Basic-Paragraph">Присуство на теоријском делу обуке евидентира се кроз Дневник, који води Центар и предавачи. </p>
			<p class="clan">Члан 11.</p>
			<p class="Basic-Paragraph">Практични део обуке за кандидате са високим и средњим образовањем спроводи се у царинарници најближој месту становања царинског службеника и траје 30 радних  дана.</p>
			<p class="clan">Члан 12.</p>
			<p class="Basic-Paragraph">Практични део обуке спроводи се уз присуство ментора.</p>
			<p class="Basic-Paragraph">Ментора решењем одређује управник царинарнице у којој се спроводи практична обука. </p>
			<p class="Basic-Paragraph">За време трајања практичног дела обуке кандидат води Дневник рада практичне обуке који контролише и на крају обуке потписују ментор и управник. Образац Дневника рада практичне обуке одштампан је уз овај правилник као Прилог 3. и чини његов саставни део. </p>
			<p class="Basic-Paragraph">По завршеној практичној обуци царинарница издаје Потврду о обављеној практичној обуци за полагање посебног стручног испита за царинског службеника у два примерка коју потписују ментор и управник царинарнице у којој се обука спроводила. Један примерак Потврде о обављеној практичној обуци за полагање посебног стручног испита за царинског службеника се издаје кандидату који је завршио практичну обуку, а други примерак царинарница доставља Центру. Образац Потврде о обављеној практичној обуци за полагање посебног стручног испита за царинског службеника одштампан је уз овај правилник као Прилог 4. и чини његов саставни део.</p>
			<p class="clan">IV.  НАЧИН ПОЛАГАЊА ЦАРИНСКОГ ИСПИТА  </p>
			<p class="clan">Члан 13.</p>
			<p class="Basic-Paragraph">Кандидат се пријављује за полагање царинског испита на основу Пријаве за полагање посебног стручног испита за царинског службеника. Образац Пријаве за полагање посебног стручног испита за царинског службеника одштампан је уз овај правилник као Прилог 5. и чини његов саставни део.</p>
			<p class="Basic-Paragraph">За кандидате распоређене у Централи Управе царина  пријаву из става 1. овог члана, потписује помоћник директора сектора, шеф Бироа директора или начелник одељења ван сектора, а за кандидате  распоређене у царинарницама пријаву потписује управник царинарнице. </p>
			<p class="clan">Члан 14.</p>
			<p class="Basic-Paragraph">Царински испит полаже се након завршене теоријске и практичне обуке. На царинском испиту врши се провера знања царинских службеника стеченог на обуци. </p>
			<p class="clan">Члан 15.</p>
			<p class="Basic-Paragraph">Кандидат који је пријављен за полагање царинског испита, пре изласка на полагање, Центру доставља Потврду о завршеној практичној обуци.</p>
			<p class="Basic-Paragraph">Кандидати који су присуствовали на најмање 75% од прописаног броја сати теоријског дела обуке и најмање 75% прописаног броја дана практичног дела обуке, стичу право да приступе полагању испита.</p>
			<p class="Basic-Paragraph">Кандидати који нису испунили услове из претходног става, на предлог свог руководиоца и уз сагласност директора Управе царина, поново се упућују на онај део обуке који нису похађали.</p>
			<p class="clan">Члан 16.</p>
			<p class="Basic-Paragraph">За полагање царинског испита образују се Испитне комисије. Испитне комисије су: </p>
			<p class="Basic-Paragraph">1) Испитна комисија за полагање царинског испита за кандидате са високим образовањем; </p>
			<p class="Basic-Paragraph">2) Испитна комисија за полагање царинског испита за кандидате са средњим образовањем.</p>
			<p class="Basic-Paragraph">Испитна комисија има председника, заменика председника, чланове и секретара који имају своје заменике. Чланови испитне комисије истовремено су и предавачи за испитне предмете из чл. 4. и 5. овог правилника.</p>
			<p class="Basic-Paragraph">Испитну комисију решењем образује директор Управе царина. </p>
			<p class="Basic-Paragraph">Испитна комисија одлучује већином гласова од укупног броја чланова.</p>
			<p class="Basic-Paragraph">Административне послове за испитну комисију обавља секретар комисије. </p>
			<p class="clan">Члан 17.</p>
			<p class="Basic-Paragraph">Полагање царинског испита састоји се  из писменог и усменог дела.</p>
			<p class="Basic-Paragraph">Полагање царинског испита започиње полагањем писменог дела који траје најдуже два сата. </p>
			<p class="Basic-Paragraph">Писмени део царинског испита за царинске службенике са високим образовањем полаже се из  предмета Царинска тарифа, порекло робе, царинска вредност и порески систем, а писмени део испита за царинске службенике са средњим образовањем из предмета Основи Царинске тарифе, спољнотрговинског, девизног и пореског система.</p>
			<p class="Basic-Paragraph">Успех кандидата на писменом делу царинског испита оцењује се оценом „положио” или „није положио”.</p>
			<p class="Basic-Paragraph">Кандидат који није положио писмени део испита упућује се на поновно полагање целог испита.</p>
			<p class="clan">Члан 18.</p>
			<p class="Basic-Paragraph">Право на полагање усменог дела царинског испита стичу кандидати који су положили писмени део царинског испита.	 </p>
			<p class="Basic-Paragraph">За усмени део царинског испита израђује се списак питања из сваког предмета из чл. 4. и 5. овог правилника.</p>
			<p class="Basic-Paragraph">Усмени део царинског испита кандидат полаже одговарањем на три питања из сваког испитног предмета.</p>
			<p class="Basic-Paragraph">Предмет Информациони системи царинске службе се полаже усмено презентовањем на рачунару. </p>
			<p class="clan">Члан 19.</p>
			<p class="Basic-Paragraph">Познавање градива на усменом испиту оцењује се за сваки предмет посебно, оценама од 1 до 5. </p>
			<p class="Basic-Paragraph">Оценом 1 оцењује се кандидат који није показао довољно познавања градива из одређеног предмета и значи да „није положио” тај предмет. </p>
			<p class="Basic-Paragraph">Оцене 2, 3, 4 и 5 значе да је кандидат положио одређени предмет. </p>
			<p class="Basic-Paragraph">Коначан успех кандидата на усменом делу царинског испита Испитна комисија утврђује просечном оценом свих предмета које је полагао и описном оценом „положио” или  ,,није положио”. </p>
			<p class="clan">Члан 20.</p>
			<p class="Basic-Paragraph">Кандидат који на усменом делу испита добије оцену „1” из три или више предмета, сматра се да није положио царински испит и упућује се на поновно полагање целог царинског испита. </p>
			<p class="Basic-Paragraph">Кандидат који на усменом делу испита добије оцену „1” из највише два испитна предмета, упућује се на поправни испит из тих предмета у року од 30 до 120 дана од дана претходног полагања. </p>
			<p class="Basic-Paragraph">Поправни испит кандидат може полагати највише два пута.</p>
			<p class="Basic-Paragraph">Кандидат који други пут на поправном испиту, добије оцену „1” из једног или два испитна предмета, упућује се на поновно полагање целог царинског испита.</p>
			<p class="clan">Члан 21.</p>
			<p class="Basic-Paragraph">Кандидат који ремети ред у току полагања царинског испита или који користи недозвољена средства у електронском,  папирном и другом облику удаљава се са испита.</p>
			<p class="Basic-Paragraph">Кандидат из става 1. овог члана упућује се  на поновно полагање целог царинског испита.</p>
			<p class="Basic-Paragraph">Удаљење кандидата са испита констатује се у записнику о полагању царинског испита. </p>
			<p class="clan">Члан 22.</p>
			<p class="Basic-Paragraph">Одлагање полагања царинског испита за наредни испитни рок одобрава Центар, на писмени и образложен захтев руководиоца организационе јединице која је упутила кандидата на обуку и испит.</p>
			<p class="clan">Члан 23.</p>
			<p class="Basic-Paragraph">О полагању царинског испита воде се записници и то Појединачни записник о полагању посебног стручног испита за царинског службеника и Збирни записник о полагању посебног стручног испита за царинског службеника.</p>
			<p class="Basic-Paragraph">Појединачни записник о полагању посебног стручног испита за царинског службеника садржи податке о пoлагању царинског испита за сваког кандидата понаособ.</p>
			<p class="Basic-Paragraph">Збирни записник о полагању посебног стручног испита за царинског службеника садржи податке о резултатима царинског испита за групу кандидата који су полагали испит истог дана.	  </p>
			<p class="Basic-Paragraph">Записнике о току царинског испита води секретар Испитне комисије.</p>
			<p class="Basic-Paragraph">Обрасци записника одштампани су уз овај правилник као Прилози 6а, 6б, 7а и 7б и чине његов саставни део.  </p>
			<p class="clan">Члан 24.</p>
			<p class="Basic-Paragraph">На основу резултата испита, кандидату који је положио царински испит, Управа царина издаје Уверење о положеном посебном стручном испиту за царинског службеника. Образац Уверења о положеном посебном стручном испиту за царинског службеника одштампан је уз овај правилник као Прилог 8. и чини његов саставни део.</p>
			<p class="Basic-Paragraph">Уверење о положеном посебном стручном испиту за царинског службеника издаје се у три примерка од којих је један за царинског службеника, један се улаже у персонални досије царинског службеника, док трећи примерак остаје у документацији Центра.</p>
			<p class="clan">V. ЕВИДЕНЦИЈА О ПОЛОЖЕНИМ ИСПИТИМА</p>
			<p class="clan">Члан 25.</p>
			<p class="Basic-Paragraph">Евиденција о обукама и кандидатима који су полагали царински испит води се на два начина:  </p>
			<p class="Basic-Paragraph">1) у кадровској евиденцији Информационог система царинске службе евидентира се податак о положеном царинском испиту. У овом систему кандидати се преко свог службеног идентификационог броја повезују са осталим личним и службеним подацима;</p>
			<p class="Basic-Paragraph">2) у табели која се у електронском облику води у Центру и која садржи следеће податке:</p>
			<p class="Basic-Paragraph">(1) редни број обуке;</p>
			<p class="Basic-Paragraph">(2) годину у којој је обука одржана;</p>
			<p class="Basic-Paragraph">(3) период у ком је одржана обука;</p>
			<p class="Basic-Paragraph">(4) презиме, име родитеља и име;</p>
			<p class="Basic-Paragraph">(5) назив организационе јединице која је упутила кандидата;</p>
			<p class="Basic-Paragraph">(6) образовање кандидата;</p>
			<p class="Basic-Paragraph">(7) ЈМБГ кандидата</p>
			<p class="Basic-Paragraph">(8) датум и место рођења;</p>
			<p class="Basic-Paragraph">(9) датум полагања испита;</p>
			<p class="Basic-Paragraph">(10) број уверења и датум издавања уверења;</p>
			<p class="Basic-Paragraph">(11) просечна оцена;</p>
			<p class="Basic-Paragraph">(12) службени идентификациони број кандидата;</p>
			<p class="Basic-Paragraph">(13) пол.</p>
			<p class="clan">VI. ПРЕЛАЗНЕ И ЗАВРШНЕ ОДРЕДБЕ </p>
			<p class="clan">Члан 26.</p>
			<p class="Basic-Paragraph">Царински службеници који до дана ступања на снагу овог правилника имају положен царински испит по програму за средње образовање, а распоређени су на радно место за које је услов виши ниво образовања, дужни су да положе царински испит према програму за високо образовање у року од две године од дана ступања на снагу овог правилника.</p>
			<p class="clan">Члан 27.</p>
			<p class="Basic-Paragraph">Обука и полагање царинског испита који су започети пре ступања на снагу овог правилника окончаће се у складу са прописима који су важили до дана ступања на снагу овог правилника.</p>
			<p class="clan">Члан 28.</p>
			<p class="Basic-Paragraph">Овај правилник ступа на снагу осмог дана од дана  објављивања у „Службеном гласнику Републике Србије”. </p>
			<p class="potpis">Број 110-00-325/2019-08</p>
			<p class="potpis">У Београду, 9. јула 2019. године</p>
			<p class="potpis">Министар,</p>
			<p class="potpis"><span class="bold">Синиша Мали, </span>с.р.</p>
			<p class="Basic-Paragraph">&nbsp;</p>
			<p class="clan" style="text-align: right">Прилози</p>
			<p><a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=428756&amp;regactid=428756" target="_blank" class="auto-style2">
			Прилог 1 - Програм посебног стручног испита за царинске 
			службенике</a></p>
			<p><a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=428756&amp;regactid=428756" target="_blank" class="auto-style2">
			Прилог 2 - Налог за упућивање царинског службеника на 
			обуку у Центар за стручно оспособљавање и усавршавање</a></p>
			<p><a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=428756&amp;regactid=428756" target="_blank" class="auto-style2">
			Прилог 3 - Дневник рада практичне обуке</a></p>
			<p><a href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=428756&amp;regactid=428756" target="_blank" class="auto-style2">
			Прилог 4 - Потврда о обављеној практичној обуци за полагање посебног 
			стручног испита за царинског службеника</a></p>
			<p><a href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=428756&amp;regactid=428756" target="_blank" class="auto-style2">
			Прилог 5 - Пријава за полагање посебног стручног испита за царинског 
			службеника</a></p>
			<p><a href="http://www.pravno-informacioni-sistem.rs/SlGlasnikPortal/prilozi/6a.html&amp;doctype=reg&amp;abc=cba&amp;eli=true&amp;eliActId=428756&amp;regactid=428756" target="_blank" class="auto-style2">
			Прилог 6а - Појединачни записник о полагању посебног стручног испита 
			за царинског службеника за кандидата са средњим образовањем</a></p>
			<p><a href="http://www.pravno-informacioni-sistem.rs/SlGlasnikPortal/prilozi/6b.html&amp;doctype=reg&amp;abc=cba&amp;eli=true&amp;eliActId=428756&amp;regactid=428756" target="_blank" class="auto-style2">
			Прилог 6б - Појединачни записник о полагању посебног стручног испита 
			за царинског службеника за кандидата са високим образовањем</a></p>
			<p><a href="http://www.pravno-informacioni-sistem.rs/SlGlasnikPortal/prilozi/7a.html&amp;doctype=reg&amp;abc=cba&amp;eli=true&amp;eliActId=428756&amp;regactid=428756" target="_blank" class="auto-style2">
			Прилог 7а - Збирни записник о полагању посебног стручног испита за 
			кандидате са средњим образовањем</a></p>
			<p><a href="http://www.pravno-informacioni-sistem.rs/SlGlasnikPortal/prilozi/7b.html&amp;doctype=reg&amp;abc=cba&amp;eli=true&amp;eliActId=428756&amp;regactid=428756" target="_blank" class="auto-style2">
			Прилог 7б - Збирни записник о полагању посебног стручног испита за 
			кандидате са високим образовањем</a></p>
			<p><a href="http://www.pravno-informacioni-sistem.rs/SlGlasnikPortal/prilozi/8.html&amp;doctype=reg&amp;abc=cba&amp;eli=true&amp;eliActId=428756&amp;regactid=428756" target="_blank" class="auto-style2">
			Прилог 8 - Уверење о положеном посебном стручном испиту за царинског 
			службеника</a></p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 35. став 4. Закона о Централном регистру обавезног социјалног осигурања („Службени гласник РС”, број 95/18),</p>
			<p class="Basic-Paragraph">Министар финансија доноси</p>
			<p class="odluka-zakon">ПРАВИЛНИК</p>
			<p class="odluka-zakon">о чувању, заштити и сигурности података у оквиру информационог система Централног регистра обавезног социјалног осигурања</p>
			<p class="centar">"Службени гласник РС", број 48 од 5. јула 2019.</p>
			<p class="bold">Садржина Правилника</p>
			<p class="clan">Члан 1.</p>
			<p class="Basic-Paragraph">Овим правилником уређују се процедуре чувања, заштите и сигурности података у оквиру информационог система Централног регистра обавезног социјалног осигурања (у даљем тексту: информациони систем Централног регистра).</p>
			<p class="bold">Циљеви заштите информационог система</p>
			<p class="clan">Члан 2.</p>
			<p class="Basic-Paragraph">Циљеви заштите информационог система Централног регистра су:</p>
			<p class="Basic-Paragraph">1) очување поверљивости података, чиме се онемогућава неауторизован увид и коришћење података из информационог система Централног регистра;</p>
			<p class="Basic-Paragraph">2) заштита интегритета података, чиме се онемогућава измена података и гарантује аутентичност података;</p>
			<p class="Basic-Paragraph">3) очување расположивости података, чиме се омогућава реконструкција података у случају њиховог намерног или ненамерног оштећења.</p>
			<p class="Basic-Paragraph">Заштита из става 1. овог члана обезбеђује се кроз заштиту приступа рачунарској опреми и мрежи, која се реализује на мрежном нивоу кроз специјализоване хардверске компоненте и уз употребу протокола заштите, као и кроз заштиту приступа подацима.</p>
			<p class="bold">Чување, заштита и сигурност података Централног регистра</p>
			<p class="clan">Члан 3.</p>
			<p class="Basic-Paragraph">Централни регистар је одговоран за чување, заштиту и сигурност података у оквиру информационог система Централног регистра, што подразумева:</p>
			<p class="Basic-Paragraph">1) заштиту од неовлашћеног приступа ресурсима који су предмет заштите, њихово неовлашћено коришћење или манипулације базом података информационог система од стране интерних и екстерних корисника;</p>
			<p class="Basic-Paragraph">2) заштиту интегритета података, њихову расположивост и неовлашћени увид у поверљиве податке;</p>
			<p class="Basic-Paragraph">3) заштиту базе података од вируса и осталих облика малициозних кодова;</p>
			<p class="Basic-Paragraph">4) осигурање преноса података из Јединствене базе интерним и екстерним корисницима;</p>
			<p class="Basic-Paragraph">5) чување података и управљање сигурносним копијама базе података у оквиру информационог система;</p>
			<p class="Basic-Paragraph">6) политику преносних рачунара у погледу приступа бази података Јединствене базе и чувања података у јединственој бази;</p>
			<p class="Basic-Paragraph">7) осигурање континуитета активности у случају пожара, поплаве, земљотреса или друге непогоде која се сматра резултатом више силе и која доводи до неуобичајеног прекида у раду информационог система;</p>
			<p class="Basic-Paragraph">8) повраћај сачуваних података у случају губитка, оштећења или уништења рачунарске опреме информационог система;</p>
			<p class="Basic-Paragraph">9) тестирање јединствене базе података ради откривања сигурносних проблема на редовној основи и након инсталирања нових верзија Јединствене базе података;</p>
			<p class="Basic-Paragraph">10) инсталирање софтверске надоградње ради уклањања сигурносних проблема који се установе на Јединственој бази у оквиру информационог система или на повезаном софтверу;</p>
			<p class="Basic-Paragraph">11) праћење сигурносних инцидената у бази података информационог система ради предузимања корективних мера;</p>
			<p class="Basic-Paragraph">12) управљање сигурносним инцидентима, едукација и обука свих овлашћених лица ради стицања потребних знања о чувању и сигурности података;</p>
			<p class="Basic-Paragraph">13) физички приступ и заштита базе података у оквиру информационог система и рачунарске опреме;</p>
			<p class="Basic-Paragraph">14) одржавање рачунарске опреме информационог система.</p>
			<p class="bold">Мере заштите приступа информационом систему</p>
			<p class="clan">Члан 4.</p>
			<p class="Basic-Paragraph">Мере заштите приступа информационом систему Централног регистра су:</p>
			<p class="Basic-Paragraph">1) аутентификација – која представља процес утврђивања идентитета лица које жели да приступи информационом систему Централног регистра;</p>
			<p class="Basic-Paragraph">2) ауторизација – која представља право приступа и дозвољених операција за аутентификовано лице;</p>
			<p class="Basic-Paragraph">3) заштита тајности – што подразумева шифровање података у циљу спречавања неовлашћеног увида;</p>
			<p class="Basic-Paragraph">4) непорицање одговорности – што подразумева обезбеђење доказа да је неко извршио одређену радњу, односно трансакцију.</p>
			<p class="Basic-Paragraph">Реализација система заштите информационог система Централног регистра подразумева обавезну примену квалификованих електронских сертификата за приступ преко Портала и аутентификацију трансакција, као и за аутентификацију приступа Веб сервисима.</p>
			<p class="Basic-Paragraph">Аутентификација приступа сервисима од стране државних органа и организација, са којима Централни регистар врши размену података подразумева и обавезну примену серверских сертификата.</p>
			<p class="Basic-Paragraph">Изузетно, осигураници и осигурана лица, који имају право увида у личне податке који се односе на осигурање, могу приступити информационим систему Централног регистра на основу јединственог броја и лозинке, које додељује Централни регистар.</p>
			<p class="bold">Приступ информационом систему Централног регистра</p>
			<p class="clan">Члан 5.</p>
			<p class="Basic-Paragraph">Централни регистар управља корисничким налозима, правима приступа и корисничким лозинкама за интерне и екстерне кориснике јединствене базе Централног регистра.</p>
			<p class="Basic-Paragraph">Централни регистар дужан је да обезбеди приступ подацима у оквиру информационог система само од стране овлашћених лица.</p>
			<p class="Basic-Paragraph">Сваки приступ информационом систему мора бити аутоматски забележен јединственим идентификатором лица у бази података јединственог система, са тачним временом приступа.</p>
			<p class="Basic-Paragraph">О сазнањима у вези са покушајима неовлашћеног приступа информационом систему Централног регистра, администратори Јединствене базе података дужни су да обавесте овлашћено лице.</p>
			<p class="bold">Физичка заштита података информационог система и чување безбедносних копија</p>
			<p class="clan">Члан 6.</p>
			<p class="Basic-Paragraph">Ради обезбеђења непрекидног функционисања информационог система, Централни регистар обезбеђује физичку заштиту података примарног информационог система, формирањем секундарне базе података и секундарног рачунарског система.</p>
			<p class="Basic-Paragraph">Секундарна база података и секундарни рачунарски систем морају бити удаљени од места на коме се налази примарни информациони систем.</p>
			<p class="Basic-Paragraph">Локације из ст. 1. и 2. овог члана морају бити на адекватан начин заштићене од пожара и поплава, као и имати 24-сатни безбедносни систем.</p>
			<p class="Basic-Paragraph">Приступ локацијама на којима се налазе базе података информационог система и чувају безбедносне копије имају само овлашћена лица.</p>
			<p class="bold">Одржавање, поправка и повлачење из употребе опреме за информациони систем</p>
			<p class="clan">Члан 7.</p>
			<p class="Basic-Paragraph">Централни регистар обезбеђује одржавање рачунарске опреме за информациони систем а, у случају поправки, претходно спрема безбедносне копије података, како би се спречио губитак података.</p>
			<p class="Basic-Paragraph">Одржавање и поправка рачунарске опреме, врши се искључиво под надзором овлашћених запослених у Централном регистру.</p>
			<p class="Basic-Paragraph">У случају повлачења рачунарске опреме из информационог система, сви подаци претходно морају бити трајно и сигурно избрисани.</p>
			<p class="bold">Престанак важења ранијег прописа</p>
			<p class="clan">Члан 8.</p>
			<p class="Basic-Paragraph">Даном ступања на снагу овог правилника престаје да важи Правилник о чувању, заштити и сигурности података у оквиру информационог система Централног регистра обавезног социјалног осигурања („Службени гласник РС”, број 29/13)</p>
			<p class="bold">Ступање на снагу</p>
			<p class="clan">Члан 9.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00375/2019-03</p>
			<p class="potpis">У Београду, 26. јуна 2019. године.</p>
			<p class="potpis">Министар,</p>
			<p class="potpis">др <span class="bold">Синиша Мали, </span>с.р.</p>
	</div>


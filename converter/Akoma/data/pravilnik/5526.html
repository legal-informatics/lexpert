


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 6. став 1. тачка 1), члана 10. став 2, члана 13. став 2, члана 16. став 2, члана 17. став 2, члана 18. став 2, члана 19. став 4, члана 22. став 2, члана 23. став 2, члана 24. став 2, члана 25. став 2, члана 37. став 2. и члана 70. став 3. Закона о заштити од јонизујућих зрачења и о нуклеарној сигурности („Службени гласник РС”, бр. 36/09 и 93/12) и тачке 8. став 5. подтачкa 5) Одлуке о оснивању Агенције за заштиту од јонизујућих зрачења и нуклеарну сигурност Србије („Службени гласник РС”, бр. 76/09 и 113/13),</p>
				<p>Агенција за заштиту од јонизујућих зрачења и нуклеарну сигурност Србије доноси</p>
				<p class="odluka-zakon">ПРАВИЛНИК</p>
				<p class="odluka-zakon">о условима за прибављање овлашћења за вршење послова заштите од јонизујућих зрачења</p>
				<p class="centar">"Службени гласник РС", број 101 од 16. 
				децембра 2016.</p>
				<p class="centar">&nbsp; &nbsp;</p>
				<p class="clan">I. УВОДНЕ ОДРЕДБЕ</p>
				<p class="bold">Предмет</p>
				<p class="clan">Члан 1. </p>
				<p>Овим правилником се ближе прописују општи и посебни услови које мора да испуни правно лице које врши: </p>
				<p>1. послове мониторингa радиоактивности или поједина испитивања у оквиру њега; </p>
				<p>2. послове мерења садржаја радионуклида у води за пиће, животним намирницама, сточној храни, вештачким ђубривима, лековима, предметима опште употребе, грађевинском материјалу, рудама, металним производима примарног облика, минералним сировинама, секундарним сировинама и другој роби; </p>
				<p>3. послове мерења ради правовремене најаве акцидента; </p>
				<p>4. послове пројектовања мера радијационе сигурности и безбедности; </p>
				<p>5. послове мерења ради процене нивоа излагања јонизујућим зрачењима професионално изложених лица, пацијената и становништва; </p>
				<p>6. послове допунског обучавања и оспособљавања професионално изложених лица и лица одговорних за спровођење мера заштите од јонизујућих зрачења; </p>
				<p>7. послове мерења ради контроле система управљања квалитетом мера заштите од јонизујућих зрачења;</p>
				<p>8. послове деконтаминације радне и животне средине;</p>
				<p>9. послове деконтаминације лица.</p>
				<p>Овим правилником се ближе прописују и:</p>
				<p>1. елементи општег садржаја пројекта мера радијационе сигурности и безбедности; </p>
				<p>2. временски интервали у којима се врше мерења ради контроле система управљања квалитетом мера заштите од јонизујућих зрачења.</p>
				<p class="bold">Значење појмова</p>
				<p class="clan">Члан 2. </p>
				<p>Поједини изрази коришћени у овом правилнику имају следеће значење: </p>
				<p>1. <span class="italik">контрола квалитета</span> је скуп поступака који се примењују у циљу одржавања и унапређења квалитета, а обухвата испитивање, оцену и одржавање свих проверљивих и мерљивих карактеристика система или уређаја на прописаном нивоу;</p>
				<p>2. <span class="italik">пријемно испитивање</span> је преглед новог извора јонизујућих зрачења, простора, процеса, поступка или услуге пре почетка коришћења извора јонизујућих зрачења;</p>
				<p>3. <span class="italik">периодична испитивања</span> су редовна поновљена испитивања извора јонизујућег зрачења, простора, поступка или услуге у одређеним временским интервалима; </p>
				<p>4. <span class="italik">поједина испитивања у оквиру мониторинга радиоактивности</span> су испитивања која обухватају мерење амбијенталног еквивалента дозе гама зрачења у ваздуху, гамаспектрометријска испитивања садржаја радионуклида, испитивање укупне алфа и укупне бета активности, испитивање садржаја стронцијума – 90, испитивање садржаја трицијума и испитивање концентрације радона; </p>
				<p>5. <span class="italik">мерења ради процене нивоа излагања јонизујућим зрачењима професионално изложених лица, пацијената и становништва </span>обухватају мерења ради процене излагања спољашњим зрачењима, мерења ради процене унутрашњег излагања услед уношења радионуклида у организам, биодозиметријска мерења индивидуалног излагања и мерења радиоактивности целог тела или појединих органа; </p>
				<p>6. <span class="italik">мерења у циљу контроле система управљања квалитетом мера заштите од јонизујућих зрачења</span> обухватају испитивања рендген-апарата за снимање, рендген-апарата за просветљавање, рендген-апарата за мамографска снимања, рендген-апарата за компјутеризовану томографију, стоматолошких рендген-апарата, акцелератора у радиотерапији, затворених радиоактивних извора у радиотерапији и уређаја и мерила који се користе у нуклеарној медицини. </p>
				<p class="clan">II. ОПШТИ УСЛОВИ ЗА ПРИБАВЉАЊЕ ОВЛАШЋЕЊА ЗА ВРШЕЊЕ ПОСЛОВА ЗАШТИТЕ ОД ЈОНИЗУЈУЋИХ ЗРАЧЕЊА</p>
				<p class="bold">Захтев за прибављање овлашћења за вршење једног или више послова заштите од јонизујућих зрачења</p>
				<p class="clan">Члан 3. </p>
				<p>За прибављање овлашћења за вршење једног или више послова заштите од јонизујућих зрачења, правно лице је обавезно да достави Агенцији за заштиту од јонизујућих зрачења и нуклеарну сигурност Србије (у даљем тексту – Агенција) попуњен захтев – образац бр. 3, појединачно за сваку врсту посла наведену у члану 1. овог правилника.</p>
				<p>Садржај захтева – обрасца бр. 3 одштампан је у Прилогу 1. овог правилника и чини његов саставни део. </p>
				<p class="bold">Потребна документација</p>
				<p class="clan">Члан 4.</p>
				<p>Уз захтев – образац бр. 3, из члана 3. овог правилника, правно лице је обавезно да достави Агенцији следећу документацију:</p>
				<p>1. доказ о регистрацији; </p>
				<p>2. прецизан и детаљан опис послова заштите од јонизујућих зрачења за које подноси захтев за добијање овлашћења; </p>
				<p>3. доказ о плаћеној накнади за издавање решења о овлашћењу.</p>
				<p class="clan">Члан 5. </p>
				<p>Агенција издаје овлашћење правном лицу из члана 3. став 1. овог правилника, само за вршење оних послова заштите од јонизујућих зрачења за које правно лице испуњава опште и посебне услове наведене у овом правилнику.</p>
				<p>Посебни услови које правно лице мора да испуни су дефинисани овим правилником у зависности од специфичности појединих послова заштите од јонизујућих зрачења. </p>
				<p class="clan">III. ПОСЕБНИ УСЛОВИ ЗА ПРИБАВЉАЊЕ ОВЛАШЋЕЊА ЗА ВРШЕЊЕ ПОЈЕДИНИХ ПОСЛОВА ЗАШТИТЕ ОД ЈОНИЗУЈУЋИХ ЗРАЧЕЊА</p>
				<p class="bold">Послови мониторинга радиоактивности или поједина испитивања у оквиру њега </p>
				<p class="clan">Члан 6.</p>
				<p>За прибављање овлашћења за вршење послова мониторинга радиоактивности, правно лице је обавезно да достави Агенцији, поред документације из чл. 3. и 4. овог правилника и следећу документацију: </p>
				<p>1. доказ о запошљавању најмање једног лица са високим образовањем стеченим на мастер академским студијама, односно основним студијама од најмање четири године у природно-математичким или техничко-технолошким наукама, са три године радног искуства на пословима мерења радиоактивности у узорцима из животне средине; </p>
				<p>2. опис лабораторијског простора за обраду, мерења и чување узорака; </p>
				<p>3. опис стандардне лабораторијске опрем<a id="anchor-12-anchor" name="anchor-12-anchor"></a>е за припрему узорака; </p>
				<p>4. опис специфичне мерне опреме која испуњава прописане метролошке услове, у складу са законом који регулише област метрологије; </p>
				<p>5. списак рачунарске и софтверске опреме коју поседује;</p>
				<p>6. копију Сертификата и Прилога сертификату о акредитацији лабораторије за испитивање, издатог од стране Акредитационог тела Србије, за одговарајућу врсту испитивања из члана 2. тачка 4) овог правилника за коју се захтева овлашћење, а према SRPS ISO/IEC 17025, или копију сертификата међународног акредитационог тела признатог од стране националног акредитационог тела;</p>
				<p>7. опис мера заштите од јонизујућих зрачења.</p>
				<p>За прибављање овлашћења за вршење послова мониторинга радиоактивности потребно је поседовати акредитацију за све врсте испитивања према прописима којима се уређује област мониторинга радиоактивности.</p>
				<p class="clan">Члан 7. </p>
				<p>За прибављање овлашћења за вршење појединих испитивања у оквиру мониторинга радиоактивности, правно лице је обавезно да достави Агенцији, поред документације из чл. 3. и 4. овог правилника и документацију из члана 6. став 1. тачке 1) до 7) овог правилника.</p>
				<p>Послови мерења садржаја радионуклида у води за пиће, животним намирницама, сточној храни, вештачким ђубривима, лековима, предметима опште употребе, грађевинском материјалу, рудама, металним производима примарног облика, минералним сировинама и другој роби</p>
				<p class="clan">Члан 8. </p>
				<p>За прибављање овлашћења за вршење послова мерења садржаја радионуклида у води за пиће, животним намирницама, сточној храни, вештачким ђубривима, лековима, предметима опште употребе, грађевинском материјалу, рудама, металним производима примарног облика, минералним сировинама, секундарним сировинама и другој роби, правно лице је обавезно да достави Агенцији, поред документације из чл. 3. и 4. овог правилника и документацију у складу са чланом 6. овог правилника. </p>
				<p class="clan">Члан 9. </p>
				<p>Правно лице, које од Агенције прибави овлашћење за вршење послова мерења садржаја радионуклида у води за пиће, животним намирницама, сточној храни, вештачким ђубривима, лековима, предметима опште употребе, грађевинском материјалу, рудама, металним производима примарног облика, минералним сировинама, секундарним сировинама и другој роби и послова мерења ради правовремене најаве акцидента, истовремено је овлашћено и за одређивање садржаја радионуклида у робама при увозу, извозу и транзиту.</p>
				<p class="bold">Послови мерења ради правовремене најаве акцидента </p>
				<p class="clan">Члан 10. </p>
				<p>Агенција обезбеђује рад мреже детектора на територији Србије за континуирано мерење јачине амбијенталног еквивалента дозе ради правовременог уочавања акцидента.</p>
				<p class="bold">Послови пројектовања мера радијационе сигурности и безбедности </p>
				<p class="clan">Члан 11. </p>
				<p>За прибављање овлашћења за вршење послова израде пројекта мера радијационе сигурности и безбедности правно лице је обавезно да достави Агенцији, поред документације из чл. 3. и 4. овог правилника и следећу документацију:</p>
				<p>1. доказ о запошљавању најмање једног лица са високим образовањем стеченим на мастер академским студијама, односно на основним студијама од најмање четири године у природно-математичким или техничко-технолошким наукама, са најмање три године радног искуства на пословима пројектовања мера заштите од јонизујућих зрачења; </p>
				<p>2. доказ о поседовању одговарајућег простора за рачунарску опрему и пројектну документацију; </p>
				<p>3. опис метода за евалуацију и обраду података и прорачун дебљине баријера; </p>
				<p>4. списак рачунарске и софтверске опреме коју поседује;</p>
				<p>5. списак лица одговорних за израду пројекта мера радијационе сигурности и безбедности и сарадника на изради пројекта мера радијационе сигурности и безбедности.</p>
				<p class="bold">Садржај пројекта мера радијационе сигурности и безбедности </p>
				<p class="clan">Члан 12.</p>
				<p>Правно лице, које од Агенције прибави овлашћење за вршење послова израде пројекта мера радијационе сигурности и безбедности, дужно је да садржај појединачног документа прилагоди намени: постављање и пробни рад или коришћење извора јонизујућих зрачења, врсти извора јонизујућих зрачења и радијационој делатности којој је извор намењен, а према величини ризика од јонизујућих зрачења за професионално изложена лица, становништво, околину и пацијенте (у медицинској примени извора јонизујућих зрачења).</p>
				<p>Правно лице које од Агенције прибави овлашћење за вршење послова израде пројекта мера радијационе сигурности и безбедности, обавезно је на насловној страни пројекта назначити намену израде, наводећи: </p>
				<p>– Пројекат мера радијационе сигурности и безбедности за постављање и пробни рад, или</p>
				<p>– Пројекат мера радијационе сигурности и безбедности за коришћење извора јонизујућих зрачења, као и извор јонизујућих зрачења за који се пројекат израђује.</p>
				<p>Правно лице које од Агенције прибави овлашћење за вршење послова израде пројекта мера радијационе сигурности и безбедности у обавези је да у пројекту наведе све елементе општег садржаја пројекта мера радијационе сигурности и безбедности који се налазе у Прилогу 2. овог правилника, </p>
				<p>У складу са радијационом делатношћу и врстом извора, Агенција примењује право градираног приступа садржају и описима у пројекту мера радијационе сигурности и безбедности, односно поставља захтеве у складу са наменом пројекта и врстом извора јонизујућих зрачења за који се пројекат израђује.</p>
				<p class="bold">Послови мерења ради процене нивоа излагања јонизујућим зрачењима професионално изложених лица, пацијената и становништва </p>
				<p class="clan">Члан 13. </p>
				<p>Правно лице које подноси захтев за прибављање овлашћења за вршење послове мерења ради процене нивоа излагања јонизујућим зрачењима мора навести врсту мерења из члана 2. тачка 5) овог правилника за коју тражи решење. </p>
				<p class="clan">Члан 14. </p>
				<p>За прибављање овлашћења за вршење послова мерења ради процене нивоа излагања јонизујућим зрачењима правно лице, поред документације из чл. 3. и 4. овог правилника, доставља следећу документацију: </p>
				<p>1. доказ о запошљавању најмање једног лица са високим образовањем стеченим на мастер академским студијама, односно на основним студијама од најмање четири године у природно-математичким или техничко-технолошким наукама, са три године радног искуства на пословима мерења ради процене нивоа излагања јонизујућим зрачењима; </p>
				<p>2. списак свих лица која ће обављати стручне послове заштите од јонизујућих зрачења заједно са доказима о њиховој стручној спреми; </p>
				<p>3. опис мера заштите од јонизујућих зрачења;</p>
				<p>4. списак рачунарске и софтверске опреме коју поседује;</p>
				<p>5. доказ о здравственој способности за рад са изворима јонизујућих зрачења и доказ о оспособљености за спровођење мера заштите од јонизујућих зрачења за свако лице које јесте или ће бити професионално изложено јонизујућим зрачењима; </p>
				<p>6. опис лабораторијског простора и техничке опремљености; </p>
				<p>7. опис стандардне и специфичне лабораторијске опреме за послове за које се траже овлашћења; </p>
				<p>8. копију Сертификата и Прилога сертификату о акредитацији према SRPS ISO/IEC 17025, или копију сертификата међународног акредитационог тела признатог од стране националног акредитационог тела којим се доказује врста мерења у складу са захтевом за процену нивоа излагања јонизујућим зрачењима наведених у члану 2. тачка 5) овог правилника. Правно лице које се бави биодозиметријским мерењима индивидуалног излагања може доставити сертификат о акредитацији према SRPS ISO/IEC 15189 уместо сертификата SRPS ISO/IEC 17025. </p>
				<p class="bold">Послови допунског обучавања и оспособљавања професионално изложених лица и лица одговорних за спровођење мера заштите од јонизујућих зрачења </p>
				<p class="clan">Члан 15. </p>
				<p>Агенција издаје овлашћење за вршење послова допунског обучавања и оспособљавања професионално изложених лица и лица одговорних за спровођење мера заштите од јонизујућих зрачења за следеће врсте послова: </p>
				<p>1. овлашћење за вршење допунског обучавања за рад са изворима јонизујућих зрачења; </p>
				<p>2. овлашћење за оспособљавање професионално изложених лица за спровођење мера заштите од јонизујућих зрачења; </p>
				<p>3. овлашћење за оспособљавање лица одговорних за спровођење мера заштите од јонизујућих зрачења. </p>
				<p>Допунско обучавање за рад са изворима јонизујућих зрачења, које је наведено у ставу 1. тачка 1. овог члана, подразумева истовремено и оспособљавање за спровођење мера заштите од јонизујућих зрачења. </p>
				<p class="clan">Члан 16. </p>
				<p>За прибављање овлашћења за вршење послова допунског обучавања и оспособљавања професионално изложених лица и лица одговорних за спровођење мера заштите од јонизујућих зрачења, правно лице мора у свом захтеву за прибављање овлашћења навести врсту послова коју планира да спроводи према члану 15. став 1. овог правилника и област примене извора јонизујућих зрачења за коју намерава да спроводи обучавање.</p>
				<p class="clan">Члан 17. </p>
				<p>Правно лице може прибавити овлашћење за вршење послова из члана 15. став 1. тачка 1) овог правилника, ако има лиценцу за обављање радијационе делатности, односно нуклеарну активност, за коју планира обучавање. </p>
				<p>Уколико правно лице не поседује лиценцу за обављање радијационе делатности, односно нуклеарне активности, за коју намерава спровести обучавање, мора поднети Агенцији уговор са другим правним лицем или предузетником, носиоцем лиценце за одговарајућу радијациону делатност, односно нуклеарну активност, за коју подноси захтев за прибављање овлашћења за вршење послова допунског обучавања за рад са изворима јонизујућих зрачења. </p>
				<p class="clan">Члан 18.</p>
				<p>За прибављање овлашћења за вршење послова из члана 15. став 1. тачка 1), правно лице је обавезно да достави Агенцији, поред документације из чл. 3. и 4. овог правилника и следећу документацију:</p>
				<p>1. лиценцу за обављање радијационе, односно нуклеарне активности, односно уговор са другим правним лицем или предузетником, носиоцем лиценце за одговарајућу радијациону делатност, односно нуклеарну активност.</p>
				<p>2. опис посла; </p>
				<p>3. опис мера заштите од јонизујућих зрачења;</p>
				<p>4. доказ о здравственој способности за рад са изворима јонизујућих зрачења и доказ о оспособљености за спровођење мера заштите од јонизујућих зрачења за свако лице које јесте или ће бити професионално изложено јонизујућим зрачењима;</p>
				<p>5. списак лица која ће спроводити теоријски и практични део обуке у складу са Правилником о утврђивању програма за допунско обучавање и оспособљавање професионално изложених лица и лица одговорних за спровођење мера заштите од јонизујућих зрачења са доказима о њиховој стручној спреми и списком обављених послова из области за коју спроводи обуку.</p>
				<p>За прибављање овлашћења за вршење послова из члана 15. став 1. тачка 2) и 3), правно лице је обавезно да достави Агенцији, поред документације из чл. 3. и 4. овог правилника и документацију из става 1. тачке 1)–5) овог члана.</p>
				<p class="clan">Члан 19.</p>
				<p>У складу са прибављеним решењем о овлашћењу за обављање послова из области заштите од зрачења из члана 15. правно лице је дужно да најави Агенцији место и датум одржавања обуке, списак предавача, као и списак кандидата који ће бити обучавани.</p>
				<p>Ради обезбеђивања примене јединственог начина извођења и садржаја обуке и сталног образовања, провере и унапређења знања из области примене мера заштите од јонизујућих зрачења, носилац овлашћења је дужан да у року од 30 дана након обављеног обучавања достави извештај Агенцији о спроведеној обуци.</p>
				<p class="bold">Послови мерења ради контроле система управљања квалитетом мера заштите од јонизујућих зрачења </p>
				<p class="clan">Члан 20. </p>
				<p>За прибављање овлашћења за вршење послова мерења ради контроле система управљања квалитетом мера заштите од јонизујућих зрачења, правно лице је обавезно да достави Агенцији, поред документације из чл. 3. и 4. овог правилника и следећу документацију:</p>
				<p>1. доказ о запошљавању најмање једног лица са високим образовањем стеченим на мастер академским студијама, односно на основним студијама од најмање четири године у природно-математичким или техничко-технолошким наукама, са три године радног искуства на пословима мерења ради контроле квалитета спровођења мера заштите од јонизујућих зрачења; </p>
				<p>2. доказ да је запосленим лицима обезбеђена лична дозиметријска контрола, здравствени надзор и посебна обука у погледу примене мера заштите од јонизујућих зрачења; </p>
				<p>3. доказ о поседовању одговарајуће опреме за поједине врсте мерења, из члана 2. тачка 6) овог правилника;</p>
				<p>4. копију Сертификата и Прилога сертификату о акредитацији према SRPS ISO/IEC 17025, или копију сертификата међународног акредитационог тела признатог од стране националног акредитационог тела, којим се доказује врста мерења у складу са захтевом за мерења ради контроле система управљања квалитетом мера заштите од јонизујућих зрачења, наведених у члану 2. тачка 6) овог правилника;</p>
				<p>5. Опис мера заштите од јонизујућих зрачења;</p>
				<p>6. доказ о здравственој способности за рад са изворима јонизујућих зрачења и доказ о оспособљености за спровођење мера заштите од јонизујућих зрачења за свако лице које јесте или ће бити професионално изложено јонизујућим зрачењима.</p>
				<p>Ако за одређену мерну методу не постоји акредитована лабораторија у Републици Србији, Агенција може, у посебним случајевима, издати овлашћење правном лицу да примени методу за заштиту од јонизујућих зрачења која није акредитована. </p>
				<p>У случају из става 2, овог члана, Агенција ће проверити стручну оспособљеност лица, техничку опремљеност, тачност и следивост мерне опреме у циљу осигурања тачности и поузданости резултата. </p>
				<p class="clan">Члан 21. </p>
				<p>Правно лице које прибави овлашћење за вршење послова мерења ради контроле система управљања квалитетом мера заштите од јонизујућих зрачења, мора имати одговарајућу опрему за поједине врсте испитивања, наведених у члану 2. тачка 6) овог правилника.</p>
				<p>Мерни уређаји из става 1. овог члана морају бити еталонирани према националним или међународним прописима. </p>
				<p class="bold">Временски интервали мерења ради контроле система управљања квалитетом мера заштите од јонизујућих зрачења </p>
				<p class="clan">Члан 22.</p>
				<p>Извори јонизујућих зрачења се контролишу: </p>
				<p>1. пре стављања у промет и употребу;</p>
				<p>2. најмање једанпут годишње; </p>
				<p>3. након било какве интервенције или реконструкције, а пре поновног стављања у промет или употребу; </p>
				<p>4. пре почетка коришћења на новом месту уколико је извор премештен са једног места на друго. </p>
				<p>Испитивања наведена под тач. 1), 3) и 4) овог члана сматрају се пријемним испитивањима, а испитивања наведена под тачком 2) периодичним испитивањима.</p>
				<p class="bold">Послови деконтаминација радне и животне средине </p>
				<p class="clan">Члан 23. </p>
				<p>За прибављање овлашћења за вршење послова деконтаминације радне и животне средине, правно лице је обавезно да достави Агенцији, поред документације из чл. 3. и 4. овог правилника и следећу документацију:</p>
				<p>1. доказ о запошљавању најмање једног лица са високим образовањем стеченим на мастер академским студијама, односно на основним студијама у трајању од најмање четири године у природно-математичким или техничко-технолошким наукама, са три године радног искуства на пословима деконтаминације радне и животне средине; </p>
				<p>2. списак свих лица која ће обављати стручне послове заштите од јонизујућих зрачења заједно са доказима о њиховој стручној спреми и оспособљавању за спровођење мера заштите од јонизујућих зрачења; </p>
				<p>3. опис мера заштите од јонизујућих зрачења за обављање послова деконтаминације у коме се, описује деконтаминација на терену и деконтаминација у сопственом простору, простор за привремено чување радиоактивног отпадног материјала, лична заштитна средства, специфична преносива мерна и друга опрема и средства за деконтаминацију; </p>
				<p>4. доказ о поседовању специјалног возила за превоз радиоактивног материјала у складу са прописима којима се уређује област превоза опасних материја; </p>
				<p>5. доказ о здравственој способности за рад са изворима јонизујућих зрачења и доказ о оспособљености за рад са изворима јонизујућих зрачења и за спровођење мера заштите од јонизујућих зрачења за свако лице које јесте или ће бити професионално изложено јонизујућим зрачењима.</p>
				<p class="bold">Послови деконтаминација лица</p>
				<p class="clan">Члан 24. </p>
				<p>За прибављање овлашћења за вршење послова деконтаминације лица, правно лице је обавезно да достави Агенцији, поред документације из чл. 3. и 4. овог правилника и следећу документацију:</p>
				<p>1. доказ о запошљавању најмање једног лица са високим образовањем стеченим на мастер академским студијама, односно на основним студијама у трајању од најмање четири године у природно-математичким или техничко-технолошким наукама, са три године радног искуства на пословима деконтаминације лица<a id="anchor-28-anchor" name="anchor-28-anchor"></a>; </p>
				<p>2. доказ о запошљавању најмање једног лекара и медицинског техничара који поседују доказ да су обучени за рад за спровођење мера заштите од јонизујућих зрачења;</p>
				<p>3. опис мера заштите од јонизујућих зрачења са описом простора за хуману деконтаминацију и простора за привремено чување радиоактивног материјала; </p>
				<p>4. доказ о здравственој способности за рад са изворима јонизујућих зрачења и доказ о оспособљености за спровођење мера заштите од јонизујућих зрачења за свако лице које јесте или ће бити професионално изложено јонизујућим зрачењима;</p>
				<p>5. списак специфичне мерне опреме коју поседује са доказом о испуњавању метролошких услова; </p>
				<p>6. списак стандардизованих средстава за хуману деконтаминацију коју поседује и квалификовано медицинско особље оспособљено за хуману деконтаминације. </p>
				<p class="clan">IV. ОДУЗИМАЊЕ ОВЛАШЋЕЊА ЗА ВРШЕЊЕ ПОСЛОВА ЗАШТИТЕ ОД ЈОНИЗУЈУЋИХ ЗРАЧЕЊА</p>
				<p class="clan">Члан 25. </p>
				<p>Агенција ће овлашћеном правном лицу одузети овлашћење за вршење послова заштите од јонизујућих зрачења ако: </p>
				<p>1. престане да испуњава неке од прописаних услова на основу којих је издато решење; </p>
				<p>2. не обавести Агенцију о акциденту који је уочио у вршењу послова у области заштите од јонизујућих зрачења; </p>
				<p>3. утврди да не врши послове у области заштите од јонизујућих зрачења у складу са законом, односно ако у одређеном року не отклони недостатке и неправилности у раду; </p>
				<p>4. не врши прописана мерења или прикрије податке или достави нетачне податке који су битни за предузимање мера заштите од јонизујућих зрачења.</p>
				<p class="clan">V. ЗАВРШНЕ ОДРЕДБЕ </p>
				<p class="bold">Престанак важења Правилника </p>
				<p class="clan">Члан 26. </p>
				<p>Даном ступања на снагу овог правилника, престаје да важи Правилник о условима за добијање решења за обављање послова из области заштите од зрачења („Службени гласник РС”, број 61/11).</p>
				<p class="bold">Ступање на снагу</p>
				<p class="clan">Члан 27.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">Председник Управног одбора,</p>
				<p class="potpis">др <span class="bold">Владимир Удовичић,</span> с.р.</p>
				<p class="clan" style="text-align: right">Прилог 1. </p>
				<p class="bold">ПОДАЦИ КОЈЕ САДРЖИ ЗАХТЕВ ЗА ДОБИЈАЊЕ ОВЛАШЋЕЊА ЗА ОБАВЉАЊЕ ПОСЛОВА ИЗ ОБЛАСТИ ЗАШТИТЕ ОД ЗРАЧЕЊА </p>
				<p>Захтев за добијање овлашћења за обављање послова из области заштите од зрачења садржи следеће податке, и то: </p>
				<p>1. Подаци о правном лицу,: назив правног лица; матични број; порески идентификациони број; град; поштански број; улица и број; телефон; факс; е-пошта, одговорно лице за заштиту од јонизујућих зрачења; лице за контакт; послови из области заштите од зрачења за које се тражи овлашћење. (Попунити посебан захтев за појединачну делатност из члана. 1. Правилника о условима за добијање решења о обављању послова из области заштите од зрачења. Навести врсте послова у оквиру области за које се тражи овлашћење.) </p>
				<p>2. Овера правног лица садржи следеће податке, и то: место; датум; прилог; M.П. за правно лице или предузетника; име, презиме и потпис овлашћеног лица. </p>
				<p>&nbsp; &nbsp;</p>
				<p class="clan" style="text-align: right">Образац бр. 3 </p>
				<p class="bold">ЗАХТЕВ ЗА ДОБИЈАЊЕ ОВЛАШЋЕЊА ЗА ОБАВЉАЊЕ ПОСЛОВА ИЗ ОБЛАСТИ ЗАШТИТЕ ОД ЗРАЧЕЊА </p>
				<p>I. Подаци о правном лицу</p>
				<table class="tabela-sa-borderom">
					<tbody>
						<tr>
							<td colspan="3" rowspan="2">
								<p>Назив правног лица </p>
							</td>
							<td>
								<p>Матични број: </p>
							</td>
						</tr>
						<tr>
							<td>
								<p>ПИБ: </p>
							</td>
						</tr>
						<tr>
							<td colspan="2">
								<p>Град:<br>Поштански број: </p>
							</td>
							<td colspan="2">
								<p>Улица и број: </p>
							</td>
						</tr>
						<tr>
							<td>
								<p>Телефон: </p>
							</td>
							<td colspan="2">
								<p>Факс: </p>
							</td>
							<td>
								<p>Е-пошта: </p>
							</td>
						</tr>
						<tr>
							<td colspan="4">
								<p>Одговорно лице за заштиту од јонизујућих зрачења: </p>
							</td>
						</tr>
						<tr>
							<td colspan="4">
								<p>Лица за контакт: </p>
							</td>
						</tr>
						<tr>
							<td colspan="4">
								<p>Послови из области заштите од зрачења за које се тражи овлашћење:</p>
								<p>(Попунити посебан захтев за појединачну делатност из члана 1. Правилника о условима за добијање решења о обављању послова из области заштите од зрачења. Навести врсте послова у оквиру области за које се тражи овлашћење.) </p>
							</td>
						</tr>
					</tbody>
				</table>
				<p>II. Овера правног лица </p>
				<table class="tabela-sa-borderom">
					<tbody>
						<tr>
							<td>
								<p>Место </p>
							</td>
							<td>
								<p>&nbsp; </p>
							</td>
							<td rowspan="2">
								<p>За правно лице: </p>
								<p>&nbsp; </p>
								<p>M.П.</p>
								<p>Име, презиме и потпис овлашћеног лица</p>
							</td>
						</tr>
						<tr>
							<td>
								<p>Датум: </p>
							</td>
							<td>
								<p>&nbsp; </p>
							</td>
						</tr>
						<tr>
							<td>
								<p>Прилог:</p>
							</td>
							<td>
								<p>&nbsp; </p>
							</td>
						</tr>
					</tbody>
				</table>
				<p class="clan" style="text-align: right">&nbsp;</p>
				<p class="clan" style="text-align: right">Прилог 2.</p>
				<p class="bold">Општи елементи садржаја пројекта мера радијационе сигурности и безбедности </p>
				<p>Пројекaт мера радијационе сигурности и безбедности за постављање и пробни рад извора јонизујућих зрачења мора да садржи следеће целине са подацима, а у складу са радијационом делатности, и то:</p>
				<p><span class="bold">1. овлашћено правно лице</span>: број и датум решења којим jе овлашћено за пројектовање мера радијационе сигурности и безбедности; име, презиме и стручна спрема лица која су радила на изради пројекта мера радијационе сигурности и безбедности;</p>
				<p><span class="bold">2. правно лице или предузетник који обављају радијациону делатност или имају намеру</span>: назив правног лица или предузетника; адреса; решење о упису у регистар Агенције за привредне регистре односно решење надлежног суда; лиценца за обављање радијационе делатности; матични број; ПИБ; шифра делатности; тел/факс; web; лице за контакт; e-mail;</p>
				<p><span class="bold">3. врста радијационе делатности</span>: основне информације о врсти радијационе делатности са листом извора који се намеравају користити у појединим областима (медицина, индустрија, ветерина, пољопривреда, научно-истраживачки рад, остало); начин коришћења (поседовање, рад са изворима, производња, инсталирање, сервисирање, складиштење);</p>
				<p><span class="bold">4. објекти и просторије за обављање радијационе делатности:</span> општи подаци (опис, локација, адреса, величина, статус (власништво или изнајмљен)); класификација простора са адекватним ознакама на местима приступа тим зонама (контролисана зона и надгледана зона); прорачун дебљине заштитних баријера са техничким цртежом;</p>
				<p><span class="bold">5. извор јонизујућих зрачења: </span>подаци у складу са техничком спецификацијом (произвођач, тип, врста, подаци о генератору јонизујућег зрачења, односно подаци о активности извора), тачна локација према приложеној скици простора и тачан положај унутар простора;</p>
				<p><span class="bold">6. безбедност извора зрачења</span>: упутство за безбедност извора, којим се прописују мере (протоколи и процедуре); физичка безбедност самог извора у смислу недозвољеног присуства, губитка или крађе самог извора, односно његовог оштећења;</p>
				<p><span class="bold">7. локална правила и процедуре</span>: правила и процедуре за обављање радијационе делатности;</p>
				<p><span class="bold">8. овлашћења и одговорности професионално изложених лица:</span> списaк овлашћења и одговорности за одговарајући кадар у оквиру обављања радијационе делатности;</p>
				<p><span class="bold">9. монитори зрачења и контаминације</span>: коришћење атестираног монитора зрачења или контаминације, који одговара врсти извора јонизујућих зрачења и који испуњава прописане метролошке услове за коришћење у заштити од јонизујућих зрачења;</p>
				<p><span class="bold">10. референце:</span> прописи којима се уређује област заштите од јонизујућих зрачења у складу са радијационом делатности; документа на основу којих је израђен прорачун дебљине заштитних баријера и остала релевантна документа за израду пројекта.</p>
				<p>Пројекaт мера радијационе сигурности и безбедности за коришћење извора јонизујућих зрачења мора да садржи следеће целине са подацима, а у складу са радијационом делатности, и то:</p>
				<p><span class="bold">1. овлашћено правно лице</span>: број и датум решења којим jе овлашћено за пројектовање мера радијационе сигурности и безбедности; име, презиме и стручна спрема лица која су радила на изради пројекта мера радијационе сигурности и безбедности; стручне референце лица која су радила на изради пројекта;</p>
				<p><span class="bold">2. правно лице или предузетник који обављају радијациону делатност или имају намеру</span>: назив правног лица или предузетника; адреса; решење о упису у регистар Агенције за привредне регистре односно решење надлежног суда; број сагласности на пројекат мера радијационе сигурности и безбедности за постављање и пробни рад извора јонизујућих зрачења лиценца за обављање радијационе делатности; матични број; ПИБ; шифра делатности; тел/факс; web; лице за контакт; e-mail;</p>
				<p><span class="bold">3. врста радијационе делатности</span>: основне информације о врсти радијационе делатности са листом извора који се намеравају користити у појединим областима (медицина, индустрија, ветерина, пољопривреда, научно-истраживачки рад, остало); начин коришћења (поседовање, рад са изворима, производња, инсталирање, сервисирање, складиштење), односно начином вршења промета (набавка, продаја, увоз, извоз, транзит и сваки други начин стављања у промет);</p>
				<p><span class="bold">4. лице одговорно за заштиту од јонизујућих зрачења</span>: име и презиме; врста и степен стручне спреме; радно искуство у области заштите од јонизујућих зрачења; уверење о допунској оспособљености и обучености; тел/факс; e-mail; </p>
				<p><span class="bold">5. објекти и просторије за обављање радијационе делатности:</span> општи подаци (опис, локација, адреса, величина, статус (власништво или изнајмљен)); класификација простора са адекватним ознакама на местима приступа тим зонама (контролисана зона и надгледана зона); дебљине заштитних баријера са техничким цртежом; процена ризика за становништво и лица професионално изложена јонизујућим зрачењима;</p>
				<p><span class="bold">6. извор јонизујућих зрачења: </span>подаци у складу са техничком спецификацијом (произвођач, тип, врста, подаци о генератору јонизујућег зрачења, односно подаци о активности извора), серијски број (кућишта, контејнера, самог извора јонизујућих зрачења), тачна локација према приложеној скици простора и тачан положај унутар простора;</p>
				<p><span class="bold">7. безбедност извора зрачења</span>: упутство за безбедност извора, којим се прописују мере (протоколи и процедуре); физичка безбедност самог извора у смислу недозвољеног присуства, губитка или крађе самог извора, односно његовог оштећења;</p>
				<p><span class="bold">8. локална правила и процедуре</span>: правила и процедуре за обављање радијационе делатности; упутство о коришћењу извора јонизујућих зрачења; упутство о мерама заштите од јонизујућих зрачења;</p>
				<p><span class="bold">9. овлашћења и одговорности професионално изложених лица:</span> списaк овлашћења и одговорности за одговарајући кадар у оквиру обављања радијационе делатности;</p>
				<p><span class="bold">10. едукација професионално изложених лица:</span> о допунском обучавању и оспособљавању из области заштите од јонизујућих зрачења, периодичној обнови знања све у зависности од врсте посла у оквиру радијационе делатности и професионално изложених лица у зависности од стручне спреме;</p>
				<p><span class="bold">11. монитори зрачења и контаминације</span>: технички подаци о самом монитору, коришћење атестираног монитора зрачења или контаминације, који одговара врсти извора јонизујућих зрачења и који испуњава прописане метролошке услове за коришћење у заштити од јонизујућих зрачења;</p>
				<p><span class="bold">12. заштита професионално изложених лица</span>: класификација професионално изложених лица у категорије изложености А или Б; основни подаци о личној дозиметријској контроли и здравственим прегледима професионално изложених лица у складу са важећим прописима који уређују ову област; подаци о примени појединачних мера заштите, са подацима о опреми и средствима која пружају одговарајућу заштиту, у зависности од радијационе делатности ближе одредити врсту заштитних средстава; основни подаци о начину, врстама и временским интервалима мерења у циљу контроле излагања професионално изложених лица, а у складу са важећим прописима који уређују ову област; одредити ниво проверавања – вредности личних еквивалената дозе, ефективне дозе или активности радионуклида унетих у организам изнад којих се спроводе додатна испитивања и кориговање мера заштите од зрачења; </p>
				<p><span class="bold">13. заштита пацијената:</span> опис основних принципа заштите од зрачења који се примењују код медицинских излагања; основне мере заштите које се примењују у случају посебних група пацијената (педијатријски пацијенти и труднице) и особа које придржавају пацијенте током дијагностичког или терапијског поступка; подаци која заштитна средства треба применити у зависности од врсте дијагностичког и терапијског поступка; основни подаци о специфичности опреме која се користи за одређене врсте дијагностичког или терапијског поступка, а у складу са важећим прописима који уређују област; </p>
				<p><span class="bold">14. заштита становништва</span>: опис основних мера које су предузете у циљу обезбеђивања заштите становништва; структурална заштита; дозиметријска мерења; ограничавање приступа; остале мере заштите;</p>
				<p><span class="bold">15. ванредни догађаји</span>: опис могућих ванредних догађаја, процена ризика за становништво и професионално изложена лица; упутство о поступку у случају акцидента приликом обављања радијационе делатности са наведеним лицима и/или институцијама за контакт;</p>
				<p><span class="bold">16. управљање радиоактивним отпадом</span>: врста, тип и количина радиоактивног отпада који настаје приликом обављања радијационе делатности; привремено спремиште радиоактивног отпада; адреса спремишта; величина; укупна активност; упутство о мерама безбедности и сигурности приликом поступања са радиоактивним отпадом у привременом спремишту;</p>
				<p><span class="bold">17. осигурање и контрола квалитета</span>: програм осигурања и контроле квалитета и мерења у циљу контроле система управљања квалитетом заштите од јонизујућих зрачења;</p>
				<p><span class="bold">18. референце:</span> прописи којима се уређује област заштите од јонизујућих зрачења у складу са радијационом делатности; документа на основу којих је израђен прорачун дебљине заштитних баријера и остала релевантна документа за израду пројекта.</p>
	</div>


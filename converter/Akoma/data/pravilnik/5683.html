


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
.auto-style2 {
	text-align: right;
	margin-top: 0;
}
	.auto-style3 {
		text-align: center;
	}
	</style>


	<p><span class="redakcijskipreciscentekst">Редакцијски пречишћен текст</span></p>
	<p>&nbsp;</p>
	<p>&nbsp;</p>
	<p>На основу члана 201. тачка 1) и члана 4. став 6. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС и 24/11) и члана 24. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), 
	</p>
	<p>Министар животне средине, рударства и просторног планирања доноси</p>
	<p class="odluka-zakon">ПРАВИЛНИК</p>
	<p class="odluka-zakon">о условима, садржини и начину издавања сертификата о енергетским својствима зграда</p>
	<p class="auto-style3">"Службени гласник РС", бр. 69 од 20. јула 
	2012, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - 
				<font color="green">др. закон</font></span></p>
	<p class="clan" style="text-align: left"> <span title="Закон о изменама и допунама Закона о привредним друштвима ('Службени гласник РС', број 44/2018)">
	<em>НАПОМЕНА ИЗДАВАЧА: Престају да важе одредбе члана 15. став 1. тачка 7) 
	Правилника, у делу у ком се установљава обавеза употребе печата у пословању 
	друштава и предузетника, даном почетка примене члана 160. Закона о изменама 
	и допунама Закона о привредним друштвима („Службени гласник РС“, број 
	44/2018), односно 1. октобра 2018. године (види члан 160. Закона – 
	44/2018-27).</em></span></p>
	<p class="clan">Члан 1.</p>
	<p>Овим правилником ближе се прописују услови, садржина и начин издавања сертификата о енергетским својствима зграда. 
	</p>
	<p>Сертификат из става 1. овог члана је документ који садржи израчунате вредности потрошње енергије у оквиру одређене категорије зграда, енергетски разред и препоруке за побољшање енергетских својстава зграде (у даљем тексту: енергетски пасош).</p>
	<p class="clan">Члан 2.</p>
	<p>Поједини изрази употребљени у овом правилнику имају следеће значење:</p>
	<p>1) <span class="italik">елаборат енергетске ефикасности </span>(у даљем тексту: Елаборат ЕЕ) је елаборат који садржи прорачуне, текст и цртеже у складу са прописом којим се уређују енергетска својства зграда;</p>
	<p>2) <span class="italik">енергетска санација зграде</span> јесте извођење грађевинских и других радова на постојећој згради, као и поправка или замена уређаја, постројења, опреме и инсталација истог или мањег капацитета, а којима се не утиче на стабилност и сигурност објекта, не мењају конструктивни елементи, не утиче на безбедност суседних објеката, саобраћаја, не утиче на заштиту од пожара и заштиту животне средине, али којима се мења спољни изглед уз потребне сагласности, у циљу повећања њене енергетске ефикасности;</p>
	<p>3) <span class="italik">енергетска сертификација зграде</span> је скуп радњи и поступака који укључују: енергетски преглед зграде, вредновање ставки приликом енергетског прегледа зграде, израду извештаја о обављеном енергетском прегледу и издавање енергетског пасоша, а спроводи је овлашћена организација; енергетска сертификација нових зграда врши се у поступку техничког пријема зграде;</p>
	<p>4) <span class="italik">енергетски пасош </span>је сертификат о енергетским својствима зграде и који има садржај и изглед у складу са овим правилником, а издаје га овлашћена организација;</p>
	<p>5) <span class="italik">енергетски преглед зграде </span>јесте поступак који се спроводи ради утврђивања енергетских својстава зграде и нивоа усклађености тих својстава са прописаним захтевима;</p>
	<p>6) <span class="italik">енергетски разред зграде</span> је показатељ енергетских својстава зграде, исказан преко релативне вредности годишње потрошње финалне енергије за грејање [%], и представља процентуални однос специфичне годишње потребне топлоте за грејање 
	<span class="italik">Q</span>H,nd<span class="italik"> </span>[kWh/m2a] и максимално дозвољене<span class="italik"> Q</span>H,nd,max<span class="italik">
	</span>[kWh/m2a] за одређену категорију зграда;</p>
	<p>7) <span class="italik">зграда</span> је грађевина с кровом и зидовима, у којој се користи енергија ради остваривања одређених параметара средине, намењена боравку људи, односно смештају животиња, биљака и ствари, обављању неке делатности, а састоји се од грађевинских елемената, техничких система и уређаја и уграђене опреме и обухвата грађевину као целину или њене делове који су пројектовани или намењени за засебно коришћење и налазе се унутар термичког омотача зграде;</p>
	<p>8) <span class="italik">зграда са више енергетских зона</span> је зграда која има више посебних делова за које је, у складу са прописом којим се уређују енергетска својства зграда, потребно израдити посебне енергетске пасоше и то је зграда: која се састоји од делова који чине техничко – технолошке и/или функционалне целине, које имају различиту намену, па сходно томе имају могућност одвојених система грејања и хлађења или се разликују по унутрашњој пројектној температури за више од 4К; у којој се на више од 10% нето површине зграде друге намене одржава контролисана температура; чији делови зграде, који су техничко – технолошке и функционалне целине, имају различите термотехничке системе и/или битно различите режиме коришћења термотехничких система;</p>
	<p>9) <span class="italik">зграде јавне намене </span>су нестамбене зграде које користе органи државне управе, аутономних покрајина, локалне самоуправе, зграде институција и установа које пружају јавне услуге и зграде других намена нето површине веће од 250m²;</p>
	<p>10) <span class="italik">нова зграда</span> је зграда пројектована у складу са прописима којима се уређују енергетска својства зграда;</p>
	<p>11) <span class="italik">овлашћена организација </span>јесте привредно друштво, односно друго правно лице које поседује решење о испуњености услова (лиценцу) за издавање енергетског пасоша;</p>
	<p>12) <span class="italik">одговорни инжењер за енергетску ефикасност зграда</span> (у даљем тексту: одговорни инжењер ЕЕ) је лице које израђује елаборате, врши енергетски преглед и учествује у енергетској сертификацији зграда и које поседује лиценцу за енергетску сертификацију зграда на чије се издавање и одузимање сходно примењују одредбе Правилника о условима и поступку за издавање и одузимање лиценце за одговорног урбанисту, пројектанта, извођача радова, као и за одговорног планера („Службени гласник РС”, бр. 116/04 и 69/06);</p>
	<p>13) <span class="italik">помоћни систем </span>јесте скуп техничке опреме и уређаја које користе термотехнички системи зграде (КГХ и СТВ), а којима је потребно напајање електричном енергијом;</p>
	<p>14) <span class="italik">постојећа зграда</span> је зграда изграђена на основу грађевинске дозволе или другог одговарајућег акта, као и свака друга зграда која се користи у складу са законом којим је уређује изградња објеката;</p>
	<p>15) <span class="italik">термотехнички систем зграде </span>јесте технички подсистем зграде који обухвата инсталације, постројења и опрему за климатизацију, грејање и хлађење (у даљем тексту: КГХ), као и систем за СТВ;</p>
	<p>16) <span class="italik">технички систем зграде</span> чине све потребне инсталације, постројења и опрема која се уграђује у зграду или самостално изводи и намењени су за грејање, хлађење, вентилацију, климатизацију, припрему санитарне топле воде (у даљем тексту: СТВ), осветљење и производњу електричне енергије (когенерација и фотонапонски системи).</p>
	<p class="clan">Члан 3.</p>
	<p>Енергетски пасош којим се утврђују прописана енергетска својства објекта издаје привредно друштво, односно друго правно лице (у даљем тексту: овлашћена организација) која испуњава прописане услове, у складу са Законом о планирању и изградњи и овим правилником. 
	</p>
	<p class="clan">Члан 4.</p>
	<p>Захтев за утврђивање испуњености услова за издавање енергетског пасоша садржи:</p>
	<p>1) назив привредног друштва, односно другог правног лица;</p>
	<p>2) седиште и адресу привредног друштва, односно другог правног лица;</p>
	<p>3) број издате лиценце одговорних инжењера за енергетску ефикасност зграда.</p>
	<p>Уз захтев из става 1. овог члана прилаже се:</p>
	<p>1) оверена копија извода из одговарајућег регистра:</p>
	<p>2) списак запослених лица са лиценцом за енергетску сертификацију зграда;</p>
	<p>3) копије лиценци одговорних инжењера за енергетску ефикасност зграда запослених у привредном друштву, односно другом правном лицу;</p>
	<p>4) копије пријава о заснивању радног односа за лица из тачке 3) овог члана;</p>
	<p>5) друга документација, на увид, којом се потврђује тачност података из овог члана. 
	</p>
	<p class="clan">Члан 5.</p>
	<p>У поступку оцене испуњености услова за издавање енергетског пасоша, утврђује се:</p>
	<p>1) да ли је привредно друштво, односно друго правно лице уписано у одговарајући регистар;</p>
	<p>2) да ли привредно друштво, односно друго правно лице има запослена најмање два лица одговарајуће струке са лиценцом одговорних инжењера за енергетску ефикасност зграда; 
	</p>
	<p>3) да ли су лица из тачке 2) овог члана завршила обуку из области енергетске ефикасности зграда, у складу са програмом Инжењерске коморе Србије.</p>
	<p>Испуњеност услова утврђује се у року од 30 дана од дана подношења захтева за утврђивање испуњености услова за издавање енергетског пасоша.</p>
	<p>Трошкове утврђивања испуњености услова сноси подносилац захтева.</p>
	<p class="clan">Члан 6.</p>
	<p>Енергетски пасош морају имати све нове зграде, као и постојеће зграде које се реконструишу, адаптирају, санирају или енергетски санирају, осим зграда које су овим правилником изузете од обавезе енергетскe сертификације. 
	</p>
	<p>Категорије зграда за које се издаје енергетски пасош, одређене су према претежној намени дефинисаној прописом којим се уређују енергетска својства зграда.</p>
	<p class="clan">Члан 7.</p>
	<p>Зграде за које није потребно прибављање енергетског пасоша су:</p>
	<p>1) постојеће зграде које се продају, дају у закуп, реконструишу или енергетски санирају, а које имају нето површину мању од 50 m²;</p>
	<p>2) зграде које имају предвиђени век употребе ограничен на две године и мање;</p>
	<p>3) зграде привременог карактера за потребе извођења радова, односно обезбеђење простора за смештај људи и грађевинског материјала у току извођења радова;</p>
	<p>4) радионице, производне хале, индустријске зграде и друге привредне зграде које се, у складу са својом наменом, морају држати отворенима више од половине радног времена, ако немају уграђене ваздушне завесе;</p>
	<p>5) зграде намењене за одржавање верских обреда;</p>
	<p>6) постојеће зграде које се продају или се право власништва преноси у стечајном поступку, у случају присилне продаје или извршења;</p>
	<p>7) зграде које су под одређеним режимом заштите, а код којих би испуњење захтева енергетске ефикасности било у супротности са условима заштите;</p>
	<p>8) зграде које се не греју или се греју на температуру до +12°C.</p>
	<p class="clan">Члан 8.</p>
	<p>Услови за издавање енергетског пасоша зграде су:</p>
	<p>1) за постојећу зграду – да се користи у складу са прописима којима се уређује изградња објеката;</p>
	<p>2) за нову зграду – да је пројектована и изграђена у складу са прописима којима се уређује изградња објеката и прописима којима се уређују енергетска својства зграда.</p>
	<p class="clan">Члан 9.</p>
	<p>Енергетски пасош зграде издаје се као:</p>
	<p>1) енергетски пасош за стамбене зграде, на Обрасцу 1, који је одштампан уз овај правилник и чини његов саставни део;</p>
	<p>2) енергетски пасош за нестамбене зграде, на Обрасцу 2, који је одштампан уз овај правилник и чини његов саставни део;</p>
	<p>3) енергетски пасош за зграде друге намене које користе енергију, на Обрасцу 3, који је одштампан уз овај правилник и чини његов саставни део.</p>
	<p class="clan">Члан 10.</p>
	<p>Енергетски пасош зграде садржи податке о енергетском разреду зграде према њеним енергетским својствима одређеним на основу израчунате потребне финалне годишње топлотне енергије за грејање за референтне климатске податке и омогућава поређење зграда с обзиром на њихова енергетска својстава. 
	</p>
	<p>Зграде се сврставају у осам енергетских разреда према енергетској скали од „А+” до „G”, с тим да „А+” означава енергетски најповољнији, а „G” енергетски најнеповољнији разред.</p>
	<p>Енергетски разред зграде одређује се на основу податка о потрошњи енергије за грејање на годишњем нивоу, прорачунатих у складу са прописом којим се уређују енергетска својства зграда.</p>
	<p>Енергетски разред нове зграде, који се исказује енергетским пасошем зграде, мора бити најмање „С” (латинично Ц) или виши.</p>
	<p>Енергетски разред за постојеће зграде, након извођења радова на реконструкцији, доградњи, обнови, адаптацији, санацији и енергетској санацији, мора бити побољшан најмање за један разред.</p>
	<p class="clan">Члан 11.</p>
	<p>Енергетски разреди зграда из члана 10. став 2. овог правилника утврђују се према табелама за одређене категорије зграда, садржаним у Прилогу – Енергетски разреди зграда у зависности од категорије зграде, који је одштампан уз овај правилник и чини његов саставни део. 
	</p>
	<p>Енергетски разред графички се приказује стрелицом, на првој страни енергетског пасоша зграде. 
	</p>
	<p class="clan">Члан 12.</p>
	<p>Енергетски пасош чини саставни део техничке документације која се прилаже уз захтев за издавање употребне дозволе.</p>
	<p class="clan">Члан 13.</p>
	<p>Енергетски пасош зграде издаје се по извршеном енергетском прегледу зграде и вредновању и завршном оцењивању испуњености прописаних захтева о енергетским својствима зграде.</p>
	<p class="clan">Члан 14.</p>
	<p>Енергетски преглед зграде обухвата:</p>
	<p>1) анализу архитектонско-грађевинских карактеристика зграде, односно анализу топлотних карактеристика термичког омотача зграде;</p>
	<p>2) анализу енергетских својстава система грејања; </p>
	<p>3) анализу система аутоматске регулације система грејања у згради;</p>
	<p>4) мерења за утврђивање енергетског стања и/или својстава, када се до података не може доћи на други начин.</p>
	<p class="clan">Члан 15.</p>
	<p>Након енергетског прегледа израђује се извештај о обављеном енергетском прегледу зграде, који садржи:</p>
	<p>1) опште податке о згради; податке о локацији; климатске податке; податке о усклађености пројекта изведеног објекта са главним пројектом на основу којега је зграда изграђена;</p>
	<p>2) технички опис примењених техничких мера и решења према прописаним критеријумима и то: 
	</p>
	<p>(1) функционалних и геометријских карактеристика зграде,</p>
	<p>(2) примењених грађевинских материјала, елемената и система,</p>
	<p>(3) уграђених техничких система,</p>
	<p>(4) врста извора енергије за грејање, хлађење и вентилацију,</p>
	<p>(5) термотехничких инсталација и система расвете,</p>
	<p>(6) употребе и учешћа обновљивих извора енергије;</p>
	<p>3) потребну годишњу потрошњу енергије за рад техничких система у згради (финална енергија) у складу са прописом којим се уређују енергетска својства зграда;</p>
	<p>4) годишњу вредност коришћења укупне примарне енергије у складу са Правилником о енергетској ефикасности зграда;</p>
	<p>5) вредности емисије CO2, прорачунате у складу са Правилником о енергетској ефикасности зграда;</p>
	<p>6) предлог мера побољшања енергетских својстава зграде; </p>
	<p>7) потпис<span class="v2-clan-left-1"> </span>&nbsp;одговорног инжењера ЕЕ који је израдио извештај.</p>
	<p>Извештај о енергетском прегледу зграде, садржи и податке зависно од категорије зграде, и то: резултате спроведених мерења и/или снимања – термографски снимци термичког омотача зграде или делова техничких система у згради, податке о измереним U-вредностима грађевинских елемената зграде, податке о измереној ваздушној пропустљивости зграде или дела зграде и друго.</p>
	<p class="hide-change">*Службени гласник РС, број 44/2018</p>
	<p class="clan">Члан 16.</p>
	<p>Енергетски пасош издаје се за целу зграду или за део зграде.</p>
	<p>Енергетски пасош се издаје за део зграде када се ради о згради која је према овом правилнику дефинисана као зграда са више енергетских зона.</p>
	<p>Енергетски пасош се може издати и за део зграде који чини самосталну употребну целину, као што је на пример пословни простор, стан или слично за постојеће зграде које се продају, дају у закуп, реконструишу или енергетски санирају.</p>
	<p>Енергетски пасош се израђује на основу израчунатих енергетских потреба и енергетског прегледа.</p>
	<p>Зграда или њена самостална употребна целина може имати само један енергетски пасош.</p>
	<p class="clan">Члан 17.</p>
	<p>Зграде јавне намене су нестамбене зграде, које користе: органи државне управе; органи аутономних покрајина; органи локалне самоуправе; институције и установе које пружају јавне услуге и зграде других јавних намена нето површине веће од 250m². 
	</p>
	<p>Зграде из става 1. овог члана деле се на:</p>
	<p>1) пословне зграде за обављање административних послова правних и физичких лица;</p>
	<p>2) зграде органа државне управе, аутономних покрајина, јединица локалне самоуправе;</p>
	<p>3) зграде правних лица с јавним овлашћењима;</p>
	<p>4) зграде судова, казнено-поправних установа, зграде које користи министарство надлежно за послове одбране;</p>
	<p>5) зграде међународних институција, комора, привредних асоцијација;</p>
	<p>6) зграде банака, штедионица и других финансијских организација;</p>
	<p>7) зграде трговина, ресторана, хотела;</p>
	<p>8) зграде путничких агенција, марина, других услужних и туристичких делатности,</p>
	<p>9) зграде железничког, путног и ваздушног саобраћаја, зграде пошта, телекомуникационих центара;</p>
	<p>10) зграде универзитета и сл. зграде школа, вртића, јаслица, студентских и ђачких домова, зграде домова за старије особе;</p>
	<p>11) зграде спортских друштава и организација, зграде спорта и рекреације;</p>
	<p>12) зграде културних намена: биоскопи, позоришта, музеји, галерије, концертне дворане;</p>
	<p>13) зграде намењене здравствено-социјалној заштити, као и зграде намењене рехабилитацији.</p>
	<p class="clan">Члан 18.</p>
	<p>Енергетски пасош зграда из члана 17. овог правилника, се израђује на Обрасцу 2. 
	</p>
	<p class="clan">Члан 19.</p>
	<p>Ако је нова зграда у енергетском разреду „А” енергетски пасош не садржи препоруке за побољшање енергетских својстава зграде. 
	</p>
	<p>За зграде које су у складу са прописом којим се уређују енергетска својства зграда одређене као зграде за друге намене које користе енергију, не одређује се енергетски разред, већ се у енергетском пасошу наводе коефицијенти пролаза топлоте за одређене грађевинске делове зграде и упоређују се с допуштеним вредностима.</p>
	<p>Енергетски пасош зграда за друге намене које користе енергију не садржи податке о потребној енергији, као ни препоруке за економски оправдано побољшање енергетских својстава зграде.</p>
	<p class="clan">Члан 20.</p>
	<p>Овлашћена организација која је издала енергетски пасош доставља један примерак тог пасоша министарству надлежном за послове грађевинарства у року од 15 дана од издавања.</p>
	<p class="clan">Члан 21.</p>
	<p>До усвајања националног софтвера за прорачун укупне потребне енергије која се користи у згради, прорачун и изражавањe енергетског разреда зграде врши се на основу потребне топлоте за грејање 
	<span class="italik">Q</span>H,nd<span class="italik"> </span>[kWh/(m2a)].</p>
	<p class="clan">Члан 22.</p>
	<p>Даном ступања на снагу овог правилника престаје да важи Правилник о условима, садржини и начину издавања сертификата о енергетским својствима зграда („Службени гласник РС”, бр. 61/11 и 3/12).</p>
	<p class="clan">Члан 23.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 30. септембра 2012. године.</p>
	<p>&nbsp;</p>
	<p class="potpis">Број 110-00-101/2012-07</p>
	<p class="auto-style2">У Београду, 5. јула 2012. године</p>
	<p class="auto-style2">Министар,</p>
	<p class="auto-style2"><span class="bold">Оливер Дулић, </span>с.р.</p>
	<p class="clan" style="text-align: right">Прилози</p>
	<p>ПРИЛОГ - <a href="http://www.pravno-informacioni-sistem.rs/SlGlasnikPortal/prilozi/prilog.html&amp;doctype=reg&amp;abc=cba&amp;eli=true&amp;eliActId=426346&amp;regactid=426346" target="_blank">
	<span class="auto-style1"><strong>Енергетски разреди зграда у зависности од категорије 
				</strong></span></a></p>
	<p>ОБРАЗАЦ 1 - <a href="http://www.pravno-informacioni-sistem.rs/SlGlasnikPortal/prilozi/Obrazac1.html&amp;doctype=reg&amp;abc=cba&amp;eli=true&amp;eliActId=426346&amp;regactid=426346" target="_blank"><strong>
	<span class="auto-style1">Енергетски пасош за стамбене 
				зграде</span></strong></a></p>
	<p>ОБРАЗАЦ 2 - <a href="http://www.pravno-informacioni-sistem.rs/SlGlasnikPortal/prilozi/Obrazac2.html&amp;doctype=reg&amp;abc=cba&amp;eli=true&amp;eliActId=426346&amp;regactid=426346" target="_blank"><strong>
	<span class="auto-style1">Енергетски пасош за нестамбене 
				зграде</span></strong></a></p>
	<p>ОБРАЗАЦ 3 - <a href="http://www.pravno-informacioni-sistem.rs/SlGlasnikPortal/prilozi/Obrazac3.html&amp;doctype=reg&amp;abc=cba&amp;eli=true&amp;eliActId=426346&amp;regactid=426346" target="_blank"><strong>
	<span class="auto-style1">Енергетски пасош за зграде 
				друге намене које користе енергију</span></strong></a></p>
	




	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 5. став 2. Закона о признавању сорти пољопривредног биља („Службени гласник РС”, брoj 30/10),</p>
	<p>Министар пољопривреде и заштите животне средине доноси</p>
	<p>&nbsp;</p>
	<p class="odluka-zakon">ПРАВИЛНИК</p>
	<p class="naslov">о методама испитивања сорте oвса<span class="italik">
	</span>(<span class="italik">Avena sativa L</span>.) ради признавања сорте</p>
	<p class="naslov"><span style="font-weight: 400">"Службени гласник РС", број 
	15 од 6. фебруара 2015.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописују се методе испитивања сорте овса<span class="italik">
	</span>(у<span class="italik"> </span>даљем тексту: сорта), на огледном пољу и у лабoраторији, ради признавања сорте.</p>
	<p class="clan">Члан 2.</p>
	<p>Методама из члана 1. овог правилника испитују се одређене битне особине сорте, ради утврђивања:</p>
	<p>1) производне и употребне вредности сорте (VCU тест);</p>
	<p>2) различитости, униформности и стабилности сорте (DUS тест).</p>
	<p>Методе испитивања сорте су скуп поступака и података које предузима, односно прикупља правно лице, предузетник или физичко лице које испуњава услове прописане законом којим се уређује признавање сорти пољопривредног биља за вршење испитивања сорте (у даљем тексту: извођач огледа).</p>
	<p class="clan">Члан 3.</p>
	<p>Производна и употребна вредност сорте (VCU тест) утврђује се на основу резултата испитивања одређених битних особина сорте које се односе на:</p>
	<p>1) принос зрна;</p>
	<p>2) хемијске особине зрна;</p>
	<p>3) садржај влаге у зрну у моменту жетве;</p>
	<p>4) отпорност на полегање;</p>
	<p>5) отпорност или толерантност на болести.</p>
	<p>Сорта се испитује тако што се битне особине из става 1. овог члана сорте која се испитује упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
	<p class="clan">Члан 4.</p>
	<p>Сорта се испитује у више одвојених огледа на огледном пољу.</p>
	<p>Оглед из става 1. овог члана чине елементарне парцеле на којима се врши испитивање. 
	</p>
	<p>Огледи се изводе по плану „потпуно случајног блок система” у четири понављања, а рандомизација, односно план огледа исти је за све локалитете. 
	</p>
	<p>Сорта се испитује на најмање пет локалитета који чине мрежу огледа.</p>
	<p class="clan">Члан 5.</p>
	<p>Сорта се испитује на огледном пољу у складу са захтевом за признавање сорте у коме власник сорте, односно његов овлашћени заступник предлаже да се сорта, ради испитивања разврста у одговарајући оглед према проценту обувених зрна (обични и голозрни). 
	</p>
	<p>Тако разврстана сорта овса сеје се у одређени оглед заједно са сортом стандард.</p>
	<p>За испитивање на огледном пољу доставља се семе сорте које је испитано на квалитет, здравствено исправно и третирано фунгицидима или инсектицидима.</p>
	<p class="clan">Члан 6.</p>
	<p>Предусев на целој површини огледног поља на коме се врши испитивање сорте не могу бити друга стрна жита.</p>
	<p>Сорта се испитује на земљишту које је пре сетве испитано на присутност земљишних штеточина, а по потреби, изводи се и предсетвено третирање инсектицидима.</p>
	<p>Количине минералних ђубрива, време и начин њихове примене, као и остале агротехничке мере примењују се приликом испитивања сорте на огледном пољу тако да буду у складу са највишим нивоом технологије гајења овса.</p>
	<p class="clan">Члан 7.</p>
	<p>Сорта која се испитује сеје се сејачицом на површини од 5 m<span class="superscript">2</span>, на коначан склоп у 10 редова дужине 4 m, са размаком између редова 12,5 cm, размаком између парцела 30 cm и размаком између блокова 1 m. 
	</p>
	<p>На почетку и на крају сваког огледа сеје се рана сорта у ширини 1–3 m која служи као заштитни појас, као и за узимање узорака за испитивање влаге у зрну на основу чега се одлучује о правовременој жетви усева.</p>
	<p class="clan">Члан 8.</p>
	<p>У току вегетације сорте која се испитује, евидентирају се:</p>
	<p>1) датум сетве и датум ницања (када је 50% биљака никло);</p>
	<p>2) број никлих биљака на 1 m<span class="superscript">2</span>, у првом понављању;</p>
	<p>3) проценат презимелих биљака, у првом понављању;</p>
	<p>4) проценат преживелих биљака у хладним коморама, на једном локалитету;</p>
	<p>5) датум метличења (када је 50% биљака метлало);</p>
	<p>6) висина биљака у cm, од основе до врха метлице (просек мерења из свих понављања);</p>
	<p>7) полегање биљака; </p>
	<p>8) датум жетве.</p>
	<p>Отпорност сорте на полегање из става 1. тачка 7) овог члана утврђује се тако што се прати полегање биљака до метличења и у млечној зрелости зрна и приказује се одговарајућом оценом:</p>
	<p>1) оцена 1 – значи да нема полеглих биљака;</p>
	<p>2) оцена 3 – значи да има до 25% полеглих биљака;</p>
	<p>3) оцена 5 – значи да има од 25% до 50% полеглих биљака;</p>
	<p>4) оцена 7 – значи да има од 50% до 75% полеглих биљака;</p>
	<p>5) оцена 9 – значи да има од 75% до 100% полеглих биљака.</p>
	<p class="clan">Члан 9.</p>
	<p>У току испитивања сорте, на једном локалитету, утврђује се,<span class="italik">
	</span>у посебном огледу, у условима вештачке инфекције,<span class="italik">
	</span>отпорност или толерантност сорте на болести, и то: пегавост овса (<span class="italik">Pyrenophora avenae</span>), пепелница (<span class="italik">Erysiphe graminis avenae</span>), наранџаста рђа (<span class="italik">Puccinia coronata avenae</span>)<span class="italik">
	</span>и<span class="italik"> </span>стабљична рђа (<span class="italik">Puccinia graminis avenae</span>).<span class="italik">
	</span></p>
	<p class="clan">Члан 10.</p>
	<p>Жетва свих сорти из једног огледа обавља се комбајном, у истом дану, у фази технолошке зрелости зрна сорте у заштитном појасу.</p>
	<p>За сваку сорту која се испитује, на свим елементарним парцелама, приликом жетве утврђује се принос зрна изражен у kg/парцели и садржај влаге у зрну.</p>
	<p class="clan">Члан 11.</p>
	<p>У лабораторији се испитују хемијске особине зрна сваке сорте, и то: </p>
	<p>1) сува материја (%);</p>
	<p>2) органска материја (% на суву материју);</p>
	<p>3) БEM (% на суву материју);</p>
	<p>4) сирови протеини (% на суву материју);</p>
	<p>5) сирове масти (% на суву материју);</p>
	<p>6) сирова целулоза (% на суву материју);</p>
	<p>7) пепео (% на суву материју).</p>
	<p>Код сорти голозрног овса утврђује се и % обувених зрна.</p>
	<p>За испитивање квалитета зрна сорте у лабораторији из става 1. овог члана потребан је просечан узорак од 8 kg зрна који се добија из свих понављања у микроогледу, а који се узима у првој години испитивања.</p>
	<p>Испитивање квалитета зрна врши се тако што се узимају узорци са једног локалитета.</p>
	<p class="clan">Члан 12. </p>
	<p>Извођач огледа по завршеном испитивању сорте на огледном пољу евидентира: назив извођача огледа; име и презиме лица одговорног за извођење огледа; локалитет на коме се изводи оглед; тип земљишта и садржај хранљивих материја у земљишту на коме се налази огледно поље; предусев; обављене агротехничке мере; податке из члана 8. и члана 10. став 2. овог правилника, као и друге податке који утичу на принос испитиване сорте (оштећења од птица, штеточина, природних непогода и друго).</p>
	<p>Извођач огледа по завршеном испитивању отпорности или толерантности сорте на болести из члана 9. овог правилника евидентира податке о резултатима таквог испитивања, као и назив извођача огледа, име и презиме лица одговорног за извођење огледа и локалитет на коме се оглед изводи.</p>
	<p>Извођач огледа по завршеном испитивању сорте у лабораторији евидентира податке из члана 11. овог правилника, као и назив извођача огледа, име и презиме лица одговорног за извођење огледа и локалитет на коме се оглед изводи.</p>
	<p>Подаци из ст. 1–3. овог члана саставни су део годишњих и коначних резултата испитивања.</p>
	<p class="clan">Члан 13. </p>
	<p>Различитост, униформност и стабилност сорте (DUS тест) испитује се методом одређеном техничким упутством за тестирање различитости, униформности и стабилности сорте.</p>
	<p class="clan">Члан 14.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-9/2015-09 </p>
	<p class="potpis" style="margin-top: 0">У Београду, 30. јануара 2015. године</p>
	<p class="potpis" style="margin-top: 0">Министар, </p>
	<p class="potpis" style="margin-top: 0">проф. др <span class="bold">Снежана Богосављевић Бошковић, 
	</span>с.р.</p>


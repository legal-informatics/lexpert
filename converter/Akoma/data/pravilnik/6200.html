


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 199. став 2. Закона о ваздушном саобраћају („Службени гласник РС”, бр. 73/10, 57/11 и 93/12) и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС),</p>
	<p>Министар саобраћаја доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о радном времену контролора летења на оперативном радном месту</p>
	<p class="naslov" style="margin-top: 0"><span style="font-weight: 400">
	"Службени гласник РС", број 33 од 24. марта 2014.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописује се радно време контролора летења на оперативном радном месту, као и право контролора летења на плаћено одсуство ради одржавања психофизичке кондиције.</p>
	<p class="clan">Члан 2.</p>
	<p>Поједини изрази који се користе у овом правилнику имају следеће значење:</p>
	<p>1) дневни одмор је одмор који контролор летења проведе између два узастопна радна дана, односно две смене;</p>
	<p>2) контролор летења је ималац дозволе контролора летења са важећим овлашћењима, додатним и посебним овлашћењима;</p>
	<p>3) непрекидан рад представља време које контролор летења проведе на оперативном радном месту у току трајања смене, пружајући услуге контроле летења, без одмора;</p>
	<p>4) оперативно радно место је радно место чији се послови обављају на основу права из дозволе контролора летења;</p>
	<p>5) смена је ефективан рад контролора летења, који обухвата и периоде одмора у току дневног рада, који се обавља у времену чији се почетак и завршетак помера из дана у дан или из недеље у недељу, према распореду који је утврдио пружалац услуга у ваздушној пловидби (у даљем тексту: послодавац), у складу са законом.</p>
	<p class="clan">Члан 3</p>
	<p>Рад у служби контроле летења се организује у непрекидном трајању свих седам дана у недељи.</p>
	<p>Радно време контролора летења не може да буде дуже од 40 часова недељно, с тим да у току 30 узастопних календарских дана не може да износи више од 160 часова.</p>
	<p class="clan">Члан 4.</p>
	<p>Рад контролора летења, по правилу, одвија се у сменама које организује послодавац, узимајући у обзир захтеве саобраћаја, као и број расположивих контролора летења. 
	</p>
	<p>Смена може да траје најмање три часа, а највише осам часова и 30 минута у току 24 часа, у зависности од потреба процеса организације рада у циљу ефикасног пружања услуга контроле летења.</p>
	<p>Изузетно од става 2. овог члана, на аеродромима на којима постоји период ниског интензитета саобраћаја или у случају више силе, смена може да траје до 12 часова у току 24 часа. 
	</p>
	<p>Изузетно од става 1. овог члана, може се организовати и двократно радно време, тако да се рад одвија у два временски подељена дела, који не могу да буду краћи од три часа. Врeмe измeђу првoг и другoг дела рaднoг врeмeнa не може да буде краћe од три часа.</p>
	<p class="clan">Члан 5.</p>
	<p>Непрекидни рад контролора летења који приликом пружања услуге контроле летења користи надзорни уређај (радар) не може да траје дуже од два часа.</p>
	<p>Непрекидни рад контролора летења који приликом пружања услуге контроле летења не користи надзорни уређај (радар) не може да траје дуже од три часа.</p>
	<p>Изузетно од ст. 1. и 2. овог члана, непрекидни рад може да буде продужен за време које је потребно за примопредају дужнoсти нa oпeрaтивном радном месту, али не дуже од 15 минута.</p>
	<p class="clan">Члан 6.</p>
	<p>Уколико је непрекидни рад из члана 5. ст. 1. и 2. овог правилника трајао до једног часа и 30 минута, контролору летења мора да се обезбеди одмор од најмање 30 минута.</p>
	<p>Уколико је непрекидни рад из члана 5. ст. 1. и 2. овог правилника трајао дуже од једног часа и 30 минута, контролору летења мора да се обезбеди одмор од најмање 60 минута.</p>
	<p class="clan">Члан 7.</p>
	<p>Дневни одмор контролора летења не може да буде краћи од 12 часова.</p>
	<p>Дневни одмор контролора летења после ноћне смене не може да буде краћи од 24 часа. 
	</p>
	<p>Контролор летења има право на недељни одмор у трајању од најмање 48 часова непрекидно, који се користи данима које одреди послодавац. 
	</p>
	<p class="clan">Члан 8.</p>
	<p>Контролор летења има право на 15 календарских дана посебног плаћеног одсуства (рекреативни одмор) у току календарске године, ради одржавања психофизичке кондиције.</p>
	<p class="clan">Члан 9.</p>
	<p>Даном ступања на снагу овог правилника престаје да важи Правилник о трајању смена, трајању непрекидног рада и дужини дневног одмора контролора летења и помоћника контролора летења („Службени лист СФРЈ”, бр. 6/89, 40/89 и „Службени лист СРЈ”, број 31/93).</p>
	<p class="clan">Члан 10.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-00162/2013-05</p>
	<p class="potpis" style="margin-top: 0">У Београду, 18. марта 2014. године 
	</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Александар Антић, 
	</span>с.р.</p>


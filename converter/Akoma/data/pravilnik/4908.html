


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
.auto-style2 {
	text-align: center;
}
</style>


	<p>На основу члана 25. став 6. 
	Закона о волонтирању („Службени гласник РС”, број 36/10),</p>
	<p>Министар рада и социјалне 
	политике доноси</p>
	<p class="odluka-zakon">
	ПРАВИЛНИК </p>
	<p class="odluka-zakon">о садржини и 
	изгледу потврде о волонтирању</p>
	<p class="auto-style2">
	"Службени гласник РС", број 92 од 5. децембра 2010.</p>
	<p class="clan">Члан 1.</p>
	<p>Овим правилником прописују се 
	ближа садржина и изглед потврде о волонтирању (даље: потврда о волонтирању).
	</p>
	<p class="clan">Члан 2.</p>
	<p>Потврда о волонтирању садржи:
	</p>
	<p>1) број и датум издавања 
	потврде;</p>
	<p>2) податке о организатору 
	волонтирања (назив и седиште);</p>
	<p>3) личне податке о волонтеру 
	(име и презиме, ЈМБГ, датум рођења, пребивалиште, односно боравиште, 
	држављанство);</p>
	<p>4) податке о крајњем кориснику 
	волонтирања (нпр. културно добро, јавна површина, природно добро, жене, 
	деца, Роми, избеглице, расељена лица, особе са инвалидитетом, стара лица и 
	др.);</p>
	<p>5) кратак опис волонтерских 
	услуга и активности,</p>
	<p>6) трајање волонтирања (датум 
	почетка и датум престанка волонтирања и укупно трајање волонтирања у 
	часовима);</p>
	<p>7) место обављања волонтерских 
	услуга и активности (Република Србија – град/општина, односно иностранство – 
	држава);</p>
	<p>8) податке о оспособљавању 
	волонтера током волонтирања (врста оспособљавања, извођач оспособљавања и 
	време трајања оспособљавања);</p>
	<p>9) потпис и печат овлашћеног 
	лица.</p>
	<p>Потврда о волонтирању може да 
	садржи и друге податке које се односе на организатора волонтирања и 
	промовисање волонтирања.</p>
	<p class="clan">Члан 3.</p>
	<p>Потврда о волонтирању издаје се 
	на папиру А4 формата, носи назив „Потврда о обављеном волонтирању” и садржи 
	податке из члана 2. овог правилника. </p>
	<p class="clan">Члан 4.</p>
	<p>Волонтерска књижица је тврдо 
	укоричена књижица и садржи најмање четири стране (два листа). Волонтерска 
	књижице не може бити мања од 8 cm (ширине) и 8 cm (дужине). На предњој 
	страни корица стоји назив „Волонтерска књижица” или други назив из кога 
	произилази да се ради о потврди о волонтирању у облику књижице, као и назив 
	организатора волонтирања – издаваоца волонтерске књижице.</p>
	<p>На прве две стране волонтерске 
	књижице наводе се подаци о организатору волонтирања и лични подаци о 
	волонтеру из члана 2. став 1. тач. 1-3) овог правилника. </p>
	<p>Остале стране волонтерске 
	књижице су једнообразне и садрже рубрике за податке о обављеном волонтирању 
	и друге податке из члана 2. став 1. тач. 4-9) овог правилника.</p>
	<p>Организатор волонтирања – 
	издавалац волонтерске књижице одређује изглед и боју волонтерске књижице.</p>
	<p class="clan">Члан 5.</p>
	<p>Овај правилник ступа на снагу 
	наредног дана од дана објављивања у „Службеном гласнику Републике Србије”.</p>
	<p class="auto-style1">Број 
	110-00-1130/2010-02</p>
	<p class="auto-style1">У Београду, 1. 
	децембра 2010. године</p>
	<p class="auto-style1">Министар,</p>
	<p class="auto-style1">
	<strong>Расим Љајић</strong>, с.р.</p>


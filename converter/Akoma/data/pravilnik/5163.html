


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 6. став 1. Закона о техничким захтевима за производе и оцењивању усаглашености („Службени гласник РС”, број 36/09),</p>
	<p>Министар привреде доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК 
	</p>
	<p class="naslov" style="margin-top: 0">о означавању обуће</p>
	<p class="naslov" style="margin-top: 0"><span style="font-weight: 400">
	"Службени гласник РС", број 1 од 6. јануара 2014.</span></p>
	<p class="naslov" style="margin-top: 0">&nbsp;</p>
	<p class="bold">Предмет</p>
	<p class="clan">Члан 1.</p>
	<p>Овим правилником прописују се захтеви за означавање главних делова обуће и материјала главних делова обуће која је намењена продаји потрошачима, као и захтеви за додатне писане информације које прате обућу.</p>
	<p class="bold">Дефиниције </p>
	<p class="clan">Члан 2.</p>
	<p>Поједини изрази употребљени у овом правилнику имају следеће значење:</p>
	<p>1) <span class="italik">обућа</span> јесте производ, с причвршћеним ђоновима, израђен за заштиту или покривање стопала, који се састоји од следећих главних делова који могу бити одвојено стављени на тржиште Републике Србије: 
	</p>
	<p>(1) горњи део или лице, који представља спољну страну структурног елемента који је причвршћен на ђон;</p>
	<p>(2) постава и уложна табаница, које представљају унутрашњи део обуће (у случају да у обућу није уграђена постава, под поставом се подразумева наличје горњег дела или лица);</p>
	<p>(3) ђон, који представља доњи део обуће изложен хабању и причвршћен на горњи део или лице;</p>
	<p>2) <span class="italik">кожа </span>јесте свака врста крзна или коже, са својом очуваном природном влакнастом структуром, и то: 
	</p>
	<p>(1) штављена кожа која се штави тако да се длака или вуна може а не мора уклонити и која се израђује од крзна или коже који су технолошким поступком раздвојени или раздељени на слојеве пре или после штављења (штављена кожа се не сматра кожом ако се кожа или крзно механички или хемијски растави на влакнасте делове, комадиће или прах па се онда, са или без спајања везивним средством, прерађује у листове или друге облике), с тим да, акo штављена кожа на себи има површински премаз нанесен на било који начин или залепљену политуру, такви површински слојеви не смеју бити дебљи од 0,15 mm; или</p>
	<p>(2) кожа пуне зрнасте структуре (или кожа природног лица) код које ни један део површине није уклоњен брушењем, стругањем или раздвајањем (дељењем, цепањем) и која има изворну природну зрнасту површину ако је изложена уклањању површинског слоја;</p>
	<p>3) <span class="italik">кожа коригованог лица </span>јесте кожа на којој је премаз којим је кориговано лице дебљи од 0,15 mm али не прелази једну трећину укупне дебљине производа;</p>
	<p>4) <span class="italik">текстил </span>јесте материјал од природних или синтетичких текстилних влакана односно сваки текстилни производ обухваћен посебним прописом којим се прописују захтеви за означавање и обележавање текстилних производа;</p>
	<p>5) <span class="italik">пиктограм </span>јесте сликовна ознака главних делова обуће као и сликовна ознака састава материјала од кога је израђен главни део обуће;</p>
	<p>6) <span class="italik">произвођач </span>јесте правно лице, предузетник или физичко лице које израђује обућу ради њеног стављања на тржиште Републике Србије или лице које се представља као произвођач стављањем на производ свог пословног имена, имена или назива, жига, друге препознатљиве ознаке или на други начин;</p>
	<p>7) <span class="italik">заступник </span>јесте правно лице или предузетник регистрован у Републици Србији, односно физичко лице са пребивалиштем у Републици Србији, које је произвођач обуће писмено овластио да за његов рачун предузима радње из овлашћења, а у вези са стављањем обуће на тржиште Републике Србије;</p>
	<p>8) <span class="italik">увозник </span>јесте правно лице или предузетник регистрован у Републици Србији, односно физичко лице са пребивалиштем у Републици Србији које ставља на тржиште обућу из других земаља;</p>
	<p>9) <span class="italik">трговац </span>јесте правно или физичко лице које испуњава услове за обављање продаје робе, односно услуга, прописане законом којим се уређује трговина;</p>
	<p>10) <span class="italik">потрошач </span>јесте физичко лице које купује робу, односно услуге ради задовољавања личних потреба или потреба домаћинства;</p>
	<p>11) <span class="italik">испорука на тржишту </span>јесте свако чињење доступним обуће на тржишту Републике Србије ради дистрибуције, потрошње или употребе, са или без накнаде; 
	</p>
	<p>12) <span class="italik">стављање на тржиште </span>јесте прва испорука обућe на тржиште Републике Србије.</p>
	<p>Други изрази употребљени у овом правилнику, који нису дефинисани у ставу 1. овог члана, имају значење дефинисано законима којима се уређују технички захтеви за производе и оцењивање усаглашености, трговина и заштита потрошача.</p>
	<p class="bold">Примена</p>
	<p class="clan">Члан 3.</p>
	<p>Овај правилник примењује се на обућу, укључујући и: </p>
	<p>1) равне ципеле или ципеле с високом петом за затворени простор или за ношење на отвореном простору;</p>
	<p>2) чизме до глежња, получизме (чизме до пола листа), чизме до колена и чизме изнад колена;</p>
	<p>3) сандале различитог типа, „еспадриле” (ципеле с горњим делом од платна и ђоном од плетеног материјала биљног порекла), сандале са каишевима, обућу за тенис, различите врсте спортске обуће, сандале за купање и другу свакодневну (неформалну) обућу;</p>
	<p>4) посебну спортску обућу која је намењена за спортске активности и има, или је предвиђена за причвршћивање шиљака, крампона, разних врста копчи или сличних додатака, као и ципеле за клизање, скијање и скијашку теренску обућу, обућу за рвање, бокс и бициклизам, као и сложене производе као што је обућа са причвршћеним клизаљкама или ролерима;</p>
	<p>5) обућу за плес;</p>
	<p>6) обућу израђену из једног комада, нарочито ону насталу обликовањем гуме или пластике, изузимајући производе од танког материјала (папира, пластичне танке фолије, итд., без причвршћеног ђона) за једнократну употребу;</p>
	<p>7) ципеле које се носе преко друге обуће и које су понекад без пете;</p>
	<p>8) обућу са ђоном, обично намењену за једнократну употребу;</p>
	<p>9) ортопедску обућу.</p>
	<p>Овај правилник примењује се и на обућу, камашне и сличне производе као и делове тих производа који су наведени у одговарајућом делу прописа којим се утврђује номенклатура царинске тарифе.</p>
	<p class="bold">Обућа на коју се не примењује овај правилник</p>
	<p class="clan">Члан 4.</p>
	<p>Овај правилник не примењује се на:</p>
	<p>– коришћену (половну) обућу,</p>
	<p>– заштитну обућу на коју се примењују прописи о личној заштитној опреми,</p>
	<p>– обућу која је предмет посебних прописа,</p>
	<p>– обућу за играчке (дечје лутке и слично).</p>
	<p class="bold">Стављање на тржиште и/или у употребу и слободан промет обуће</p>
	<p class="clan">Члан 5.</p>
	<p>Обућа се ставља на тржиште Републике Србије и/или у употребу ако су главни делови обуће и материјал главних делова обуће означени у складу са захтевима из овог правилника.</p>
	<p>Обућа која испуњава захтеве из става 1. овог члана ставља се на тржиште и/или у употребу слободно, без икаквих ограничења.</p>
	<p class="bold">Означавање главних делова обуће</p>
	<p class="clan">Члан 6.</p>
	<p>Сваки главни део обуће означава се посебним пиктограмом или навођењем текстуалне информације која има исто значење и може да замени пиктограм, у складу са Прилогом – Пиктограми и текстуалне информације (у даљем тексту: Прилог), који је одштампан уз овај правилник и чини његов саставни део. 
	</p>
	<p>Приликом означавања горњег дела или лица обуће не узимају се у обзир додаци или појачања, као што су ојачања на зглобовима, украси, копче, траке, отвори за везивање и слични додаци.</p>
	<p class="bold">Означавање материјала главних делова обуће </p>
	<p class="clan">Члан 7.</p>
	<p>Састав сваког материјала од којег су израђени главни делови обуће означава се посебним пиктограмом или навођењем текстуалне информације која има исто значење, у складу са Прилогом. 
	</p>
	<p>Састав материјала од којег су израђени главни делови обуће означава се тако што се пиктограм или текстуална информација ставља на обућу у складу са Прилогом, и то када одређени материјал представља:</p>
	<p>– најмање 80% површине горњег дела или лица обуће, </p>
	<p>– најмање 80% поставе и уложне табанице,</p>
	<p>– најмање 80% запремине ђона. </p>
	<p>Ако ниједан од материјала од којих је израђена обућа не чини најмање 80% површине или запремине неког од главних делова обуће, стављају се пиктограми или текстуалне информације за два материјала са највећим процентуалним учешћем у том делу обуће. 
	</p>
	<p class="bold">Означавање обуће пиктограмима или текстуалним информацијама</p>
	<p class="clan">Члан 8.</p>
	<p>Означавање пиктограмима или текстуалним информацијама врши се искључиво на обући. 
	</p>
	<p>Пиктограми или текстуалне информације стављају се на најмање један комад обуће у сваком пару штампањем, утискивањем, стављањем налепнице или причвршћивањем етикете. Текстуална информација се сачињава на српском језику за обућу домаће производње, а за обућу из увоза на једном од службених језика земаља чланица Европске уније, у складу са Прилогом.</p>
	<p>Пиктограм и текстуална информација су видљиви, читљиви, сигурно причвршћени и лако доступни и имају одговарајуће димензије како би подаци на њима били уочљиви и разумљиви. 
	</p>
	<p>Пиктограм и текстуална информација не смеју доводити у заблуду потрошача. 
	</p>
	<p>Произвођач или његов заступник означава главне делове обуће и састав материјала главних делова обуће пиктограмима или текстуалним информацијама у складу са Прилогом. 
	</p>
	<p>Произвођач или његов заступник обезбеђује тачност пиктограма и текстуалних информација на обући. Ако произвођач или његов заступник нису регистровани на територији Републике Србије, тачност пиктограма и текстуалних информација на обући обезбеђује увозник. 
	</p>
	<p>Трговац у трговини на мало обезбеђује да писано обавештење на српском језику о значењу пиктограма и текстуалних информација у складу са Прилогом буде доступно потрошачима и видно истакнуто на продајном месту. 
	</p>
	<p class="bold">Захтеви за додатне писане информације које прате обућу</p>
	<p class="clan">Члан 9.</p>
	<p>Обућу која се испоручује на тржиште прате и додатне писане информације о:</p>
	<p>– величини обуће;</p>
	<p>– називу и седишту произвођача обуће, као и увознику за обућу из увоза;</p>
	<p>– наменској употреби обуће (кућна обућа, обућа за суво време, обућа за кишу, спортска обућа и др.);</p>
	<p>– одржавању обуће;</p>
	<p>– начину израде обуће (прошивена обућа, лепљена обућа, вулканизована обућа, и др.).</p>
	<p>Додатне писане информације из става 1. овог члана на српском језику сачињава произвођач или његов заступник, односно увозник за обућу из увоза.</p>
	<p>Додатне писане информације из става 1. овог члана за обућу из увоза које сачињава увозник не смеју се разликовати од информација које је дао произвођач или његов заступник на привезници, етикети, алкици, паковању обуће или на самој обући.</p>
	<p>Додатне писане информације сe стављају на паковање обуће односно на привезницу, етикету или алкицу уз паковање или непосредно уз обућу на месту продаје, а изузетно се могу ставити и на обућу.</p>
	<p>Додатне писане информације се стављају на начин да се не омета видљивост и разумљивост пиктограма и текстуалних информација о означавању главних делова обуће и састава материјала главних делова обуће.</p>
	<p class="bold">Неодговарајуће означавање обуће</p>
	<p class="clan">Члан 10.</p>
	<p>Неодговарајућим означавањем обуће сматра се свако означавање које није у складу с одредбама овог правилника.</p>
	<p>Ако обућа која се испоручује на тржиште није означена у складу са одредбама овог правилника, испорука такве обуће може се ограничити или забранити у складу са законима којима се уређују технички захтеви за производе и оцењивање усаглашености, заштита потрошача и трговина.</p>
	<p class="bold">Усклађеност са прописима Европске уније</p>
	<p class="clan">Члан 11.</p>
	<p>Овај правилник је усклађен са свим начелима и битним захтевима из Директиве 94/11/EЗ Европског парламента и Савета од 23. марта 1994. године о означавању материјала главних делова обуће.</p>
	<p class="bold">Престанак важења прописа</p>
	<p class="clan">Члан 12.</p>
	<p>Даном почетка примене овог правилника престаје да важи Правилник о техничким и другим захтевима за означавање, декларисање и начин паковања готове коже и крзна, производа од природне и вештачке коже („Службени гласник РС”, број 56/09).</p>
	<p class="bold">Престанак важења појединих одредаба</p>
	<p class="clan">Члан 13. </p>
	<p>Одредбе члана 9. овог правилника престају да важе даном приступања Републике Србије Европској унији.</p>
	<p class="bold">Ступање на снагу</p>
	<p class="clan">Члан 14. </p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јула 2015. године.</p>
	<p>&nbsp;</p>
	<p class="potpis" style="margin-top: 0">Број 110-00-050/2013-07</p>
	<p class="potpis" style="margin-top: 0">У Београду, 27. децембра 2013. године</p>
	<p class="potpis" style="margin-top: 0">Министар, </p>
	<p class="potpis" style="margin-top: 0"><span class="bold">Саша Радуловић, 
	</span>с.р.</p>
	<p class="potpis" style="margin-top: 0">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/oznacavanjeobuce_Page__opt.jpeg&amp;doctype=reg&amp;abc=cba&amp;eli=true&amp;eliActId=419041&amp;regactid=419041" alt="oznacavanjeobuce_Page_1.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/oznacavanjeobuce_Page_opt1.jpeg&amp;doctype=reg&amp;abc=cba&amp;eli=true&amp;eliActId=419041&amp;regactid=419041" alt="oznacavanjeobuce_Page_2.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/oznacavanjeobuce_Page_opt2.jpeg&amp;doctype=reg&amp;abc=cba&amp;eli=true&amp;eliActId=419041&amp;regactid=419041" alt="oznacavanjeobuce_Page_3.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/oznacavanjeobuce_Page_opt3.jpeg&amp;doctype=reg&amp;abc=cba&amp;eli=true&amp;eliActId=419041&amp;regactid=419041" alt="oznacavanjeobuce_Page_4.tiff"></p>
	<p align="center" style="margin-top: 0">
	<img src="http://www.pravno-informacioni-sistem.rs/SlGlasnikPortal/slike/oznacavanjeobuce_Page_opt4.jpeg&amp;doctype=reg&amp;abc=cba&amp;eli=true&amp;eliActId=419041&amp;regactid=419041" alt="oznacavanjeobuce_Page_5.tiff"></p>
	<p align="center" style="margin-top: 0">
	<img src="http://www.pravno-informacioni-sistem.rs/SlGlasnikPortal/slike/oznacavanjeobuce_Page_opt5.jpeg&amp;doctype=reg&amp;abc=cba&amp;eli=true&amp;eliActId=419041&amp;regactid=419041" alt="oznacavanjeobuce_Page_6.tiff"></p>


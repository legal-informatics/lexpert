


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 221. Закона о пловидби и лукама на унутрашњим водама („Службени гласник РС”, бр. 73/10, 121/12 и 18/15), и члана 16. став 1. тачка 2) Статута Агенције за управљање лукама („Службени гласник РС”, број 63/13), </p>
				<p>Управни одбор Агенције за управљање лукама доноси </p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о обавезној садржини плана и програма за обављање лучке делатности и студије економске оправданости за инвестицију</p>
				<p class="clan">"Службени гласник РС", број 35 од 17. марта 
				2015.</p>
				<p class="clan">&nbsp;</p>
				<p class="clan">Члан 1.</p>
				<p>Овим правилником прописује се обавезна садржина плана и програма за обављање лучке делатности и студије економске оправданости за инвестицију.</p>
				<p class="bold">План и програм за обављање лучке делатности </p>
				<p class="clan">Члан 2.</p>
				<p>План и програм за обављање лучке делатности за који се тражи одобрење (у даљем тексту: план и програм за обављање лучке делатности), садржи следеће елементе:</p>
				<p>1) Увод који нарочито садржи:</p>
				<p>(1) законски основ за израду плана и програма и истраживачке методе (методологија – поступак дефинисања показатеља, поступак и метод вредновања);</p>
				<p>(2) циљеве инвестирања у лучку делатност (друштвени, економски, остали циљеви); </p>
				<p>(3) основне податке о подносиоцу плана и програма, његовим развојним могућностима, билансима пословања, структуру запослених;</p>
				<p>(4) податке о израђивачима плана и програма; </p>
				<p>(5) плански период за обављање лучке делатности.</p>
				<p>2) Просторни аспект који приказује усаглашеност предложених решења из плана и програма са просторним и урбанистичким плановима.</p>
				<p>3) Анализу тржишта која нарочито садржи:</p>
				<p>(1) основне податке о саобраћају јединице локалне самоуправе на чијој територији се налази лука, односно пристаниште, као и о ширем лучком залеђу луке, односно пристаништа; </p>
				<p>(2) анализу постојеће и планиране саобраћајне инфраструктуре у ближем залеђу и везе са ширим залеђем, а у случају улагања у постојеће луке, односно пристаништа и анализу постојећег техничко-технолошког стања инфраструктуре (сидриште, прилаз луци из пловног пута, базен уколико постоји, кејски зидови, асфалтиране или бетониране површине, ограда, копнени улаз/излаз у луку/терминал, ограда, расвета, електро-инсталације, водоводна и канализациона мрежа, кранске стазе, унутрашње друмске и железничке саобраћајнице и пратећа инфраструктура), супраструктуре (управних и комерцијалних зграда у луци/терминалу, складишта, силоса, итд.), претоварне опреме и друге механизације (дизалице, виљушкари, утоваривачи, конвејери, итд.);</p>
				<p>(3) основне индикаторе друштвено-економског развоја лучке делатности; </p>
				<p>(4) генераторе токова (путника, робе, услуга); </p>
				<p>(5) податке о реализованом обиму транспорта (путника, робе и услуга) укупно и по структури (по гранама, видовима, сегментима, врстама робе и услуга, мотивима путовања); </p>
				<p>(6) прогнозирани обим транспорта за путнике и робу – укупно и по структури (по гранама, видовима, сегментима, врстама робе и услуга, мотивима транспорта, односно путовања); </p>
				<p>(7) оцена услова одвијања транспорта по варијантама (функционално вредновање).</p>
				<p> 4) Приказ могућих технолошких решења објеката инфраструктуре и супраструктуре за обављање лучке делатности који нарочито садржи:</p>
				<p>(1) прелиминарни приказ могућих технолошких решења;</p>
				<p>(2) графички приказ варијантних решења;</p>
				<p>(3) идентификација и анализа ризика уз план управљања ризицима (митигационе мере).</p>
				<p>(4) избор, план набавке, увођења и оперативне употребе информационих технологија (специјализовани софтвери за планирање лучких операција, рада са бродовима, копненим средствима транспорта, складиштење, пријем и отпрема робе, итд.) за планирање и експлоатацију луке/терминала (по лучким делатностима). </p>
				<p>(5) планови за поступање у непредвиђеним ситуацијама (незгоде са пловилима, копненим средствима транспорта, теретом, итд.). </p>
				<p>(6) начин обезбеђивања доступности лучких услуга свим корисницима луке/терминала уз мере за спречавање сваке врсте дискриминације корисника луке/терминала. Облик организовања лучког оператера. </p>
				<p>5) Приказ развојних фаза у циљу остварења предложеног плана и програма за обављање лучке делатности који нарочито садржи:</p>
				<p>(1) предложене развојне фазе, динамички план, главне критеријуме за реализацију пројекта, као и грађевинске радове који су неопходни за модернизацију и/или реконструкцију луке или терминала; </p>
				<p>(2) приказ трошкова за текуће и инвестиционо одржавање, план употребе оперативне обале, претоварног фронта, манипулативних, складишних и других површина у луци, односно пристаништу; </p>
				<p>(3) планом и проценом инвестиција за јавни и приватни сектор у случају да се предлаже да јавни сектор обезбеђује део инфраструктурних инвестиција за сваку лучку делатност за коју се тражи одобрење; </p>
				<p>(4) предлог динамичког плана улагања у нову претоварну и манипулативну механизацију, изградњу нових супраструктурних објеката и других лучких инсталација са проценом и планом инвестиција и начина финансирања и текућег и инвестиционог одржавања. </p>
				<p>(5) избор, план набавке, увођења и оперативне употребе информационих технологија (специјализовани софтвери за планирање лучких операција, рада са бродовима, копненим средствима транспорта, складиштење, пријем и отпрема робе, итд.) за планирање и експлоатацију луке/терминала (по лучким делатностима). </p>
				<p>(6) планови за поступање у непредвиђеним ситуацијама (незгоде са пловилима, копненим средствима транспорта, теретом, итд.). </p>
				<p>(7) начин обезбеђивања доступности лучких услуга свим корисницима луке/терминала уз мере за спречавање сваке врсте дискриминације корисника луке/терминала. Облик организовања лучког оператера. </p>
				<p>6) Прелиминарну анализа утицаја на животну средину:</p>
				<p>(1) однос према природним и културно-историјским добрима; </p>
				<p>(2) прелиминарна процена утицаји на животну средину;</p>
				<p>7) Анализа организационих и кадровских могућности каја приказује организацију и кадровски потенцијал подносиоца плана и програма. </p>
				<p>8) Закључак о плану и програму за обављање лучке делатности за коју се тражи одобрење који нарочито садржи закључна разматрање и резиме плана и програма. </p>
				<p>План и програм за обављање лучке делатности обухвата приказ могућих технолошких решења објеката инфраструктуре и супраструктуре за обављање лучке делатности из става 1. тачка 4) овог члана, само ако се план и програм за обављање лучке делатности подноси ради издавања одобрења за изградњу нове луке, односно пристаништа.</p>
				<p>У случају из става 2. овог члана, план и програма за обављање лучке делатности не садржи приказ развојних фаза у циљу остварења предложеног плана и програма за обављање лучке делатности из става 1) тачка 5) овог члана.</p>
				<p>План и програм за обављање лучке делатности обухвата приказ развојних фаза у циљу остварења предложеног плана и програма за обављање лучке делатности из става 1) тачка 5) овог члана, само ако се план и програм подноси ради издавања одобрења за обављање лучке делатности у постојећој луци, односно пристаништу.</p>
				<p>У случају из става 4. овог члана, план и програма за обављање лучке делатности не садржи приказ могућих технолошких решења објеката инфраструктуре и супраструктуре за обављање лучке делатности из става 1. тачка 4) овог члана.</p>
				<p class="bold">Студија економске оправданости за инвестиције</p>
				<p class="clan">Члан 3.</p>
				<p>Студија економске оправданости за инвестиције (у даљем тексту: Студија) садржи следеће елементе:</p>
				<p>1) Увод који нарочито садржи:</p>
				<p>(1) законски основ за израду студије и истраживачке методе (методологија – поступак дефинисања показатеља, поступак и метод вредновања);</p>
				<p>(2) циљ и задатак израде студије; </p>
				<p>(3) основна документација коришћена за израду студије. </p>
				<p>2) Економски програм улагања који нарочито садржи:</p>
				<p>(1) трошкови изградње или реконструкције, односно санације објеката инфраструктуре и супраструктуре, а нарочито инфраструктурни капитални трошкови (CAPEX) и оперативни трошкови (OPEX);</p>
				<p>(2) приходи јавног и приватног сектора; </p>
				<p>(3) директне добити – користи; </p>
				<p>(4) индиректне добити – користи; </p>
				<p>(5) динамика прихода, директних и индиректних добити; </p>
				<p>(6) приходи и добити у домаћој и страној валути; </p>
				<p>(7) преглед прогнозе обима робних токова, економски параметри анализе трошкова и користи, однос економских трошкова инвестиције и капиталних (инфраструктурних) трошкова, економски оперативни трошкови, прорачун економских показатеља. </p>
				<p>3) Анализа извора финансирања, финансијских обавеза и динамике која нарочито садржи:</p>
				<p>(1) приказ обима и динамике улагања сопствених средстава инвеститора; </p>
				<p>(2) приказ обима и динамике домаћих извора финансирања са динамиком притицања средстава; </p>
				<p>(3) приказ обима и динамике повлачења домаћих и међународних извора финансирања; </p>
				<p>(4) гаранције по изворима финансирања; </p>
				<p>(5) обавезе по изворима финансирања. </p>
				<p>4) Финансијска ефикасност изградње или реконструкције, односно санације објеката инфраструктуре и супраструктуре, са оценом рентабилности и ликвидности која нарочито садржи:</p>
				<p>(1) расподелу вероватноће за интерну стопу повраћаја (IRR) или нето садашњу вредност инвестиције (NPV) за одабране критичне променљиве (улазне податке); </p>
				<p>(2) резидуалну вредност инвестиције; </p>
				<p>(3) финансијски дисконтни фактор; </p>
				<p>(4) инфлаторну корекцију и резултате финансијске анализе; </p>
				<p>(5) стандардни фактор конверзије (SFK/SCF).</p>
				<p>5) Анализа осетљивости и ризика инвестирања која нарочито садржи:</p>
				<p>(1) осетљивост на промене финансијских и економских параметара (капиталних/инфраструктурних трошкова CAPEX, оперативних трошкова OPEX и оперативних прихода); </p>
				<p>(2) процену ризика; </p>
				<p>(3) закључке анализе осетљивости и ризика. </p>
				<p>6) Закључак о економској оправданости инвестиције која нарочито садржи:</p>
				<p>1) збирну оцену економске оправданости инвестиције; </p>
				<p>2) резиме студије економске оправданости инвестиције. </p>
				<p class="clan">Члан 4.</p>
				<p>Агенција за управљање лукама може да искључи поједине одредбе из овог правилника у зависности од значаја лука, односно пристаништа.</p>
				<p class="clan">Члан 5.</p>
				<p>Овај правилник објављује се у „Службеном гласнику Републике Србије” и ступа на снагу осмог даном од дана објављивања.</p>
				<p class="potpis">Број 342-119/2/2015-01</p>
				<p class="auto-style1">У Београду, 9. априла 2015. године</p>
				<p class="auto-style1">Председник Управног одбора,</p>
				<p class="auto-style1">мр <span class="bold">Борко Милосављевић, </span>с.р.</p>
	</div>


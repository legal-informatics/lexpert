


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 4. став 18. Закона о радном времену посаде возила у друмском превозу и тахографима („Службени гласник РС”, број 96/15), </p>
				<p>Министар грађевинарства, саобраћаја и инфраструктуре, уз сагласност министра надлежног за послове рада, доноси</p>
				<p class="odluka-zakon">ПРАВИЛНИК</p>
				<p class="odluka-zakon">о евиденцији радног времена члана посаде возила</p>
				<p class="centar">"Службени гласник РС", број 13 од 24. фебруара 
				2017.</p>
				<p class="centar">&nbsp; &nbsp;</p>
				<p class="clan">Члан 1.</p>
				<p>Овим правилником прописује се начин израчунавања просечног недељног радног времена, као и садржај и начин вођења евиденције о радном времену члана посаде возила (у даљем тексту: Евиденција).</p>
				<p class="clan">Члан 2.</p>
				<p>Просечно недељно радно време члана посаде возила израчунава се на следећи начин:</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/radno_vreme_opt.jpeg&amp;doctype=reg&amp;abc=cba&amp;eli=true&amp;eliActId=421791&amp;regactid=421791" alt="radno_vreme.tif"></p>
				<p>при чему је:</p>
				<p>А – укупно трајање радног времена у референтном периоду (часова и минута);</p>
				<p>Б – укупно трајање годишњег одмора, одсуства са рада због привремене спречености за рад у смислу прописа о здравственом осигурању и осталих одсустава са рада уз накнаду зараде у смислу прописа о раду (у даљем тексту: плаћено одсуство), у референтном периоду (часова и минута).</p>
				<p>Референтни период из става 1. овог члана је број недеља током четири узастопна календарска месеца, који износи:</p>
				<p>1) 17 недеља, за периоде јануар–април, фебруар–мај, март–јун, април–јул, јун–септембар, август–новембар, септембар–децембар, новембар–фебруар и децембар–март</p>
				<p>2) 18 недеља, за периоде мај–август, јул–октобар и октобар–јануар.</p>
				<p>Референтни период током четири узастопна календарска месеца може да се продужи за период трајања плаћеног одсуства ако плаћено одсуство траје најмање две недеље, с тим што референтни период због трајања плаћеног одсуства може да се продужи најдуже осам недеља. </p>
				<p>Изузетно, референтни период из става 1. овог члана је најдуже 26 недеља током шест узастопних календарских месеци, у складу са колективним уговором односно договором између представника послодавца и запослених. </p>
				<p>За потребе овог прорачуна, недеља чији се дани налазе у два месеца, рачуна се у оном месецу у којем има најмање четири дана.</p>
				<p class="clan">Члан 3.</p>
				<p>Превозник води Евиденцију за сваку недељу, у писаном или електронском облику.</p>
				<p>Подаци за сваког члана посаде возила се редовно уписују у Евиденцију, а најкасније до петог дана у наредном месецу за претходни месец.</p>
				<p>На захтев члана посаде возила, у писаном или електронском облику, превозник је дужан да му изда извод из Евиденције најкасније до петог дана у наредном месецу за претходни месец.</p>
				<p>Изузетно, уколико подаци о радном времену члана посаде возила нису доступни превознику због тренутног обављања превоза, подаци се уписују у Евиденцију најкасније у року од два радна дана након повратка члана посаде возила на локацију превозника.</p>
				<p>У Евиденцији се за сваког члана посаде возила одвојено воде следећи подаци: </p>
				<p>1) име и презиме;</p>
				<p>2) јединствени матични број грађана;</p>
				<p>3) датум и место рођења члана посаде возила;</p>
				<p>4) датум почетка и завршетка недеље;</p>
				<p>5) време почетка радног дана;</p>
				<p>6) време завршетка радног дана;</p>
				<p>7) трајање радног дана (часова и минута);</p>
				<p>8) трајање дневног радног времена (часова и минута);</p>
				<p>9) трајање ноћног рада (часова и минута);</p>
				<p>10) трајање времена управљања возилом (часова и минута);</p>
				<p>11) трајање осталог радног времена (часова и минута);</p>
				<p>12) трајање плаћеног одсуства (часова);</p>
				<p>13) трајање времена расположивости (часова и минута);</p>
				<p>14) трајање времена одмора (часова и минута);</p>
				<p>15) трајање недељног радног времена (часова и минута).</p>
				<p>Трајање радног дана је збир трајања свих активности од завршетка претходног дневног или недељног одмора до почетка наредног дневног или недељног одмора, а обухвата активности које се односе на управљање возилом, остале послове, расположивост, паузе, одморе (у случају подељеног одмора – минимално три часа) и одморе у току дневног рада.</p>
				<p>Послодавац може у Евиденцију да евидентира и периоде ноћног рада који се не сматрају ноћним радом, а који су дефинисани општим прописима о раду ради остваривања права на увећану зараду по том основу (време управљања возилом и остало радно време у периоду од 22,00 до 24,00 часова и у периоду од 4,00 до 6,00 часова).</p>
				<p>Евиденцију потписују одговорно лице превозника и члан посаде возила.</p>
				<p class="clan">Члан 4.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. априла 2017. године.</p>
				<p class="potpis">Брoj 110-00-00225/2016-03</p>
				<p class="potpis">У Београду, 17. фебруара 2017. године</p>
				<p class="potpis">Министар, </p>
				<p class="potpis">проф. др <span class="bold">Зорана З. Михајловић, </span>с.р.</p>
	</div>


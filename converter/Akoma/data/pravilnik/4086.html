<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	color: #1C9500;
}
</style>


<div>

<p>На
основу члана 26. став 3. и члана 29. став 2. Закона о удружењима („Службени
гласник РС”, број 51/09), </p>

<p>Министар
за државну управу и локалну самоуправу доноси</p>

<p>&nbsp;</p>

<p class="odluka-zakon">ПРАВИЛНИК </p>

<p class="odluka-zakon">о садржини, начину
уписа и вођења Регистра удружења </p>

<p class="centar">„Службени гласник
РС“, број 80 од 29. септембра 2009.</p>

<p>&nbsp;</p>

<p>&nbsp;</p>

<p class="clan">I. ОСНОВНЕ ОДРЕДБЕ </p>

<p class="clan">Члан 1.</p>

<p>Овим
правилником уређује се садржина, начин уписа и вођења Регистра удружења (у
даљем тексту: Регистар). </p>

<p>Овим
правилником уређује се и садржина и изглед пријаве за упис у Регистар.</p>

<p class="clan">Члан 2.</p>

<p>У
Регистар се уписује: </p>

<p>1)
редни број уписа; </p>

<p>2)
облик организовања (удружење или савез); </p>

<p>3)
назив удружења, односно савеза; </p>

<p>4)
скраћени назив удружења, односно савеза; </p>

<p>5)
седиште и адреса удружења, односно савеза; </p>

<p>6)
област остваривања циљева удружења, односно савеза; </p>

<p>7)
датум оснивања удружења, односно савеза; </p>

<p>8)
привредна и друге делатности које удружење, односно савез непосредно обавља; </p>

<p>9)
лично име, пребивалиште, односно боравиште и јединствени матични број грађана,
односно број путне исправе и државу издавања путне исправе заступника удружења,
односно савеза; </p>

<p>10)
предвиђено време за које се удружење, односно савез оснива; </p>

<p>11)
матични број и пореско идентификациони број (ПИБ) удружења, односно савеза; </p>

<p>12)
чланство у савезу или другој асоцијацији у земљи и иностранству; </p>

<p>13)
датум доношења, односно измена и допуна статута; </p>

<p>14)
подаци о статусној промени; </p>

<p>15)
подаци везани за ликвидацију удружења, односно савеза; </p>

<p>16)
подаци везани за стечај удружења, односно савеза; </p>

<p>17)
забелешка о покретању поступка за забрану рада удружења, односно савеза; </p>

<p>18)
забрана рада удружења, односно савеза и престанак удружења, односно савеза; </p>

<p>19)
број и датум доношења решења о упису у Регистар; </p>

<p>20)
број и датум доношења решења о промени података у Регистру; </p>

<p>21)
број и датум доношења решења о брисању из Регистра; </p>

<p>22)
напомена. </p>

<p class="clan">Члан 3.</p>

<p>Регистар
се води у писаном облику и као јединствена централна електронска база података.
</p>

<p>Регистар
у писаном и електронском облику мора садржати идентичне податке. </p>

<p class="clan">Члан 4.</p>

<p>Регистар
се води у непрекидном низу бројева. </p>

<p>Удружења
се уписују у Регистар под редним бројем уписа, почев од броја 1. </p>

<p class="clan">Члан 5.</p>

<p>Регистар
се састоји од регистарских листова, а сваки регистарски лист има две стране
обележене редним бројевима 1 и 2. </p>

<p>Уписивање
података у Регистар врши се у одговарајуће рубрике регистарског листа. </p>

<p>Регистар
у писаном облику је регистарска књига која се састоји од регистарских листова
одштампаних након уписа извршеног у Регистар који се води као јединствена
централна електронска база података и повезаних одговарајућим механизмом са
корицама регистарске књиге тако да чине целину из које се могу издвојити. </p>

<p>Свака
регистарска књига из става 3. овог члана састоји се од 500 регистарских
листова. </p>

<p>Образац
регистарског листа из става 1. овог члана, као Прилог 1, одштампан је уз овај
правилник и чини његов саставни део.</p>

<p class="clan">Члан 6.</p>

<p>На
корици и првој ненумерисаној страни регистарске књиге из члана 5. став 3. овог
правилника одштампан је назив Регистра: „Регистар удружења” и редни број
регистарске књиге. </p>

<p>Прва
ненумерисана страна регистарске књиге оверава се потписом Регистратора удружења
(у даљем тексту: Регистратор) и печатом Агенције за привредне регистре (у даљем
тексту: Агенција).</p>

<p class="clan">Члан 7.</p>

<p>Грешке
у Регистру исправљају се на основу одлуке Регистратора, тако што се у
одговарајући регистарски лист у рубрику „Напомена” упише број и датум доношења
одлуке о исправци грешке и одговарајућа забелешка о исправци погрешно уписаног
податка. </p>

<p>Истовремено,
у одговарајућу рубрику регистарског листа, непосредно испод основног уписа
податка који се исправља, погрешно уписан податак се обележава црвеном линијом
и уписује тачан податак. </p>

<p>Након
уписа исправке грешке у Регистар регистарски лист се штампа и улаже у
регистарску књигу из члана 5. став 3. овог правилника, а претходни регистарски
лист под истим редним бројем уписа одлаже се у списе предмета на основу којих
је извршен основни упис у Регистар. </p>

<p class="clan">II. УПИС У РЕГИСТАР </p>

<p class="bold">1. Упис удружења у
Регистар </p>

<p class="clan">Члан 8.</p>

<p>Упис
у Регистар врши се на основу пријаве за упис удружења у Регистар. </p>

<p>У
одговарајуће рубрике регистарског листа уписују се подаци о удружењу, као и
број и датум доношења решења о упису удружења у Регистар. </p>

<p>Подаци
о матичном броју и пореско идентификационом броју (ПИБ) удружења уписују се у
Регистар, по службеној дужности, на основу одлуке надлежног органа за доделу
матичног броја, односно пореско идентификационог броја. </p>

<p class="clan">Члан 9.</p>

<p>Уз
пријаву за упис удружења у Регистар се подносе: </p>

<p>1)
оснивачки акт удружења; </p>

<p>2)
ако је оснивач удружења малолетно лице, изјава законског заступника малолетног
лица да оно може бити оснивач удружења, која садржи потврду о овери потписа у
складу са законом; </p>

<p>3)
два примерка статута; </p>

<p>4)
записник са оснивачке скупштине у изворнику, односно овереном препису; </p>

<p>5)
акт о избору заступника удружења који обавезно садржи: лично име, пребивалиште
и адресу, односно боравиште заступника удружења и његов јединствени матични
број грађана, односно број путне исправе и државу издавања путне исправе; </p>

<p>6)
оверена фотокопија личне карте заступника удружења, а ако она не садржи податак
о пребивалишту и адреси и потврда о пребивалишту, односно оверена фотокопија
путне исправе и потврда о боравишту; </p>

<p>7)
доказ о уплати накнаде за упис удружења у Регистар у складу са актом којим се
прописује висина накнаде за упис удружења у Регистар и друге услуге које пружа
Агенција у поступку вођења Регистра. </p>

<p class="clan">Члан 10.</p>

<p>Образац
пријаве из члана 8. став 1. овог правилника, као Прилог 2, одштампан је уз овај
правилник и чини његов саставни део и може се преузети на интернет страници
званичног сајта Агенције. </p>

<p>Подаци
који се уписују у образац пријаве за упис удружења у Регистар морају бити
идентични подацима садржаним у актима и документима из члана 9. овог
правилника. </p>

<p class="bold">2. Упис савеза у
Регистар </p>

<p class="clan">Члан 11.</p>

<p>Упис
у Регистар савеза или друге асоцијације удружења који има седиште на територији
Републике Србије (у даљем тексту: савез) врши се на основу пријаве за упис
савеза у Регистар. </p>

<p>У
одговарајуће рубрике регистарског листа уписују се подаци о савезу, као и број
и датум доношења решења о упису савеза у Регистар. </p>

<p>Подаци
о матичном броју и пореско идентификационом броју (ПИБ) савеза уписују се у
Регистар, по службеној дужности, на основу одлуке надлежног органа за доделу
матичног броја, односно пореско идентификационог броја. </p>

<p class="clan">Члан 12.</p>

<p>Уз
пријаву за упис савеза у Регистар се подносе: </p>

<p>1)
одлуке надлежних органа удружења у складу са статутом о учлањењу у савез; </p>

<p>2)
оснивачки акт савеза; </p>

<p>3)
два примерка статута; </p>

<p>4)
записник са оснивачке скупштине савеза у изворнику, односно овереном препису; </p>

<p>5)
акт о избору заступника савеза који обавезно садржи: лично име, пребивалиште и
адресу, односно боравиште заступника савеза и његов јединствени матични број
грађана, односно број путне исправе и државу издавања путне исправе; </p>

<p>6)
оверена фотокопија личне карте заступника савеза, а ако она не садржи податак о
пребивалишту и адреси и потврда о пребивалишту, односно оверена фотокопија
путне исправе и потврда о боравишту; </p>

<p>7)
доказ о уплати накнаде за упис савеза у Регистар у складу са актом којим се
прописује висина накнаде за упис удружења у Регистар и друге услуге које пружа
Агенција у поступку вођења Регистра. </p>

<p class="clan">Члан 13.</p>

<p>Образац
пријаве из члана 11. став 1. овог правилника, као Прилог 3, одштампан је уз
овај правилник и чини његов саставни део и може се преузети на интернет
страници званичног сајта Агенције. </p>

<p>Подаци
који се уписују у образац пријаве за упис савеза у Регистар морају бити
идентични подацима садржаним у актима и документима из члана 12. овог
правилника. </p>

<p class="bold">3. Упис промене
података у Регистру </p>

<p class="clan">Члан 14.</p>

<p>Упис
промене података у Регистру врши се на основу решења о упису промене података у
Регистру, тако што се у одговарајућу рубрику регистарског листа уписује број и
датум доношења решења о промени података у Регистру и податак који се мења. </p>

<p>Истовремено,
у одговарајућу рубрику регистарског листа непосредно испод основног уписа
податка који се мења, односно последњег уписа промене тог податка, који се
обележава црвеном линијом, уписује се нов податак. </p>

<p>Након
уписа промене податка у Регистру регистарски лист се штампа и улаже у
регистарску књигу из члана 5. став 3. овог правилника, а претходни регистарски
лист под истим редним бројем уписа одлаже се у списе предмета на основу којих
је извршен основни упис у Регистар.</p>

<p class="clan">Члан 15.</p>

<p>За
упис промене података у Регистру подноси се пријава за промену података у
Регистру. </p>

<p>Уз
пријаву за промену података у Регистру се подноси: </p>

<p>1)
одлука надлежног органа о промени података; </p>

<p>2)
записник са седнице надлежног органа за доношење одлуке о промени података, у
изворнику односно овереном препису; </p>

<p>3)
доказ о уплати накнаде за упис промене података у Регистру у складу са актом
којим се прописује висина накнаде за упис удружења у Регистар и друге услуге
које пружа Агенција у поступку вођења Регистра. </p>

<p class="clan">Члан 16.</p>

<p>Образац
пријаве из члана 15. став 1. овог правилника, као Прилог 4, одштампан је уз
овај правилник и чини његов састави део и може се преузети на интернет страници
званичног сајта Агенције. </p>

<p>Подаци
који се уписују у образац пријаве за промену података у Регистру морају бити
идентични подацима садржаним у актима и документима из члана 15. став 2. овог
правилника. </p>

<p class="bold">4. Брисање из
Регистра </p>

<p class="clan">Члан 17.</p>

<p>Брисање
удружења из Регистра врши се на основу решења о брисању удружења из Регистра,
тако што се у одговарајућу рубрику регистарског листа уписује број и датум
доношења решења о брисању удружења из Регистра. </p>

<p>Истовремено,
регистарски лист који се односи на то удружење, осим рубрика „Број и датум
доношења решења о брисању удружења из Регистра” и „Напомена”, обележава се
двема црвеним паралелним линијама. </p>

<p class="clan">Члан 18.</p>

<p>За
брисање удружења из Регистра, осим у случају из члана 49. став 2. тач. 6) и 7)
Закона о удружењима, подноси се пријава за брисање удружења из Регистра. </p>

<p class="clan">Члан 19.</p>

<p>Уз
пријаву за брисање удружења из Регистра се подносе: </p>

<p>1)
докази на основу којих се утврђују чињенице из члана 49. став 2. тач. 1), 2),
3) и 4) Закона о удружењима; </p>

<p>2)
доказ о уплати накнаде за брисање удружења из Регистра у складу са актом којим
се прописује висина накнаде за упис удружења у Регистар и друге услуге које
пружа Агенција у поступку вођења Регистра. </p>

<p class="clan">Члан 20.</p>

<p>Образац
пријаве из члана 18. овог правилника, као Прилог 5, одштампан је уз овај
правилник и чини његов саставни део и може се преузети на интернет страници
званичног сајта Агенције. </p>

<p>Подаци
који се уписују у образац пријаве за брисање из Регистра морају бити идентични
подацима садржаним у актима и документима из члана 19. овог правилника. </p>

<p class="clan">Члан 21.</p>

<p>Одредбе
овог правилника о брисању удружења из Регистра сходно се примењују и на брисање
савеза из Регистра. </p>

<p class="bold">5. Упис података о
покретању поступка за забрану рада удружења и забрани рада удружења </p>

<p class="clan">Члан 22.</p>

<p>Покретање
поступка за забрану рада удружења уписује се у Регистар, тако што се у
одговарајућу рубрику регистарског листа уписује забелешка о покретању поступка
за забрану рада удружења, датум покретања поступка за забрану рада удружења и
подносилац предлога за забрану рада удружења. </p>

<p class="clan">Члан 23.</p>

<p>Забрана
рада удружења уписује се у Регистар, тако што се у одговарајућу рубрику
регистарског листа уписује број и датум доношења одлуке Уставног суда о забрани
рада удружења и датум достављања одлуке Уставног суда Агенцији.</p>

<p class="clan">Члан 24.</p>

<p>Одредбе
овог правилника о упису података о покретању поступка за забрану рада удружења
и забрани рада удружења сходно се примењују и на упис података о покретању
поступка за забрану рада савеза и забрани рада савеза.</p>

<p class="bold">6. Упис ликвидације
у Регистар </p>

<p class="clan">Члан 25.</p>

<p>О
спровођењу поступка ликвидације у одговарајућу рубрику регистарског листа
уписује се забелешка. </p>

<p>У
исту рубрику регистарског листа уписује се и одлука скупштине удружења о
престанку удружења, подаци о ликвидационом управнику и податак да се у називу
удружења уписује ознака „у ликвидацији”. </p>

<p>Ако
удружење престаје по скраћеном поступку ликвидације уписују се и лична имена и
пребивалишта, односно називи и седишта чланова скупштине удружења, са
назначењем њихове солидарне одговорности за обавезе удружења. </p>

<p class="clan">Члан 26.</p>

<p>Одредбе
овог правилника о упису ликвидације удружења у Регистар сходно се примењују и
на упис ликвидације савеза у Регистар. </p>

<p class="bold">7. Упис стечаја у
Регистар </p>

<p class="clan">Члан 27.</p>

<p>О
покретању стечаја удружења у одговарајућу рубрику регистарског листа уписује се
забелешка. </p>

<p>На
упис других података који се односе на стечај удружења сходно се примењују
одредбе закона којим се уређује стечајни поступак, односно упис у надлежни
регистар одлука из стечајног поступка. </p>

<p class="clan">Члан 28.</p>

<p>Одредбе
овог правилника о упису стечаја удружења у Регистар сходно се примењују и на
упис стечаја савеза у Регистар. </p>

<p class="clan">III. УПИС ДРУШТВЕНЕ
ОРГАНИЗАЦИЈЕ, УДРУЖЕЊА ГРАЂАНА И ЊИХОВИХ САВЕЗА У РЕГИСТАР </p>

<p class="clan">Члан 29.</p>

<p>Упис
у Регистар друштвених организација, удружења грађана и њихових савеза уписаних
у Регистар друштвених организација и удружења грађана према Закону о друштвеним
организацијама и удружењима грађана („Службени гласник СРС”, бр. 24/82, 39/83,
17/84, 50/84, 45/85 и 12/89 и „Службени гласник РС”, бр. 53/93, 67/93 и 48/94),
као и оних који имају седиште на територији Републике Србије, а уписани су у
Регистар удружења, друштвених организација и политичких организација према
Закону о удруживању грађана у удружења, друштвене организације и политичке
организације које се оснивају за територију Социјалистичке Федеративне
Републике Југославије („Службени лист СФРЈ”, број 42/90 и „Службени лист СРЈ”,
бр. 16/93, 31/93, 41/93, 50/93, 24/94, 28/96 и 73/00 – др. закон) врши се на
основу пријаве за упис усклађивања у Регистар. </p>

<p>У
одговарајуће рубрике регистарског листа уписују се подаци о удружењу, односно
савезу, као и број и датум доношења решења о упису удружења, односно савеза у
Регистар.</p>

<p class="clan">Члан 30.</p>

<p>Уз
пријаву из члана 29. став 1. овог правилника се подносе: </p>

<p>1)
решење о упису у Регистар друштвених организација и удружења грађана, односно
Регистар удружења, друштвених организација и политичких организација; </p>

<p>2)
акт о избору заступника удружења, односно савеза који обавезно садржи: лично
име, пребивалиште и адресу односно боравиште заступника и његов јединствени
матични број грађана, односно број путне исправе и државу издавања путне
исправе; </p>

<p>3)
оверена фотокопија личне карте заступника удружења, односно савеза, а ако она
не садржи податак о пребивалишту и адреси и потврда о пребивалишту, односно
оверена фотокопија путне исправе и потврда о боравишту; </p>

<p>4)
два примерка новог статута; </p>

<p>5)
друге акте донете у поступку усклађивања. </p>

<p class="clan">Члан 31.</p>

<p>Образац
пријаве за упис усклађивања из члана 29. став 1. овог правилника, као Прилог 6,
одштампан је уз овај правилник и чини његов саставни део и може се преузети на
интернет страници званичног сајта Агенције. </p>

<p>Подаци
који се уписују у образац пријаве усклађивања морају бити идентични подацима
садржаним у актима и документима из члана 30. овог правилника. </p>

<p class="clan">IV. ЗАВРШНЕ ОДРЕДБЕ </p>

<p class="clan">Члан 32.</p>

<p>Даном
почетка примене овог правилника одредбе Правилника о начину вођења Регистра
удружења, друштвених организација и политичких организација које се оснивају за
територију Социјалистичке Федеративне Републике Југославије и образац за вођење
тог регистра („Службени лист СФРЈ”, број 45/90) престају да се примењују на
удружења грађана, друштвене организације и њихове савезе, осим на спортске
организације и удружења.</p>

<p class="clan">Члан 33.</p>

<p>Овај
правилник ступа на снагу осмог дана од дана објављивања у „Службеном гласнику
Републике Србије”, а примењује се даном почетка примене Закона о удружењима. </p>

<p class="potpis">Број 110-00-85/2009-07</p>

<p class="potpis">У Београду, 24. септембра 2009.
године</p>

<p class="potpis">Министар,</p>

<p class="potpis"><strong>Милан Марковић</strong>, с.р.</p>
	<p>&nbsp;</p>
	<p style="text-align:right;" class="clan">ПРИЛОЗИ</p>

<p>
<a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=418107&amp;regactid=418107" target="_blank">Прилог 1 - Образац регистарског листа
</a>
    </p>
	<p>
	<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=418107&amp;regactid=418107" target="_blank">Прилог 2 - Пријава за упис удружења у Регистар удружења
	</a>
    </p>
	<p>
	<a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=418107&amp;regactid=418107" target="_blank">Прилог 3 - Пријава за упис савеза у Регистар удружења
	</a>
    </p>
	<p>
	<a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=418107&amp;regactid=418107" target="_blank">Прилог 4 - Пријава за упис промене података у Регистру удружења
	</a>
    </p>
	<p>
	<a class="auto-style1" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=418107&amp;regactid=418107" target="_blank">Прилог 5 – Пријава за брисање удружења / савеза из Регистра удружења
	</a>
    </p>
	<p>
	<a class="auto-style1" href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=418107&amp;regactid=418107" target="_blank">Прилог 6 – Пријава за упис усклађивања у Регистар удружења друштвених организација, удружења грађана и њихових савеза уписаних у Регистар друштвених организација и удружења грађана и регистар удружења, друштвених организација и политичких организација
	</a>
    </p>

</div>


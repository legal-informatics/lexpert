


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style4 {
	text-align: right;
	margin-top: 0;
}
	.auto-style9 {
	font-size: 0.583rem;
}
	</style>


	<p class="redakcijskipreciscentekst">
		Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 241. и члана 262. став 1. тачка 1, а у вези са чланом 
		153. Закона о тржишту капитала („Службени гласник РС”, број 31/2011),</p>
	<p>Комисија за хартије од вредности доноси</p>
	<p class="odluka-zakon">ПРАВИЛНИК </p>
	<p class="odluka-zakon">о стицању звања и давању дозволе за обављање 
		послова брокера, инвестиционог саветника 
		и портфолио менаџера</p>
		<p class="auto-style1">"Службени гласник РС", бр. 10 од 10. фебруара 
		2012, 68 од 18. јула 2012, 3 од 15. јануара 2016, 13 од 14. фебруара 
		2018.</p>
		<p class="clan">
			I. ОПШТЕ ОДРЕДБЕ</p>
		<p class="bold">Предмет и циљ Правилника</p>
		<p class="clan">Члан 1.</p>
		<p>Овим правилником се уређују:</p>
		<p>1. организација и начин одржавања наставе за стицање звања брокера, 
		инвестиционог саветника и портфолио менаџера, услови за похађање 
		наставе, услови за избор предавача, наставне области, обавезе предавача 
		и кандидата и динамика одржавања наставе; </p>
		<p>2. организација испита за стицање звања брокера, инвестиционог 
		саветника и портфолио менаџера, начин полагања, именовање испитивача, 
		надзор над регуларношћу испита и динамика одржавања испита; </p>
		<p>3. начин и поступак нострификације сертификата о звањима стеченим у 
		иностранству за обављање послова брокера, инвестиционог саветника или 
		портфолио менаџера;</p>
		<p>4. начин и поступак издавања дозвола за обављање послова брокера, 
		инвестиционог саветника и портфолио менаџера; </p>
		<p>5. друга питања од значаја за обезбеђење фер, јавног и равноправног 
		третмана свих кандидата који слушају наставу и полажу испите за стицање 
		звања брокера, инвестиционог саветника и портфолио менаџера. </p>
		<p class="clan">Члан 2.</p>
		<p>Изрази који се користе у овом правилнику имају следеће значење: </p>
		<p><span class="italik">1. Комисија </span>је Комисија за хартије од 
		вредности; </p>
		<p><span class="italik">2. Закон </span>је Закон о тржишту капитала 
		(„Службени гласник РС”, број 31/2011).</p>
		<p class="clan">Члан 3. </p>
		<p>(1) Обрасци који се наводе у овом правилнику се објављују на интернет 
		страници Комисије.</p>
		<p>(2) Обрасци морају бити попуњени уредно, читљиво и без накнадног 
		преправљања.</p>
		<p>(3) Документација која се прилаже уз захтеве прописане овим 
		правилником подноси се у оригиналу или овереној фотокопији и не може 
		бити старија од 60 дана.</p>
		<p>(4) Документација на страном језику доставља се у оригиналу или 
		фотокопији која је оверена код нотара и са апостилом са преводом те 
		документације од стране овлашћеног судског тумача. </p>
		<p class="clan">Члан 4. </p>
		<p>(1) Наставу и испит за стицање звања брокера, инвестиционог саветника 
		и портфолио менаџера организује и спроводи Комисија. </p>
		<p>(2) Комисија доноси наставни програм за стицање звања из става 1. 
		овог члана, именује предаваче и испитиваче, утврђује термине одржавања 
		наставе и испита, стара се о несметаном току наставе и испита,<span class="v2-clan-left-1">
		</span>&nbsp;врши нострификацију 
		сертификата о звањима стеченим у иностранству, даје и одузима дозволе за 
		обављање ових делатности и води регистар лица која су похађала наставу, 
		која су полагала испит, односно стекла звање и којима је дата, односно 
		одузета дозвола за обављање послова у наведеним звањима.</p>
	<p class="hide-change"><span class="auto-style9">*Службени гласник РС, број 3/2016</span></p>
		<p class="bold">Брокер, инвестициони саветник и портфолио менаџер </p>
		<p class="clan">Члан 5. </p>
		<p>Послове брокера, инвестиционог саветника и портфолио менаџера могу 
		обављати само лица који имају дозволу за обављање ових послова. </p>
		<p class="clan">II. НАСТАВА</p>
		<p class="bold">Место и време одржавања наставе </p>
		<p class="clan">Члан 6. </p>
		<p>(1) Настава за стицање звања брокера организује се, по правилу, два 
		пута годишње у терминима који се објављују на интернет страници Комисије 
		најмање 30 дана пре почетка одржавања наставе. </p>
		<p>(2) Настава за стицање звања инвестиционог саветника и портфолио 
		менаџера организује се, по правилу, једном годишње у термину који се 
		објављује на интернет страници Комисије најмање 30 дана пре почетка 
		одржавања наставе.</p>
		<p>(3) У зависности од броја пријављених кандидата, настава се 
		организује у просторијама Комисије или на другом одговарајућем месту за 
		које Комисија процени да испуњава услове у погледу техничке опремљености 
		неопходне за квалитет наставе. </p>
		<p>(4) Настава се одржава радним данима у поподневим сатима и викендом, 
		према распореду који полазници добијају првог дана наставе. </p>
		<p class="bold">Начин одржавања наставе </p>
		<p class="clan">Члан 7. </p>
		<p>(1) Настава се одржава према усвојеном програму, који се објављује на 
		интернет страници Комисије и то:</p>
		<p>1. за стицање звања брокера са фондом од 80 часова;</p>
		<p>2. за стицање звања инвестиционог саветника са фондом од 100 часова;</p>
		<p>3. за стицање звања портфолио менаџера са фондом од 120 часова;</p>
		<p>4. за стицање звања портфолио менаџера, ако кандидати имају претходно 
		стечено звање инвестиционог саветника, са фондом од 50 часова.</p>
		<p>(2) За кандидате који одслушају наставу за стицање звања брокера, 
		Комисија организује и практични део обуке на регулисаном тржишту, 
		односно МТП. </p>
		<p>(3) Настава за стицање звања брокера организује се независно од 
		наставе за стицање инвестиционог саветника и портфолио менаџера.</p>
		<p>(4) Уколико је број пријављених полазника за наставу за стицање звања 
		из става 1. овог члана:</p>
		<p>1. мањи од 10 – настава се неће одржати у предвиђеном термину, а 
		пријављени полазници имају могућност да наставу слушају у наредном 
		термину или да поднесу писани захтев за повраћај уплаћених средстава;
		</p>
		<p>2. већи од 30 – пријављени број полазника изнад тог броја има 
		могућност да наставу слуша у наредном термину или да поднесе писани 
		захтев за повраћај уплаћених средстава. </p>
		<p class="bold">План наставе за стицање звања брокера </p>
		<p class="clan">Члан 8. </p>
		<p>Настава за стицање звања брокера обухвата следеће области: </p>
		<p>1. Структура и функције финансијских тржишта;</p>
		<p>2. Инфраструктура и окружење финансијских тржишта; </p>
		<p>3. Финансијске институције;</p>
		<p>4. Финансијски инструменти; </p>
		<p>5. Финансијска анализа;</p>
		<p>6. Микроструктура финансијских тржишта;</p>
		<p>7. Регулација и заштита интегритета финансијских тржишта.</p>
		<p class="bold">План наставе за стицање звања инвестиционог саветника
		</p>
		<p class="clan">Члан 9. </p>
		<p>Настава за стицање звања инвестиционог саветника, обухвата следеће 
		области: </p>
		<p>1. Право, етика и професионални стандарди;</p>
		<p>2. Квантитативни методи;</p>
		<p>3. Економија;</p>
		<p>4. Анализа финансиjских извештаја;</p>
		<p>5. Корпоративне финансије;</p>
		<p>6. Инвестициони инструменти.</p>
		<p class="bold">План наставе за стицање звања портфолио менаџера 
		за лица која имају звање инвестиционог саветника </p>
		<p class="clan">Члан 10. </p>
		<p>Настава за стицање звања портфолио менаџера, за кандидате који су 
		стекли звање инвестиционог саветника, обухвата следеће области: </p>
		<p>1. Квантитативни методи;</p>
		<p>2. Вредновање сложених финансијских инструмената;</p>
		<p>3. Управљање портфолиом.</p>
		<p class="bold">План наставе за стицање звања портфолио менаџера </p>
		<p class="clan">Члан 11. </p>
		<p>Настава за стицање звања портфолио менаџера обухвата следеће области:
		</p>
		<p>1. Професионални стандарди;</p>
		<p>2. Квантитативни методи;</p>
		<p>3. Aнализа финансијских извештаја;</p>
		<p>4. Kорпоративне финансије;</p>
		<p>5. Инвестициони инструменти;</p>
		<p>6. Вредновање сложених финансијских инструмената;</p>
		<p>7. Управљање портфолиом.</p>
		<p class="bold">Предавачи </p>
		<p class="clan">Члан 12. </p>
		<p>(1) Наставу за стицање звања брокера, инвестиционог саветника и 
		портфолио менаџера могу држати лица која имају универзитетско звање из 
		области за коју држе предавања за стицање ових звања. </p>
		<p>(2) Наставу за стицање звања из става 1. овог члана могу држати и 
		признати стручњаци из праксе. </p>
		<p>(3) Стручњаци из праксе могу бити именовани за предавача уколико: </p>
		<p>1. се баве пословима из области за коју се ангажују као предавачи;
		</p>
		<p>2. имају објављене рецензиране радове у реномираним стручним 
		часописима из области коју предају; </p>
		<p>3. имају три године радног искуства стеченог са високом стручном 
		спремом на пословима са хартијама од вредности;</p>
		<p>4. не подлежу примени правних последица осуде. </p>
		<p>(4) Комисија, сагласно наведеним критеријумима, именује предаваче за 
		сваку област за коју се према наставном плану држи настава. </p>
		<p class="bold">Права и обавезе предавача </p>
		<p class="clan">Члан 13. </p>
		<p>(1) Предавачи примају накнаду за одржани час предавања, о чијем 
		износу одлуку доноси Комисија. </p>
		<p>(2) Предавачи су дужни да одржавају часове према утврђеном распореду, 
		на који су дали претходну сагласност у погледу термина. </p>
		<p>(3) У случају изузетне спречености, предавачи су дужни да обезбеде 
		адекватну замену, уз претходну сагласност Комисије. </p>
		<p>(4) За свако предавање за стицање звања предавачи су дужни да 
		припреме одговарајућу презентацију коју на предавању у штампаном облику 
		достављају кандидатима, а Комисији у електронском облику.</p>
		<p>(5) У случају да предавач не поштује процедуре прописане овим 
		правилником, Комисија то лице брише са листе предавача.</p>
		<p class="bold">Полазници </p>
		<p class="clan">Члан 14. </p>
		<p>(1) Наставу за стицање звања брокера могу слушати полазници који 
		имају најмање завршену четворогодишњу средњу школу. </p>
		<p>(2) Наставу за стицање звања инвестиционог саветника и портфолио 
		менаџера могу слушати полазници са завршеним факултетом. </p>
		<p>(3) Наставу за стицање звања портфолио менаџера по скраћеном програму 
		могу слушати полазници који имају звање инвестиционог саветника. </p>
		<p class="bold">Пријављивање полазника </p>
		<p class="clan">Члан 15. </p>
		<p>(1) Полазник се пријављује за похађање наставе у одређеном циклусу 
		достављањем документације у року који је објављен на интернет страници 
		Комисије. </p>
		<p>(2) Под документацијом у смислу става 1. овог члана подразумева се:
		</p>
		<p>1. образац пријаве; </p>
		<p>2. фотокопија дипломе или уверења о завршеној школи, односно 
		факултету; </p>
		<p>3. доказ о уплати накнаде у складу са Правилником о тарифи Комисије.</p>
		<p>(3) Образац пријаве за наставу објављује се на интернет страници 
		Комисије.</p>
		<p>(4) Уколико су дипломе о завршеној школи, односно факултету, стечене 
		у иностранству, поред документације из става 2. овог члана, кандидат 
		подноси доказ о нострификацији те исправе од стране надлежног органа у 
		Републици, сагласно закону којим се уређује средње, више или високо 
		образовање, односно доказ да је започет поступак нострификације. </p>
		<p>(5) Уколико поступак нострификације није завршен најкасније три дана 
		до почетка наставе, сматра се да пријава није комплетна, а кандидат 
		наставу може слушати у првом наредном циклусу по комплетирању 
		документације, односно по достављању нострификоване дипломе стечене у 
		иностранству. </p>
		<p class="bold">Права и обавезе полазника</p>
		<p class="clan">Члан 16. </p>
		<p class="v2-clan-left-1">
		(1) Првог дана наставе полазници добијају распоред предавања за 
		цео циклус.</p>
	<p class="v2-clan-left-1">
	(2) Полазници за стицање звања брокера добијају и одговарајући 
	уџбеник и релевантне законе за праћење наставе и припрему испита.</p>
		<p>(3) Полазници попуњавају на крају сваког предавања листу присутности, 
		а на крају предавања из одређене области и анкету о квалитету предавања.
		</p>
	<p class="hide-change">*Службени гласник РС, број 3/2016</p>
		<p class="clan">III. ИСПИТ </p>
		<p class="bold">Испитни рокови </p>
		<p class="clan">Члан 17. </p>
		<p>(1) Испит за стицање звања брокера организује се, по правилу, у 
		следећим испитним роковима: мартовски, јунски, септембарски и 
		децембарски. </p>
		<p>(2) Испит за стицање звања инвестиционог саветника и портфолио 
		менаџера организује се по правилу, у јануарско-фебруарском и 
		јунско-јулском испитном року. </p>
		<p>(3) Термин полагања испита за стицање звања брокера, инвестиционог 
		саветника и портфолио менаџера објављује се на интернет страници 
		Комисије најмање 20 дана пре датума полагања испита. </p>
		<p class="bold">Пријава испита </p>
		<p class="clan">Члан 18. </p>
		<p>(1) Право да пријаве и полажу испит имају кандидати који су одслушали 
		наставу за стицање звања брокера, инвестиционог саветника, односно 
		портфолио менаџера.</p>
	<p class="v2-clan-left-1">(2) Изузетно од става 1. овог члана право да пријаве и 
	полажу испит за стицање звања брокера, инвестиционог саветника и портфолио 
	менаџера имају и кандидати који нису одслушали наставу уколико у тој и 
	претходној календарској години није била организована настава за стицање 
	одговарајућег звања.</p>
		<p><span class="v2-clan-left-1">(3)</span> Изузетно од става 1. овог члана, право да пријаве и полажу испит 
		за стицање звања брокера, инвестиционог саветника и портфолио менаџера 
		имају и кандидати који су положили било који ниво потребан за стицање 
		звања овлашћеног финансијског аналитичара (CFA).</p>
	<p><span class="hide-change">*Службени гласник РС, број 13/2018</span></p>
		<p class="clan">Члан 19. </p>
		<p>(1) Кандидат се пријављује за полагање испита достављањем испитне 
		пријаве и доказа о уплати накнаде у року који је објављен на интернет 
		страници Комисије. </p>
		<p>(2) Образац пријаве за испит објављује се на интернет страници 
		Комисије. </p>
		<p>(3) Кандидати који су положили било који ниво потребан за стицање 
		звања овлашћеног финансијског аналитичара (CFA), поред документације из 
		става 1. овог члана, достављају и: </p>
		<p>1. оверену фотокопију доказа о завршеној школи, односно факултету,
		</p>
		<p>2. фотокопију доказа о положеном нивоу CFA. </p>
		<p>(4) Одредбе овог правилника о пријави за наставу које се односе на 
		нострификацију дипломе стечене у иностранству, сходно се примењују и на 
		став 4. овог члана. </p>
		<p>(4) Кандидат који није изашао на испит због оправданих разлога 
		(болест, службени пут и др.) подноси писану молбу Комисији, најкасније 
		два дана од дана одржавања испита, да му се уплаћена накнада призна за 
		следећи рок, са образложењем и достављањем одговарајућих доказа о 
		оправданости одсуства са испита. </p>
		<p class="bold">Место и начин полагања испита </p>
		<p class="clan">Члан 20. </p>
		<p>Испит се полаже писано у заказаним терминима, пред испитном комисијом 
		и дежурним сарадницима. </p>
		<p class="bold">Испитна комисија </p>
		<p class="clan">Члан 21. </p>
		<p>(1) Испитну комисију чине компетентни стручњаци из релевантних 
		области, који су, по правилу, и предавачи. </p>
		<p>(2) Комисија именује испитиваче за сваку област која је предмет 
		испитивања. </p>
		<p>(3) Чланови Испитне комисије примају накнаду за припрему и преглед 
		испитних задатака и дежурство на испиту, о чијем износу одлуку доноси 
		Комисија. </p>
		<p class="bold">Обавезе испитивача</p>
		<p class="clan">Члан 22. </p>
		<p>(1) Испитивачи, припремљене испитне задатке, достављају Комисији три 
		дана пре почетка испита ради техничке припреме за реализацију испита.
		</p>
		<p>(2) Изузетно од става 1. овог члана, уколико испитивач припреми 
		испитне задатке у стандардној форми, задатке може донети непосредно на 
		испит, о чему претходно писмено обавештава стручну службу Комисије. </p>
		<p>(3) Испитивач је дужан да, за сваки испитни рок, припреми потребан 
		број група испитних задатака за своју област. </p>
		<p>(4) У случају да испитивач не поштује процедуре прописане овим 
		правилником, Комисија ово лице брише са листе испитивача.</p>
		<p class="bold">Почетак испита </p>
		<p class="clan">Члан 23. </p>
		<p>(1) Испит почиње у тачно заказано време и траје сагласно времену 
		прописаном овим правилником за конкретну испитну област. </p>
		<p>(2) Евентуално закашњење на испит испитивачи могу толерисати, уколико 
		од предвиђеног почетка испита није прошло више од 15 минута, уз услов да 
		у том периоду неко од кандидата није већ напустио салу. </p>
		<p>(3) Кандидат је дужан да, пре почетка испита, стави на увид, дежурном 
		на испиту, личну карту или пасош, ради идентификације. </p>
		<p class="bold">Анонимност</p>
		<p class="clan">Члан 24. </p>
		<p>(1) Испит је анониман. </p>
		<p>(2) Анонимност се обезбеђује тако што кандидат, у присуству дежурног 
		на испиту, уписује предвиђене идентификационе податке на папир, добијен 
		од дежурног на испиту, исти ставља у коверат који затвара (лепи) и исти 
		предаје заједно са испитним задатком. </p>
		<p>(3) Испитни задатак се предаје комплетан и не сме бити обележен било 
		каквим ознакама, што при предаји задатака контролише дежурни на испиту.
		</p>
		<p>(4) Уколико испитивач установи да је кандидат поступио супротно ставу 
		3. овог члана, предати испитни задатак се сматра неважећим и дежурни на 
		испиту сачињава напомену на испитном списку, односно на испитном 
		задатку. </p>
		<p class="bold">Дежурство на испиту</p>
		<p class="clan">Члан 25. </p>
		<p>Испиту, по правилу, присуствује испитивач из одговарајуће области 
		одређен за тај испитни рок и запослени у Комисији.</p>
		<p class="bold">Напуштање испита</p>
		<p class="clan">Члан 26.</p>
		<p>За време трајања испита, кандидат не може напуштати просторију 
		уколико истовремено не преда комплетан испитни задатак. </p>
		<p class="bold">Удаљење са испита</p>
		<p class="clan">Члан 27. </p>
		<p>(1) Уколико дежурни на испиту примети да кандидат користи неко 
		недозвољено средство, као помоћ у току испита, или се понаша на начин 
		који угрожава регуларност испита, одузима испитне задатке том кандидату 
		и недозвољена средства, налаже кандидату да напусти испит, а на одузетим 
		испитним задацима ставља напомену да је кандидат удаљен са испита, 
		разлог и време удаљења. </p>
		<p>(2) У случају из става 1. овог члана, Комисија доноси решење којим 
		кандидату забрањује полагање испита најдуже до годину дана.</p>
		<p class="bold">Шифрирање задатака</p>
		<p class="clan">Члан 28. </p>
		<p>(1) По завршетку испита дежурни на испиту нумеришу задатке, на начин 
		да испитни задатак и коверат једног кандидата добијају исти број или 
		шифру. </p>
		<p>(2) Након нумерисања испитних задатака, стручна служба истог дана или 
		најкасније првог наредног радног дана доставља испитивачима задатке, а 
		затворени коверти се чувају у Комисији до достављања оцењених испитних 
		задатака. </p>
		<p>(3) Сваки од испитивача прегледа задатке из своје испитне области и 
		оцењује их на начин прописан овим правилником. </p>
		<p>(4) Оцењене задатке испитивач доставља Комисији најкасније 15 дана од 
		дана одржавања испита. </p>
		<p class="bold">Записник </p>
		<p class="clan">Члан 29. </p>
		<p>(1) О току испита води се записник. </p>
		<p>(2) Записник садржи: датум и време одржавања испита, имена 
		испитивача, имена дежурних испитивача и запослених у Комисији, број 
		пријављених кандидата за полагање испита, број кандидата који су 
		приступили испиту, као и имена кандидата који су удаљени са испита, 
		односно који су направили прекршај у смислу члана 25. овог правилника.</p>
		<p>(3) Записник потписују дежурни испитивачи и представници стручне 
		службе Комисије.</p>
		<p class="bold">Испитне области </p>
		<p class="clan">Члан 30. </p>
		<p>(1) Испит за стицање звања брокера полаже се из следећих испитних 
		области:</p>
		<p>1. Финансијска тржишта: институције, процеси и изведени финансијски 
		инструменти, </p>
		<p>2. Финансијска анализа и инструменти тржишта капитала,</p>
		<p>3. Правни оквир функционисања финансијских тржишта.</p>
		<p>(2) Испит за стицање звања брокера полаже се као једниствен испит у 
		трајању од 180 минута.</p>
		<p class="clan">Члан 31.</p>
		<p>(1) Испит за стицање звања инвестиционог саветника, полаже се из 
		следећих испитних области:</p>
		<table class="tabela-sa-borderom">
			<tbody><tr>
				<td style="width: 10%" align="center"></td>
				<td style="width: 70%" align="center">
				<p>Испитна област</p>
				</td>
				<td style="width: 20%" align="center">
				<p>Трајање <br>
				испита</p>
				</td>
			</tr>
			<tr>
				<td style="width: 10%">
				<p>1.</p>
				</td>
				<td style="width: 70%">
				<p>Право, етика и професионални стандарди</p>
				</td>
				<td style="width: 20%" class="auto-style1">
				<p>45 минута</p>
				</td>
			</tr>
			<tr>
				<td style="width: 10%">
				<p>2.</p>
				</td>
				<td style="width: 70%">
				<p>Економија</p>
				</td>
				<td style="width: 20%" class="auto-style1">
				<p>45 минута</p>
				</td>
			</tr>
			<tr>
				<td style="width: 10%">
				<p>3.</p>
				</td>
				<td style="width: 70%">
				<p>Анализа финансијских извештаја и корпоративне финансије</p>
				</td>
				<td style="width: 20%" class="auto-style1">
				<p>120 минута</p>
				</td>
			</tr>
			<tr>
				<td style="width: 10%">
				<p>4. </p>
				</td>
				<td style="width: 70%">
				<p>Квантитативни методи и инвестициони инструменти</p>
				</td>
				<td style="width: 20%" class="auto-style1">
				<p>150 минута</p>
				</td>
			</tr>
		</tbody></table>
		<p>(2) Испитне области за стицање звања инвестиционог саветника полажу 
		се у трајању које је прописано ставом 1. овог члана.</p>
		<p class="clan">Члан 32.</p>
		<p>(1) Испит за стицање звања портфолио менаџера, за кандидате који 
		имају звање инвестиционог саветника, полаже се из следећих области:</p>
		<table class="tabela-sa-borderom">
			<tbody><tr>
				<td style="width: 10%" align="center"></td>
				<td style="width: 70%" align="center">
				<p>Испитна област</p>
				</td>
				<td style="width: 20%" align="center">
				<p>Трајање <br>
				испита</p>
				</td>
			</tr>
			<tr>
				<td style="width: 10%">
				<p>1.</p>
				</td>
				<td style="width: 70%">
				<p>Квантитативни методи</p>
				</td>
				<td style="width: 20%" class="auto-style1">
				<p>90 минута</p>
				</td>
			</tr>
			<tr>
				<td style="width: 10%">
				<p>2.</p>
				</td>
				<td style="width: 70%">
				<p>Вредновање сложених финансијских инструмената и управљање 
				портфолиом</p>
				</td>
				<td style="width: 20%" class="auto-style1">
				<p>150 минута</p>
				</td>
			</tr>
		</tbody></table>
		<p>(2) Испитне области за стицање звања портфолио менаџера полажу се у 
		трајању које је прописано ставом 1. овог члана.</p>
		<p class="clan">Члан 33. </p>
		<p>(1) Испит за стицање звања портфолио менаџера, полаже се из следећих 
		области:</p>
		<table class="tabela-sa-borderom">
			<tbody><tr>
				<td style="width: 10%" align="center"></td>
				<td style="width: 70%" align="center">
				<p>Испитна област</p>
				</td>
				<td style="width: 20%" align="center">
				<p>Трајање <br>
				испита</p>
				</td>
			</tr>
			<tr>
				<td style="width: 10%">
				<p>1.</p>
				</td>
				<td style="width: 70%">
				<p>Квантитативни методи</p>
				</td>
				<td style="width: 20%" class="auto-style1">
				<p>90 минута</p>
				</td>
			</tr>
			<tr>
				<td style="width: 10%">
				<p>2.</p>
				</td>
				<td style="width: 70%">
				<p>Анализа финансијских извештаја, корпоративне финансије и 
				професионални стандарди</p>
				</td>
				<td style="width: 20%" class="auto-style1">
				<p>90 минута</p>
				</td>
			</tr>
			<tr>
				<td style="width: 10%">
				<p>3.</p>
				</td>
				<td style="width: 70%">
				<p>Инвестициони инструменти</p>
				</td>
				<td style="width: 20%" class="auto-style1">
				<p>120 минута</p>
				</td>
			</tr>
			<tr>
				<td style="width: 10%">
				<p>4. </p>
				</td>
				<td style="width: 70%">
				<p>Вредновање сложених финансијских инструмената и управљање 
				портфолиом</p>
				</td>
				<td style="width: 20%" class="auto-style1">
				<p>150 минута</p>
				</td>
			</tr>
		</tbody></table>
		<p>(2) Испитне области за стицање звања портфолио менаџера полажу се у 
		трајању које је прописано ставом 1. овог члана.</p>
		<p class="bold">Испитни задатак</p>
		<p class="clan">Члан 34. </p>
		<p>Кандидат добија одштампане испитне задатке на одвојеним папирима за 
		сваку испитну област. Кандидат своје одговоре може дати само на испитном 
		задатку без коришћења додатних папира.</p>
		<p class="clan">Члан 35.</p>
		<p>Испитни задаци за стицање звања брокера, по правилу, садрже: </p>
		<p>1. тест питања отвореног и затвореног типа за чије решавање је, по 
		правилу, предвиђено два минута по питању и то:</p>
		<p>– Испитна област Финансијска тржишта: институције, процеси и изведени 
		финансијски инструменти – 5 питања отвореног и 10 питања затвореног 
		типа,</p>
		<p>– Испитна област Финансијска анализа и инструменти тржишта капитала – 
		5 питања отвореног и 10 питања затвореног типа,</p>
		<p>– Испитна област Правни оквир функционисања финансијских тржишта – 10 
		питања отвореног и 15 питања затвореног типа;</p>
		<p>2. квантитативне захтеве – задаци, проблеми и сл. отвореног и 
		затвореног типа (5-7 краћих захтева у зависности од тежине) за чије 
		решавање је, по правилу, предвиђено пет минута по задатку.</p>
		<p>(2) Испитни задатак из испитне области Правни оквир функционисања 
		финансијских тржишта садржи само тест питања.</p>
		<p class="clan">Члан 36.</p>
		<p>(1) Испитни задатак за стицање звања инвестиционог саветника, односно 
		портфолио менаџера садржи:</p>
		<p>1. тест питања – отвореног и/или затвореног типа за чије решавање је, 
		по правилу, предвиђено два минута по питању;</p>
		<p>2. квантитативни захтеве – отвореног и/или затвореног типа за чије је 
		решавање, по правилу, предвиђено до пет минута по задатку.</p>
		<p>(2) Испитни задатак из испитне области Право, етика и професионални 
		стандарди садржи само тест питања.</p>
		<p class="bold">Начин вредновања испитног задатка 
		на испиту за брокере</p>
		<p class="clan">Члан 37.</p>
		<p>(1) Испитни задатак за стицање звања брокера вреднује се на следећи 
		начин:</p>
		<p>1. Испитне области Финансијска тржишта: институције, процеси и 
		изведени финансијски инструменти и Финансијска анализа и инструменти 
		тржишта капитала</p>
		<p>– отворена тест питања – 20 – 30 поена,</p>
		<p>– затворена тест питања – 30 – 40 поена,</p>
		<p>– квантитативни захтеви – 30 – 40 поена;</p>
		<p>2. Испитна област Правни оквир функционисања финансијских тржишта</p>
		<p>– отворена тест питања – 40 – 50 поена,</p>
		<p>– затворена тест питања – 50 – 60 поена.</p>
		<p class="bold">Оцена на испиту</p>
		<p class="clan">Члан 38.</p>
		<p>(1) Укупни број поена који се може остварити у свакој испитној 
		области за стицање звања брокера, инвестиционог саветника и портфолио 
		менаџера је 100.</p>
		<p>(2) Услов да кандидат положи испит је да оствари најмање 51 поен у 
		свакој од испитних области.</p>
		<p>(3) За нетачне одговоре на тест питањима и код квантитативних захтева 
		(уколико је у поступку решавању задатка примењен потпуно погрешан 
		приступ) додељују се негативни поени у висини једне половине предвиђеног 
		броја поена за то питање, односно квантитативни захтев.</p>
		<p class="bold">Признавање дела испита за стицање звања 
		инвестициони саветник и портфолио менаџер</p>
		<p class="clan">Члан 39.</p>
		<p>(1) Уколико на испиту за стицање звања инвестиционог саветника и 
		портфолио менаџера кандидат добије минимални или већи број поена из 
		члана 38. овог правилника за одређену област, тај број поена признаје се 
		још у три узастопна рока уз услов:</p>
		<p>1. за кандидате који полажу испит за инвестиционог саветника, да 
		имају тај број поена из најмање две од четири испитне области;</p>
		<p>2. за кандидате који полажу испит за портфолио менаџера, да имају тај 
		број поена из најмање две од четири испитне области;</p>
		<p>3. за кандидате који имају звање инвестиционог саветника, а полажу 
		испит за портфолио менаџера, да имају тај број поена из једне од две 
		испитне области.</p>
		<p>(2) Уколико кандидат из става 1. овог члана у три узастопна рока, 
		која Комисија организује, не положи преостале испитне области, дужан је 
		да поново полаже све испитне области.</p>
		<p>(3) Изузетно од става 2 овог члана кандидату се може одобрити статус 
		мировања у случајевима предвиђеним прописима о раду.</p>
		<p class="bold">Утврђивање резултата и идентификација кандидата</p>
		<p class="clan">Члан 40.</p>
		<p>(1) По протеку рока из члана 28. овог правилника, у просторијама 
		Комисије састаје се испитна комисија рада утврђивања резултата.</p>
		<p>(2) Испитна комисија отвара коверте, повезује их према раније 
		извршеној нумерацији са оцењеним испитним задацима и формира извештај о 
		резултатима испита са именима кандидата који потписују сви чланови 
		Испитне комисије.</p>
		<p>(3) Извештај о резултатима испита објављује се на интернет страници 
		Комисије.</p>
		<p class="bold">Право увида и жалбе</p>
		<p class="clan">Члан 41.</p>
		<p>(1) Кандидати могу остварити увид у своје задатке у периоду у коме се 
		може поднети жалба.</p>
		<p>(2) Уколико кандидат сматра да му је повређено неко право, односно да 
		задаци нису тачно вредновани, има право жалбе у року од 8 дана од дана 
		објављивања резултата на интернет страници Комисије.</p>
		<p class="clan">Члан 42.</p>
		<p>Евентуалне жалбе решава Комисија за жалбе, коју именује председник 
		Комисије у саставу: испитивач у том року, један испитивач са листе 
		испитивача из области који није испитивао у том року и један члан 
		Комисије. </p>
		<p class="bold">Сертификат</p>
		<p class="clan">Члан 43.</p>
		<p>(1) Комисија издаје диплому о стеченом звању брокера, инвестиционог 
		саветника, односно портфолио менаџера кандидату који је положио испит.</p>
		<p>(2) Дипломе из става 1. овог члана се, по правилу, додељују у 
		фебруару на дан који се благовремено објављује на интернет страници 
		Комисије.</p>
		<p>(3) До доделе дипломе кандидату се, на његов захтев, издаје уверење о 
		положеном испиту.</p>
		<p class="bold">Регистар и евиденције</p>
		<p class="clan">Члан 44.</p>
		<p>(1) Комисија води регистар лица која су стекла звање брокера, 
		инвестиционог саветника и портфолио менаџера.</p>
		<p>(2) У базу података се уносе подаци о кандидату из пријаве за 
		похађање наставе и подаци о испитним резултатима.</p>
		<p>(3) Пријаве за похађање наставе, извештаји о одржаним циклусима 
		наставе, извештаји о одржаним испитима са записницима о току испита и 
		оствареним резултатима чувају се трајно.</p>
		<p>(4) Испитни задаци се чувају годину дана.</p>
		<p class="clan">IV. НОСТРИФИКАЦИЈА</p>
		<p class="clan">Члан 45.</p>
		<p>Признавање исправе, односно сертификата о звањима стеченим у 
		иностранству за обављање послова брокера, инвестиционог саветника или 
		портфолио менаџера (<span class="italik">у даљем тексту: нострификација</span>) 
		врши Комисија на начин прописан овим правилником.</p>
		<p class="bold">Захтев</p>
		<p class="clan">Члан 46.</p>
		<p>
		<span class="v2-clan-left-1">Нострификацију сертификата о звањима стеченим у иностранству за 
		обављање послова брокера, инвестиционог саветника или портфолио менаџера 
		врши Комисија на начин прописан овим правилником.</span></p>
	<p class="hide-change">
	*Службени гласник РС, број 3/2016</p>
		<p class="bold">Комисија за нострификацију</p>
		<p class="clan">Члан 47.</p>
		<p>(1) Комисија именује Комисију за нострификацију од најмање три члана 
		са листе испитивача за стицање одговарајућег звања.</p>
		<p>(2) Комисија за нострификацију у поступку признавања страног 
		сертификата цени:</p>
		<p>1. наставни програм;</p>
		<p>2. права која даје стечена исправа;</p>
		<p>3. реноме институције која је издала сертификат;</p>
		<p>4. друге околности од значаја за признавање.</p>
		<p class="bold">Извештај Комисије за нострификацију</p>
		<p class="clan">Члан 48.</p>
		<p>Комисија за нострификацију у року од 30 дана од дана подношења 
		комплетног захтева саставља извештај у коме нарочито анализира 
		подударност плана и програма и права која стечено звање даје, и предлаже 
		Комисији области или делове области које кандидат евентуално треба да 
		положи, да би сертификат стечен у иностранству могао бити нострификован 
		и тиме изједначен са сертификатом који даје Комисија за то звање.</p>
		<p class="bold">Решење о нострификацији</p>
		<p class="clan">Члан 49.</p>
		<p>(1) Комисија усваја извештај Комисије за нострификацију и обавештава 
		кандидата да је услов за нострификацију полагање области која се односи 
		на познавање домаћих прописа и евентуално других области или делова 
		области које је предложила Комисија за нострификацију.</p>
		<p class="v2-clan-left-1">
		(2) Изузетно од става 1. овог члана,</p>
	<p class="v2-clan-left-1">
	– ако постоји споразум са надлежним регулаторним телом стране државе 
	које је издало тај сертификат, а разлика наставних програма према извештају 
	Комисије за нострификацију није већа од 10% или</p>
	<p class="v2-clan-left-1">
	– ако кандитат поседује сертификат овлашћеног финансијског 
	аналитичара (CFA ниво III)</p>
	<p class="v2-clan-left-1">
	услов за нострификацију је полагање испитне области која се односи 
	на познавање домаћих прописа.</p>
		<p>(3) Кандидат може полагати испитне области из ст. 1. и 2. овог члана 
		у испитним роковима које организује Комисија сагласно одредбама овог 
		правилника.</p>
		<p>(4) Када кандидат положи области из ст. 1. и 2. овог члана, Комисија 
		доноси решење о нострификацији.</p>
		<p>(5) Решење Комисије је коначно у управном поступку.</p>
		<p>(6) Комисија води евиденцију нострификованих звања и трајно чува 
		документацију.</p>
	<p class="hide-change">
	*Службени гласник РС, број 3/2016</p>
	<p class="v2-bold-1">Признавање звања брокера стечених у 
	региону</p>
	<p class="v2-clan-1">Члан 49а</p>
	<p class="v2-clan-left-1">(1) Лица која су стекла звање брокера у 
	државама чији су регулатори на тржишту капитала дана 30. новембра 2011. 
	године у Београду потписали Декларацију о сарадњи, имају право да похађају 
	програм обуке коју ови регулатори заједнички усвоје.</p>
	<p class="v2-clan-left-1">(2) Програм обуке из става 1. овог члана најмање 
	садржи презентацију закона којима се уређују привредна друштва, тржиште 
	капитала, инвестициони фондови и преузимање акционарских друштава.</p>
	<p class="v2-clan-left-1">(3) Основ програма из става 1. овог члана је 
	упознавање кандидата са правним оквиром одређене државе, са посебним освртом 
	на сличности и разлике законских решења матичне државе у којој је кандидат 
	стекао звање и државе у којој жели да добије дозволу за рад.</p>
	<p class="v2-clan-left-1">(4) Кандидат који по програму из овог члана положи 
	испит за одређену јурисдикцију државе потписнице Декларације, стиче право да 
	послове брокера обавља на територији те државе уз испуњења услова који су 
	прописани релевантним прописима за добијање дозволе за обављање послова 
	брокера.</p>
	<p class="hide-change">*Службени гласник РС, 
	број 68/2012</p>
		<p class="clan">V. ДОЗВОЛА ЗА ОБАВЉАЊЕ ПОСЛОВА</p>
		<p class="bold">Захтев</p>
		<p class="clan">Члан 50.</p>
		<p>(1) Након успешно положеног испита и стицања звања брокера, 
		инвестиционог саветника или портфолио менаџера, лице које жели да обавља 
		ове послове подноси Комисији захтев за давање дозволе за обављање 
		послова брокера, инвестиционог саветника, односно портфолио менаџера.</p>
		<p>(2) Уз захтев из става 1. овог члана подноси се следећа 
		документација:</p>
		<p>1. фотокопија дипломе или уверења о завршеној школи, односно 
		факултету;</p>
		<p>2. фотокопија дипломе о стеченом звању, односно решење о 
		нострификацији;</p>
		<p>3. потврда послодавца о радном искуству са високом стручном спремом 
		на пословима са хартијама од вредности, односно, у случају да је радно 
		искуство стечено у друштву које више не постоји, изјава оверена, дата 
		под кривичном и материјалном одговорношћу, о пословима на којима је 
		кандидат радио;</p>
		<p>4. <span class="v2-clan-left-1">подаци о стажу Републичког фонда за 
		пензијско и инвалидско осигурање</span>, односно уколико је радно искуство 
		стечено у иностранству, други одговарајући документ (фотокопија и 
		превод) којим се доказује да је кандидат био запослен у конкретном 
		друштву;</p>
		<p>5. доказ да не подлеже примени правних последица осуде; </p>
		<p>6. доказ о уплати накнаде према Правилнику о тарифи Комисије.</p>
		<p>(3) Уз захтев за давање дозволе за обављање послова брокера не 
		доставља се доказ о радном искуству из става 2. тач. 3. и 4. овог члана.</p>
		<p>(4) Изузетно од става 2. овог члана подносилац захтева није дужан да 
		подноси документа која је претходно доставио Комисији приликом 
		пријављивања за наставу, испит или нострификацију.</p>
	<p><span class="hide-change">*Службени гласник РС, број 13/2018</span></p>
		<p class="bold">Дозвола</p>
		<p class="clan">Члан 51.</p>
		<p>(1) Комисија даје дозволу за обављање послова брокера, ако подносилац 
		захтева за добијање те дозволе испуњава следеће услове:</p>
		<p>1. да је стекао звање брокера;</p>
		<p>2. да не подлеже примени правних последица осуде.</p>
		<p>(2) Комисија води регистар лица којима је издата дозвола за обављање 
		послова брокера.</p>
		<p class="clan">Члан 52.</p>
		<p>(1) Комисија даје дозволу за обављање послова инвестиционог 
		саветника, односно портфолио менаџера ако подносилац захтева за добијање 
		те дозволе испуњава следеће услове:</p>
		<p>1. да је стекао звање инвестиционог саветника, односно портфолио 
		менаџера;</p>
		<p>2. да има најмање три године радног искуства, са високом стручном 
		спремом, на пословима са хартијама од вредности стеченог у земљи или 
		иностранству.</p>
		<p>3. да не подлеже примени правних последица осуде.</p>
		<p>(2) Радно искуство из става 1. тачка 2. овог члана кандидат може да 
		стекне:</p>
		<p>1. у брокерско-дилерском друштву;</p>
		<p>2. на организованом тржишту хартија од вредности, односно 
		финансијских деривата;</p>
		<p>3. у банци;</p>
		<p>4. у осигуравајућем друштву;</p>
		<p>5. у друштву за управљање инвестиционим, односно пензијским фондом;</p>
		<p>6. у централној банци, органу државне управе, организацији или 
		правном лицу које послове са хартијама од вредности обавља за рачун 
		државе;</p>
		<p>7. у регулаторном телу за надзор над пословањем хартијама од 
		вредности и другим органима управе надлежним за уређење и надзор 
		финансијског тржишта;</p>
		<p>8. као научни радник из области хартија од вредности, привредног 
		права, берзанског пословања, рачуноводствa и ревизије;</p>
		<p>9. у друштвима за ревизију или консалтинг;</p>
		<p>10. у привредном друштву на пословима корпоративног управљања, 
		односно рачуноводства и корпоративних финансија.</p>
		<p>(3) Пословима из става 1. тачка 2. овог члана се сматрају послови:</p>
		<p>1. са корпоративним и државним хартијама од вредности;</p>
		<p>2. са финансијским дериватима;</p>
		<p>3. на међубанкарском тржишту;</p>
		<p>4. повезани са функционисањем финансијског тржишта;</p>
		<p>5. финансијског аналитичара;</p>
		<p>6. кредитни послови;</p>
		<p>7. оцене кредитне способности;</p>
		<p>8. анализе ризика;</p>
		<p>9. инвестиционе анализе (анализе и оцене инвестиционих пројеката);</p>
		<p>10. брокерско-дилерски послови;</p>
		<p>11. финансијског управљања;</p>
		<p>12. састављања финансијских извештаја, уз услов поседовања 
		одговарајућег професионалног звања;</p>
		<p>13. ревизије финансијских извештаја, уз услов поседовања 
		одговарајућег професионалног звања;</p>
		<p>14. контролинга;</p>
		<p>15. други слични послови.</p>
		<p>(4) Комисија води регистар лица којима је издата дозвола за обављање 
		послова инвестиционог саветника, односно портфолио менаџера.</p>
		<p class="bold">Надзор и мере</p>
		<p class="clan">Члан 53.</p>
		<p>Ако у поступку надзора утврди да је лице са дозволом за обављање 
		послова брокера, инвестиционог саветника или портфолио менаџера, 
		извршило повреду одредби Закона, Комисија изриче одговарајућу меру. </p>
		<p class="bold">Одузимање дозволе за рад</p>
		<p class="clan">Члан 54.</p>
		<p>(1) Комисија одузима дозволу за обављање послова брокера, 
		инвестиционог саветника, односно портфолио менаџера лицу уколико утврди:</p>
		<p>1. да је решење о давању дозволе дато на основу нетачних, односно 
		непотпуних података;</p>
		<p>2. да то лице подлеже примени правних последица осуде;</p>
		<p>3. да је то лице извршило повреду одредаба релевантних прописа, а 
		Комисија сматра да је повреда довољно озбиљна и систематска да лице чини 
		неподобним и непоузданим за обављање послова за које му је дата дозвола;</p>
		<p>4. да то лице није поступило на начин и у року утврђеним решењем 
		Комисије о предузимању мера.</p>
		<p>(2) Комисија води регистар лица којима је одузета дозвола за обављање 
		послова брокера, инвестиционог саветника, односно портфолио менаџера.</p>
		<p class="clan">VI. ПРЕЛАЗНЕ И ЗАВРШНЕ ОДРЕДБЕ</p>
		<p class="clan">Члан 55.</p>
		<p>(1) Запослени у Комисији имају право на похађање наставе за стицање 
		звања брокера, инвестиционог саветника и портфолио менаџера и полагање 
		испита у четири испитна рока без накнаде.</p>
		<p>(2) Распоред похађања наставе заинтересованих лица из реда запослених 
		одређују председник и секретар Комисије у складу са потребама службе и 
		то по два запослена у сваком циклусу, независно од броја кандидата из 
		члана 7. овог правилника.</p>
		<p>(3) Права и обавезе запослених из става 2. овог члана могу се 
		регулисати посебним правилником.</p>
		<p>(4) Право на похађање наставе и полагање испита без накнаде у складу 
		са ставом 1. овог члана имају и лица запослена у државним органима која 
		су ангажована на пословима уређења и надзора над тржиштем хартија од 
		вредности, пословима откривања кривичних дела у вези са трговином 
		хартијама од вредности, односно прањем новца.</p>
		<p>(5) Одлуку из става 4. овог члана у зависности од броја пријављених 
		кандидата у одређеном циклусу доноси председник Комисије, али највише за 
		два кандидата који улазе у број прописан чланом 7. овог правилника.</p>
		<p class="clan">Члан 56.</p>
		<p>(1) Даном почетка примене овог правилника престаје да важи Правилник 
		о стицању звања и добијању дозволе за обављање послова брокера, 
		инвестиционог саветника и портфолио менаџера („Службени гласник РС”, бр. 
		17/2008, 42/2008 и 01/2011).</p>
		<p>(2) Кандидати који су одслушали наставу по програму из 2005. године 
		(47–52. циклус наставе за стицање звања брокера) могу полагати испит по 
		важећем програму и литератури.</p>
		<p class="clan">Члан 57.</p>
		<p>Овај правилник ступа на снагу осмог дана од дана објављивања у 
		„Службеном гласнику Републике Србије”.</p>
		<p class="potpis">Број 2/0-01-20-2/12</p>
		<p class="auto-style4">У Београду, 12. јануара 2012. године</p>
		<p class="auto-style4">Председник Комисије,</p>
		<p class="auto-style4">др <span class="bold">Зоран Ћировић,</span> с.р.</p>
	

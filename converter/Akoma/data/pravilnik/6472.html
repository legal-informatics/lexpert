


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
.auto-style2 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 41. Закона о ефикасном коришћењу енергије („Службени гласник РС”, број 25/13), члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС), </p>
				<p>Mинистар енергетикe, развојa и заштитe животне средине доноси</p>
				<p class="odluka-zakon">&nbsp;</p>
				<p class="naslov">ПРАВИЛНИК </p>
				<p class="naslov" style="margin-top: 0">о oзначавању енергетске ефикасности машина за прање веша у домаћинству </p>
				<p class="clan" style="margin-top: 0">"Службени гласник РС", број 24 од 28. фебруара 
				2014.</p>
				<p class="naslov">&nbsp;</p>
				<p class="bold">Предмет и подручје примене</p>
				<p class="clan">Члан 1.</p>
				<p>Овим правилником прописују се захтеви у погледу означавања енергетске ефикасности машина за прање веша у домаћинству које се напајају из електричне мреже, машинa за прање веша у домаћинству с мрежним напајањем које се могу напајати и батеријски и уградних машина за прање веша у домаћинству, као и други подаци о тим производима.</p>
				<p>Овај правилник се не примењује на комбиноване машине за прање и сушење веша у домаћинству.</p>
				<p class="bold">Значење израза</p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) „машина за прање веша у домаћинству” је машина за прање веша у домаћинству која пере, испира и цеди веш центрифугирањем користећи воду и пре свега се користи у непрофесионалне сврхе;</p>
				<p>2) „уградна машина за прање веша у домаћинству” је машина за прање веша у домаћинству предвиђена за постављање у уградно место као што је нпр. припремљен отвор у зиду, при чему се користе делови намештаја;</p>
				<p>3) „аутоматска машина за прање веша у домаћинству” је машина за прање веша у домаћинству у којој се веш у целини пере машином, без посредовања корисника у било којој фази рада;</p>
				<p>4) „комбинована машина за прање и сушење веша у домаћинству” је машина за прање веша у домаћинству која поред функције центрифугирања има и функцију сушења веша која обично подразумева загревање и окретање веша у бубњу;</p>
				<p>5) „програм” је низ унапред дефинисаних операција који је испоручилац означио као подесан за прање одређене врсте веша;</p>
				<p>6) „циклус” је цео процес прања, испирања и центрифугирања, како је то дефинисано за одабрани програм;</p>
				<p>7) „време трајања програма” је време које прође од почетка до завршетка програма, у које се не рачуна време одгађања почетка програма које подеси потрошач;</p>
				<p>8) „номинални капацитет” је највећа маса сувог веша одређене врсте у килограмима, изражена у интервалима од по 0,5 кg, коју према наводима испоручиоца може да опере машина за прање веша при одабраном програму, ако је напуњена у складу са упутством испоручиоца;</p>
				<p>9) „делимично оптерећење” је половина номиналног капацитета машине за прање веша за одређени програм;</p>
				<p>10) „масени удео преостале влаге” је количина влаге коју садржи веш на крају центрифугирања;</p>
				<p>11) „искључено стање” је стање у коме је машина за прање веша искључена помоћу управљачког уређаја или прекидача којима потрошач рукује током уобичајеног коришћења машине како би постигао најмању потрошњу електричне енергије изражене у W, које може да траје неограничено дуго док је машина за прање веша прикључена на електричну мрежу и користи се у складу са упутством испоручиоца; у случајевима кад нема управљачког уређаја или прекидача, „искључено стање” се постиже када се машина за прање веша сама врати у стање устаљене потрошње електричне енергије изражене у W;</p>
				<p>12) „стање мировања” је стање најниже потрошње електричне енергије изражене у W које може да траје неограничено дуго након завршетка програма, без икаквог посредовања потрошача, осим вађења веша из машине;</p>
				<p>13) „истоветна машина за прање веша” је модел машине за прање веша у домаћинству стављен на тржиште са истим номиналним капацитетом, истих техничких карактеристика и учинка, са истом потрошњом енергије и воде и нивоом буке током прања и центрифугирања, као и неки други модел машине за прање веша стављен на тржиште под другом тржишном ознаком од стране истог испоручиоца;</p>
				<p>14) „потрошач” је правно лице, предузетник или физичко лице које купује или се очекује да купи машину за прање веша у домаћинству;</p>
				<p>15) „продајно место” је место на коме су машине за прање веша у домаћинству изложене или на коме се нуде на продају, продају на рате или у закуп.</p>
				<p>Други изрази који су употребљени у овом правилнику а нису дефинисани у ставу 1. овог члана, имају значење дефинисано прописом којим се уређују врсте производа који утичу на потрошњу енергије за које је неопходно означавање потрошње енергије и других ресурса.</p>
				<p class="bold">Подаци и документација везани за предметни производ које обезбеђује испоручилац</p>
				<p class="clan">Члан 3.</p>
				<p>Испоручилац обезбеђује:</p>
				<p>1) да свака машина за прање веша у домаћинству има штампану ознаку чији су изглед и садржај података прописани у члану 5. овог правилника;</p>
				<p>2) доступност листе са подацима о машини за прање веша у домаћинству, у складу са чланом 6. овог правилника;</p>
				<p>3) да техничка документација, прописана у члану 7. овог правилника, буде доступна на захтев надлежним органима Републике Србије;</p>
				<p>4) да свако оглашавањe продаје или изнајмљивања одређеног модела машине за прање веша у домаћинству садржи и класу енергетске ефикасности ако се приликом оглашавања наводе подаци који се односе на потрошњу енергије или на цену;</p>
				<p>5) да сви технички промотивни материјали који се односе на одређени модел машине и описују његове специфичне техничке карактеристике, садрже и класу енергетске ефикасности тог модела.</p>
				<p class="bold">Подаци везани за предметни производ које обезбеђује продавац</p>
				<p class="clan">Члан 4.</p>
				<p>Продавац обезбеђује:</p>
				<p>1) да се на свакој машини за прање веша у домаћинству на продајном месту, на предњој или горњој страни, постави јасна и видљива ознака прописана у члану 5. овог правилника, коју обезбеђује испоручилац;</p>
				<p>2) да се уз машине за прање веша у домаћинству које се продају, изнајмљују или продају на рате, када се од потрошача не може очекивати да види изложен производ, приложе подаци које обезбеђује испоручилац у складу са чланом 8. овог правилника;</p>
				<p>3) да свако оглашавање продаје или изнајмљивања одређеног модела машине за прање веша у домаћинству садржи и класу енергетске ефикасности ако се приликом оглашавања наводе подаци који се односе на потрошњу енергије или на цену;</p>
				<p>4) да сви технички промотивни материјали који се односе на одређени модел машине за прање веша у домаћинству и описују његове специфичне техничке карактеристике, садрже и класу енергетске ефикасности тог модела.</p>
				<p class="bold">Ознака</p>
				<p class="clan">Члан 5.</p>
				<p>На ознаци за машине за прање веша у домаћинству наводе се следећи подаци:</p>
				<p>1) назив испоручиоца или робна марка;</p>
				<p>2) идентификациона ознака модела испоручиоца, односно код, најчешће словнонумерички, по коме се одређени модел машине за прање веша у домаћинству разликује од других модела исте робне марке или истог назива испоручиоца;</p>
				<p>3) класа енергетске ефикасности одређена у складу са Прилогом 2. тачка 1. овог правилника тако да врх стрелице са означеном класом енергетске ефикасности машине за прање веша буде у истој висини са врхом стрелице одговарајуће класе енергетске ефикасности;</p>
				<p>4) пондерисана годишња потрошња енергије (AEC), изражена у kWh/години, израчуната у складу са Прилогом 3. тачка 1. подтач. 1.3 и 1.4. овог правилника и заокружена на најближи цео број;</p>
				<p>5) пондерисана годишња потрошња воде (AWC), изражена у литрима годишње, израчуната у складу са Прилогом 3. тачка 2. подтачка 2.1. овог правилника и заокружена на најближи цео број;</p>
				<p>6) номинални капацитет изражен у кg, за стандардни програм прања памука на 60°C при пуном оптерећењу, или за стандардни програм прања памука на 40°C при пуном оптерећењу, зависно од тога која је вредност мања;</p>
				<p>7) класа ефикасности центрифугирања, како је то наведено у Прилогу 2. тачка 2. овог правилника;</p>
				<p>8) ниво буке током фазе прања и фазе центрифугирања за стандардни програм прања памука на 60°C при пуном оптерећењу, изражен у dB(A) re 1pW, заокружен на најближи цео број.</p>
				<p>Изглед и дизајн ознаке за машине за прање веша и домаћинству дати су у Прилогу 1. овог правилника.</p>
				<p>Подаци из става 1. овог члана означени су на слици број 1. у Прилогу 1. овог правилника римским бројевима од I до VIII. </p>
				<p>Ако је моделу додељена eко-ознака у складу са прописима Европске уније, може се додати и копија те ознаке. </p>
				<p class="bold">Листа са подацима</p>
				<p class="clan">Члан 6.</p>
				<p>Листа са подацима налази се у брошури или другом штампаном материјалу који прати машину за прање веша у домаћинству, а подаци у њој наводе се на српском језику следећим редоследом:</p>
				<p>1) назив испоручиоца или робна марка;</p>
				<p>2) идентификациона ознака модела испоручиоца, односно код, најчешће словнонумерички, по коме се одређени модел машине за прање веша у домаћинству разликује од других модела исте робне марке или истог назива испоручиоца;</p>
				<p>3) номинални капацитет изражен у kg за стандардни програм прања памука на 60°C при пуном оптерећењу, или за стандардни програм прања памука на 40°C при пуном оптерећењу, зависно од тога која је вредност мања;</p>
				<p>4) класа енергетске ефикасности модела у складу са Прилогом 2. тачка 1. овог правилника;</p>
				<p>5) ако је машини за прање веша додељена еко-ознака у складу са прописима Европске уније, може се ставити напомена о томе;</p>
				<p>6) пондерисана годишња потрошња енергије (AEC), изражена у kWh годишње и заокружена на најближи цео број, наводи се као: „Потрошња енергије `X` kWh/години, заснована на 220 стандардних циклуса прања за програме прања памука на 60°C и 40°C при пуном и делимичном оптерећењу и у режиму ниске потрошње енергије. Стварна потрошња енергије зависи од начина како се уређај користи”;</p>
				<p>7) потрошња енергије (E<span class="subscript">t,60</span>, E<span class="subscript">t,60½</span>, E<span class="subscript">t,40½</span>) за стандардни програм прања памука на 60°C при пуном и делимичном оптерећењу, као и за стандардни програм прања памука на 40°C при делимичном оптерећењу; </p>
				<p>8) пондерисана потрошња електричне енергије изражена у W у искљученом стању и у стању мировања;</p>
				<p>9) пондерисана годишња потрошња воде (AWC), изражена у литрима/години и заокружена на најближи цео број, наводи се као: „Потрошња воде `X` литара/години, заснована на 220 стандардних циклуса прања за програме прања памука на 60°C и 40°C при пуном и делимичном оптерећењу. Стварна потрошња воде зависи од начина како се уређај користи”;</p>
				<p>10) класа ефикасности центрифугирања, утврђена у складу Прилогом 2. тачка 2. овог правилника, наводи се као: „Класа ефикасности центрифугирања `X` на скали од G (најмања ефикасност) до A (највећа ефикасност)”, што се може изразити и на други начин под условом да буде јасно да је распон класификације од G (најмања ефикасност) до A (највећа ефикасност); </p>
				<p>11) највећа брзина центрифугирања за стандардни програм прања памука на 60°C при пуном оптерећењу, или за стандардни програм прања памука на 40°C при делимичном оптерећењу, зависно од тога која је вредност мања, као и масени удео преостале влаге за стандардни програм прања памука на 60°C при пуном оптерећењу или за стандардни програм прања памука на 40°C при делимичном оптерећењу, зависно од тога која је вредност већа; </p>
				<p>12) напомена да су „стандардни програм прања памука на 60°C” и „стандардни програм прања памука на 40°C” стандардни програми прања на које се односе подаци на ознаци и у листи са подацима, да су ти програми намењени за прање уобичајено запрљаног памучног веша, као и да су најефикаснији у погледу потрошње енергије и воде;</p>
				<p>13) време трајања програма за „стандардни програм прања памука на 60°C” при пуном и делимичном оптерећењу и за „стандардни програм прања памука на 40°C” при делимичном оптерећењу, изражено у минутима и заокружено на најближи минут;</p>
				<p>14) време трајања стања мировања (Tl), ако машина за прање веша има систем за управљање потрошњом енергије;</p>
				<p>15) ниво буке, изражен у dB(A) re 1 pW и заокружен на најближи цео број, у току прања и центрифугирања за стандардни програм прања памука на 60°C при пуном оптерећењу;</p>
				<p>16) ако је машина за прање веша намењена за уградњу, напомена о томе.</p>
				<p>Једна листа са подацима може се односити на више модела машина за прање веша у домаћинству истог испоручиоца.</p>
				<p>Подаци о машини за прање веша у домаћинству могу се дати у облику копије ознаке која може бити у боји или у црно-белој техници, у ком случају се наводе и подаци из става 1. овог члана који нису приказани на ознаци.</p>
				<p class="bold">Техничка документација</p>
				<p class="clan">Члан 7.</p>
				<p>Техничка документација за машине за прање веша у домаћинству садржи следеће податке:</p>
				<p>1) назив и адресу, односно седиште, испоручиоца;</p>
				<p>2) опис модела машине за прање веша у домаћинству, довољан за једноставну и поуздану идентификацију;</p>
				<p>3) навођење српских стандарда усаглашених са хармонизованим европским стандардима, ако су употребљени;</p>
				<p>4) навођење других техничких стандарда и спецификација, ако су употребљени;</p>
				<p>5) име и потпис овлашћеног лица испоручиоца;</p>
				<p>6) напомену да модел машине за прање веша током циклуса прања (не) ослобађа јоне сребра, која гласи: „Овај производ ослобађа/не ослобађа јоне сребра током циклуса прања.”;</p>
				<p>7) испитне параметре приликом мерења:</p>
				<p>(1) потрошњу енергије;</p>
				<p>(2) време трајања програма;</p>
				<p>(3) потрошњу воде;</p>
				<p>(4) потрошњу електричне енергије у искљученом стању, изражену у W;</p>
				<p>(5) потрошњу електричне енергије у стању мировања, изражену у W;</p>
				<p>(6) време трајања стања мировања;</p>
				<p>(7) масени удео преостале влаге;</p>
				<p>(8) ниво буке;</p>
				<p>(9) највећу брзину центрифугирања;</p>
				<p>8) резултате прорачуна урађених у складу са Прилогом 3. овог правилника.</p>
				<p>Ако су подаци за неки одређени модел машине за прање веша у домаћинству добијени прорачуном на основу конструкције и/или екстраполације података о другим истоветним машинама за прање веша, техничка документација укључује детаљне прорачуне и/или екстраполације, као и извештај о испитивањима које је испоручилац извршио ради провере тачности урађених прорачуна. Подаци укључују и списак свих других истоветних модела машина за прање веша у домаћинству код којих су подаци добијени на исти начин. </p>
				<p class="bold">Подаци који се наводе приликом продаје на даљину</p>
				<p class="clan">Члан 8.</p>
				<p>Приликом продаје на даљину (продаја путем интернета, каталошка продаја и сл.), када се од купца не може очекивати да види изложену машину за прање веша у домаћинству, испоручилац обезбеђује податке који се наводе следећим редоследом: </p>
				<p>1) номинални капацитет изражен у kg памука за стандардни програм прања памука на 60°C при пуном оптерећењу, или за стандардни програм прања памука на 40°C при пуном оптерећењу, зависно од тога која је вредност мања;</p>
				<p>2) класа енергетске ефикасности, како је то дефинисано у Прилогу 2. тачка 1. овог правилника;</p>
				<p>3) пондерисана годишња потрошња енергије изражена у kWh/години, израчуната у складу са Прилогом 3. тачка 1. подтач. 1.3 и 1.4. овог правилника, заокружена на најближи цео број;</p>
				<p>4) пондерисана годишња потрошња воде, изражена у литрима/години, израчуната у складу са Прилогом 3. тачка 2. подтачка 2.1. овог правилника, заокружена на најближи цео број;</p>
				<p>5) класа ефикасности центрифугирања, утврђена у складу са Прилогом 2. тачка 2. овог правилника;</p>
				<p>6) највећа брзина центрифугирања за стандардни програм прања памука на 60°C при пуном оптерећењу, или за стандардни програм прања памука на 40°C при делимичном оптерећењу, зависно од тога која је вредност мања, као и масени удео преостале влаге за стандардни програм прања памука на 60°C при пуном оптерећењу, или за стандардни програм прања памука на 40°C при делимичном оптерећењу, зависно од тога која је вредност већа; </p>
				<p>7) ниво буке, изражен у dB(A) re 1 pW, заокружен на најближи цео број, у фази прања и центрифугирања за стандардни програм прања памука на 60°C при пуном оптерећењу;</p>
				<p>8) ако је машина за прање веша намењена за уградњу, напомена о томе.</p>
				<p>Ако се наводе и други подаци садржани у листи са подацима, наводе се у складу са чланом 7. овог правилника.</p>
				<p>Подаци из овог члана наводе се у тексту са величином и обликом слова оптималним за читање. </p>
				<p class="bold">Мерења</p>
				<p class="clan">Члан 9.</p>
				<p>Да би се омогућила оцена тачности података садржаних у чл. 5–7. овог правилника обављају се мерења применом поузданих, тачних и поновљивих поступака мерења, уз поштовање најсавременијих општепризнатих метода мерења, укључујући методе садржане у српским стандардима који су усаглашени са хармонизованим европским стандардима.</p>
				<p class="bold">Прилози</p>
				<p class="clan">Члан 10.</p>
				<p>Прилози 1–3. одштампани су уз овај правилник и чине његов саставни део. </p>
				<p class="bold">Методологија одређивања класе енергетске ефикасности</p>
				<p class="clan">Члан 11.</p>
				<p>Методологија одређивања класе енергетске ефикасности машина за прање веша у домаћинству ближе је уређена у прилозима 2. и 3. овог правилника.</p>
				<p class="bold">Сходна примена</p>
				<p class="clan">Члан 12.</p>
				<p>Одредбе овог правилника сходно се примењују на машине за прање веша које се не продају за коришћење у домаћинству.</p>
				<p class="bold">Прелазна одредба</p>
				<p class="clan">Члан 13.</p>
				<p>Испоручиоци ће обезбедити захтеве из члана 3. овог правилника у року од три месеца од дана почетка примене овог правилника.</p>
				<p>Продавци ће обезбедити захтеве из члана 4. овог правилника у року од три месеца од дана почетка примене овог правилника.</p>
				<p class="bold">Завршна одредба</p>
				<p class="clan">Члан 14.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">Број 110-00-00140/2013-04</p>
				<p class="auto-style1">У Београду, 21. фебруара 2014. године</p>
				<p class="auto-style1">Министар,</p>
				<p class="auto-style1">проф. др <span class="bold">Зорана Михајловић, </span>с.р.</p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/energetska-efikasnost__opt.jpeg&amp;doctype=reg&amp;abc=cba&amp;eli=true&amp;eliActId=416663&amp;regactid=416663" alt="energetska-efikasnost_Page_1.tiff"></p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/energetska-efikasnost_opt1.jpeg&amp;doctype=reg&amp;abc=cba&amp;eli=true&amp;eliActId=416663&amp;regactid=416663" alt="energetska-efikasnost_Page_2.tiff"></p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/energetska-efikasnost_opt2.jpeg&amp;doctype=reg&amp;abc=cba&amp;eli=true&amp;eliActId=416663&amp;regactid=416663" alt="energetska-efikasnost_Page_3.tiff"></p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/energetska-efikasnost_opt3.jpeg&amp;doctype=reg&amp;abc=cba&amp;eli=true&amp;eliActId=416663&amp;regactid=416663" alt="energetska-efikasnost_Page_4.tiff"></p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/energetska-efikasnost_opt4.jpeg&amp;doctype=reg&amp;abc=cba&amp;eli=true&amp;eliActId=416663&amp;regactid=416663" alt="energetska-efikasnost_Page_5.tiff"></p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/energetska-efikasnost_opt5.jpeg&amp;doctype=reg&amp;abc=cba&amp;eli=true&amp;eliActId=416663&amp;regactid=416663" alt="energetska-efikasnost_Page_6.tiff"></p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/energetska-efikasnost_opt6.jpeg&amp;doctype=reg&amp;abc=cba&amp;eli=true&amp;eliActId=416663&amp;regactid=416663" alt="energetska-efikasnost_Page_7.tiff"></p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/energetska-efikasnost_opt7.jpeg&amp;doctype=reg&amp;abc=cba&amp;eli=true&amp;eliActId=416663&amp;regactid=416663" alt="energetska-efikasnost_Page_8.tiff"></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
		text-align: right;
	}
	</style>


	<div class="story">
			<p class="Basic-Paragraph">На основу члана 3. став 5. Закона о медицинским средствима (,,Службени гласник РСˮ, број 105/17),</p>
			<p class="Basic-Paragraph">Министар здравља доноси</p>
			<p class="odluka-zakon">ПРАВИЛНИК</p>
			<p class="odluka-zakon">о утврђивању статуса производа</p>
			<p class="auto-style1">"Службени гласник РС", број 65 од 24. августа 
			2018.</p>
			<p class="bold">1. Предмет уређивања</p>
			<p class="clan">Члан 1.</p>
			<p class="Basic-Paragraph">Овим правилником уређују се критеријуми и начин утврђивања статуса производа, односно утврђује се да ли је одређени производ медицинско средство.</p>
			<p class="bold">2. Дефиниције</p>
			<p class="clan">Члан 2.</p>
			<p class="Basic-Paragraph">Изрази употребљени у Закону о медицинским средствима (у даљем тексту: Закон) и у овом правилнику имају следеће значење:</p>
			<p class="Basic-Paragraph">1) медицинско средство (опште) је сваки инструмент, апарат, уређај, софтвер, имплант, реагенс, материјал и други производ који се користи самостално или у комбинацији, укључујући и софтвер који је произвођач наменио за дијагностичке или терапеутске сврхе и који је програмска подршка неопходна за његову правилну примену код људи намењену од произвођача, а користи се ради:</p>
			<p class="Basic-Paragraph">(1) утврђивања дијагнозе, превенције, праћења, предвиђања, прогнозе, лечења или ублажавања болести,</p>
			<p class="Basic-Paragraph">(2) утврђивања дијагнозе, праћења, лечења, ублажавања или надомештања повреде или инвалидитета,</p>
			<p class="Basic-Paragraph">(3) испитивања, замене или модификације анатомских или физиолошких или патолошких функција и стања,</p>
			<p class="Basic-Paragraph">(4) обезбеђивања информација путем in vitro испитивања узорака из људске крви, укључујући донације органа, крви и ткива,</p>
			<p class="Basic-Paragraph">(5) контроле или подршке зачећа,</p>
			<p class="Basic-Paragraph">(6) чишћења, дезинфекције или стерилизације медицинских средстава.</p>
			<p class="Basic-Paragraph">Медицинско средство из става 1. ове тачке своју основну намену не испуњава у или на људском организму фармаколошком, имунолошком или метаболичком активношћу, али може у својој функцији бити потпомогнуто таквим средствима;</p>
			<p class="Basic-Paragraph">2) помоћно средство за медицинско средство (прибор) је производ који није медицинско средство, а које је произвођач изричито наменио да се користи у комбинацији с медицинским средством како би се омогућила употреба тог медицинског средства у складу са његовом наменом одређеном од произвођача.</p>
			<p class="Basic-Paragraph">Инвазивно средство за узорковање или оно које се директно примењује на људско тело у сврху узимања узорака не сматра се помоћним средством за in vitro дијагностичко медицинско средство, већ се сматра општим медицинским средством;</p>
			<p class="Basic-Paragraph">3) <span class="italik">in vitro</span> дијагностичко медицинско средство је свако медицинско средство које је реагенс, производ реагенса, калибратор, контролни материјал, комплет реагенаса (у даљем тексту: ,,китˮ), инструмент, апаратура, опрема, софтвер или систем који се користи самостално или у комбинацији, намењен од произвођача за употребу у <span class="italik">in vitro</span> условима за испитивање узорака, укључујући донације крви и ткива хуманог порекла, само или углавном да би се добиле информације које се односе на:</p>
			<p class="Basic-Paragraph">(1) физиолошке или патолошке функције или стања,</p>
			<p class="Basic-Paragraph">(2) конгениталне физичке или менталне аномалије,</p>
			<p class="Basic-Paragraph">(3) предиспозиције за здравствено стање или болест,</p>
			<p class="Basic-Paragraph">(4) одређивање сигурности и компатибилности са потенцијалним примаоцем,</p>
			<p class="Basic-Paragraph">(5) предвиђање одговора или реакција на лечење,</p>
			<p class="Basic-Paragraph">(6) дефинисање или праћење терапијских мера.</p>
			<p class="Basic-Paragraph"><span class="italik">In vitro</span> дијагностичко медицинско средство мора да задовољава и дефиницију медицинског средства. За детаљнији водич о тумачењу дефиниције медицинског средства примењује се водич MEDDEV 2.1/1, а за детаљнији водич о тумачењу дефиниције <span class="italik">in vitro</span> дијагностичког медицинског средства водич MEDDEV 2.14/1.</p>
			<p class="Basic-Paragraph">Посуде за узорке сматрају се <span class="italik">in vitro</span> дијагностичким медицинским средством. Посуде за узорке су медицинска средства вакуумског или невакуумског типа која је произвођач изричито наменио за примарно држање и чување узорака добијених од људског тела у сврху <span class="italik">in vitro</span> дијагностичког испитивања.</p>
			<p class="Basic-Paragraph">Производи за општу лабораторијску употребу не сматрају се <span class="italik">in vitro</span> дијагностичким медицинским средством, осим ако је те производе, због својих карактеристика, произвођач изричито наменио за употребу у <span class="italik">in vitro</span> дијагностичким испитивањима;</p>
			<p class="Basic-Paragraph">4) активно медицинско средство је свако медицинско средство чије деловање зависи од извора електричне енергије или било ког извора енергије који се не напаја директно из људског тела или гравитације;</p>
			<p class="Basic-Paragraph">5) имплантабилно медицинско средство је свако медицинско средство намењено да се у целости или делимично хируршки или медицински угради у људско тело или да се трајно угради у телесни отвор и чија је намена да остане у организму након медицинске процедуре;</p>
			<p class="Basic-Paragraph">6) активно имплантабилно медицинско средство је свако активно медицинско средство намењено да се у целости или делимично хируршки или медицински угради у људско тело или да се трајно угради у телесни отвор и које је намењено да остане у организму након медицинске процедуре;</p>
			<p class="Basic-Paragraph">7) медицинско средство произведено по наруџбини за одређеног пацијента (custom made device) је свако медицинско средство које је специјално произведено по налогу одговарајућег здравственог радника који на личну одговорност специфицира карактеристике дизајна тог медицинског средства и намењено је за одређеног пацијента.</p>
			<p class="Basic-Paragraph">Медицинско средство произведено по наруџбини за одређеног пацијента (custom made device) може да пропише на рецепт, односно налог лице које је за то овлашћено у складу са законом, односно које има одговарајуће професионалне квалификације.</p>
			<p class="Basic-Paragraph">Серијски произведено медицинско средство које је потребно прилагодити специфичним захтевима здравственог радника или другог професионалног корисника не сматра се медицинским средством произведеним по наруџбини;</p>
			<p class="Basic-Paragraph">8) медицинско средство намењено за клиничко испитивање је свако медицинско средство намењено за примену од одговарајућег здравственог радника у спровођењу клиничког испитивања у здравственој установи.</p>
			<p class="Basic-Paragraph">Као лице еквивалентно одговарајућем здравственом раднику у спровођењу клиничког испитивања сматра се и друго лице које је за то овлашћено у складу са законом, односно које има одговарајуће професионалне квалификације за спровођење клиничког испитивања;</p>
			<p class="Basic-Paragraph">9) медицинско средство за једнократну употребу је медицинско средство које је намењено да се употребљава само једном за једног пацијента током једне процедуре. </p>
			<p class="Basic-Paragraph">Медицинско средство за једнократну употребу може током једне процедуре да се употребљава више пута на истом пацијенту или на истом пацијенту у продуженом временском периоду трајања једне процедуре. Критично медицинско средство за једнократну употребу је медицинско средство за једнократну употребу намењено за употребу за хируршке инвазивне процедуре;</p>
			<p class="Basic-Paragraph">10) средство за самотестирање је свако in vitro дијагностичко медицинско средство чија је намена да га користе нестручна лица у кућном окружењу;</p>
			<p class="Basic-Paragraph">11) средство за процену перформансе је свако <span class="italik">in vitro</span> дијагностичко медицинско средство које је произвођач наменио да буде предмет једног или више испитивања за процену перформанси у лабораторијама за медицинске анализе или у било ком другом одговарајућем окружењу ван његових сопствених просторија;</p>
			<p class="Basic-Paragraph">12) калибратор и контролни материјал односе се на сваку супстанцу, материјал или производ намењен за одређивање мерних односа или за проверу карактеристика перформансе медицинског средства у односу на његову намену;</p>
			<p class="Basic-Paragraph">13) резервни део медицинског средства је производ који је саставни део медицинског средства и који се набавља и испоручује искључиво за потребе замене постојећих компонената медицинског средства које је усаглашено са основним захтевима. Резервни део медицинског средства не сматра се медицинским средством;</p>
			<p class="Basic-Paragraph">14) гранични производ (borderline) је производ за који није јасно утврђено да ли је медицинско средство у складу са дефиницијама медицинског средства прописаним Законом и подзаконским прописима донетим за његово спровођење (у даљем тексту: прописи којим се уређују медицинска средства), односно да ли је искључен из примене прописа којим се уређују медицинска средства по њиховом предмету уређивања. Када производ није по дефиницији медицинско средство или га искључује предмет уређивања прописа којим се уређују медицинска средства, примењују се само посебни прописи.</p>
			<p class="bold">3. Примена водича Европске уније</p>
			<p class="clan">Члан 3.</p>
			<p class="Basic-Paragraph">Водич за граничне производе, производе за испоруку лекова и медицинскa средства која садрже, као свој саставни део, помоћну медицинску супстанцу или помоћни дериват људске крви – Прилог 1. (MEDDEV 2.1/3 rev 3 Guidelines relating to the application of: The Council Directive 90/385/EEC on Active implantabile medical devices the Council Directive 93/42/EEC on medical devices), као и Водич за медицинска средства, in vitro дијагностичка медицинска средства, граничне производе и класификацију за произвођаче и тела за оцењивање усаглашености – Прилог 2. (MEDDEV 2.14/1 Guidelines on medical devices IVD Medical Device Borderline and Classification issues a guide for manufacturers and Notified Bodies) одштампани су уз овај правилник и чине његов саставни део.</p>
			<p class="Basic-Paragraph">За утврђивање статуса појединачног производа Агенција за лекове и медицинска средства Србије (у даљем тексту: Агенција) примењује Приручник о граничним производима и класификацији у оквиру регулаторног оквира ЕУ за медицинска средства (MEDDEV Manual on borderline and classification in the community regulatory framework for medical devices, Version 1.18 (12-2017)).</p>
			<p class="Basic-Paragraph">Када произвођач тврди да одређени производ има медицинску природу, а то не може да се поткрепи техничким, клиничким и научним подацима, такав производ не испуњава захтеве прописа којим се уређују медицинска средства, не може да се обележи знаком усаглашености као медицинско средство. За такве производе не може да се тврди да имају медицинску природу, односно не могу се сматрати медицинским средствима. </p>
			<p class="Basic-Paragraph">Дефинисање одређеног производа као медицинског средства, односно тумачење примене правила класификације извршено од надлежног органа у земљи чланици Европске уније (у даљем тексту: ЕУ), односно где се производ ставља на тржиште, по правилу и ако је примењиво, прихвата се у Републици Србији. </p>
			<p class="Basic-Paragraph">Министарство надлежно за послове здравља (у даљем тексту: Министарство) надлежно за доношење прописа о граничним производима и утврђивање статуса производа и класификацију медицинских средстава редовно одржава састанке са телима за оцењивање усаглашености, Агенцијом и произвођачима, односно овлашћеним представницима произвођача на којима се разматрају појединачни случајеви из праксе у циљу обезбеђивања јединственог приступа. Примарни циљ ових састанака је да се обезбеди размена мишљења и постизање консензуса. </p>
			<p class="clan">Члан 4.</p>
			<p class="Basic-Paragraph">Овим правилником преузимају се стандарди ЕУ који су резултат консултација регулаторних органа са свим заинтересованим странама у вези са производима или категоријама производа који су изазивали сумње.</p>
			<p class="Basic-Paragraph">Агенција у поступку утврђивања статуса производа примењује важеће водиче, односно смернице и приручнике из става 1. овог члана и на својој интернет страници објављује и ажурира упућивања на одговарајуће интернет странице на којима се ти прописи налазе.</p>
			<p class="Basic-Paragraph">Агенција у поступку утврђивања статуса производа процењује сваки појединачни производ од случаја до случаја узимајући у обзир његове карактеристике.</p>
			<p class="Basic-Paragraph">Агенција може да се консултује са другим регулаторним органима у Републици Србији и ЕУ у циљу комплетног сагледавања свих аспеката предметног производа.</p>
			<p class="bold">4. Ступање на снагу</p>
			<p class="clan">Члан 5.</p>
			<p class="Basic-Paragraph">Овај правилник ступа на снагу осмог дана од дана објављивања у ,,Службеном гласнику Републике Србијеˮ, а примењује се даном почетка примене Закона о медицинским средствима (,,Службени гласник РСˮ, број 105/17).</p>
			<p class="potpis">Број 110-00-239/2018-06 </p>
			<p class="potpis">У Београду, 16. августа 2018. године</p>
			<p class="potpis">Министар,</p>
			<p class="potpis">асс. др <span class="bold">Златибор Лончар,</span> с.р. </p>
			<p class="auto-style2">Прилог 1.</p>
			<p class="clan">ВОДИЧ ЗА ГРАНИЧНЕ ПРОИЗВОДЕ, ПРОИЗВОДЕ ЗА ИСПОРУКУ ЛЕКОВА И МЕДИЦИНСКA СРЕДСТВА КОЈА САДРЖЕ, КАО СВОЈ САСТАВНИ ДЕО, ПОМОЋНУ МЕДИЦИНСКУ СУПСТАНЦУ ИЛИ ПОМОЋНИ ДЕРИВАТ ЉУДСКЕ КРВИ</p>
			<p class="clan">A. ГРАНИЧНИ ПРОИЗВОДИ: МЕДИЦИНСКО СРЕДСТВО/ЛЕК</p>
			<p class="Basic-Paragraph">Овај водич није потпуна листа медицинских средстава, прибора и лекова. Други детаљни примери дати су у Приручнику о граничним производима и класификацији у регулаторном оквиру ЕУ за медицинска средства који је објављен на интернет страници Европске комисије. Посебна пажња треба да се обрати на производе граничне између медицинских средстава и биљних лекова. Такви случајеви могу бити предмет другог прописа.</p>
			<p class="Basic-Paragraph">Овај документ је ревизија раније објављеног документа у јулу 2001. као MEDDEV 2.1/3 rev 2. </p>
			<p class="Basic-Paragraph">A.1 Увод</p>
			<p class="Basic-Paragraph">Разлика између примене прописа којим се уређују медицинска средства и активна имплантабилна медицинска средства са једне стране и лекови са друге стране, круцијална је за примену и исправно тумачење ових прописа.</p>
			<p class="Basic-Paragraph"> A.2 Општи принципи</p>
			<p class="Basic-Paragraph">Гранични случајеви су случајеви када од самог почетка није јасно да ли предметни производ потпада под примену прописа којим се уређују медицинска средства (општа), активна имплантабилна медицинска средства или лекови.</p>
			<p class="Basic-Paragraph">Да би се на производ примењивали прописи којим се уређују медицинска средства, производ мора да испуњава дефиницију медицинског средства и да не буде искључен од примене прописа којим се уређују медицинска средства, у складу са Законом. </p>
			<p class="Basic-Paragraph">Опште је правило да се производ класификује као медицинско средство (опште), активно имплантабилно медицинско средство или лек. Поступак оцењивања усаглашености или издавања дозволе за лек пре стављања предметног производа на тржиште, стога се води у складу са прописима којим се уређују медицинска средства или у складу са прописима којим се уређују лекови. Ови поступци не могу да буду примењени кумулативно.</p>
			<p class="Basic-Paragraph">Ипак, због дефинисаних особина, нека упућивања су направљена унутар једног режима на специфичне одредбе другог режима.</p>
			<p class="Basic-Paragraph">Дефиниције медицинског средства и лека:</p>
			<p class="Basic-Paragraph">A.2.1 Медицинско средство</p>
			<p class="Basic-Paragraph">A.2.1.1 Дефиниција медицинског средства</p>
			<p class="Basic-Paragraph">Члан 2. тачка 1) Закона дефинише медицинско средство као: </p>
			<p class="Basic-Paragraph">,,сваки инструмент, апарат, уређај, софтвер, имплант, реагенс, материјал и други производ који се користи самостално или у комбинацији, укључујући и софтвер који је произвођач наменио за дијагностичке или терапеутске сврхе и који је програмска подршка неопходна за његову правилну примену код људи намењену од произвођача, а користи се ради:</p>
			<p class="Basic-Paragraph">(1) утврђивања дијагнозе, превенције, праћења, предвиђања, прогнозе, лечења или ублажавања болести,</p>
			<p class="Basic-Paragraph">(2) утврђивања дијагнозе, праћења, лечења, ублажавања или надомештања повреде или инвалидитета,</p>
			<p class="Basic-Paragraph">(3) испитивања, замене или модификације анатомских или физиолошких или патолошких функција и стања,</p>
			<p class="Basic-Paragraph">(4) обезбеђивања информација путем <span class="italik">in vitro</span> испитивања узорака из људске крви, укључујући донације органа, крви и ткива,</p>
			<p class="Basic-Paragraph">(5) контроле или подршке зачећа,</p>
			<p class="Basic-Paragraph">(6) чишћења, дезинфекције или стерилизације медицинских средстава.</p>
			<p class="Basic-Paragraph">Медицинско средство из става 1. ове тачке своју основну намену не испуњава у или на људском организму фармаколошком, имунолошком или метаболичком активношћу, али може у својој функцији бити потпомогнуто таквим средствима.ˮ </p>
			<p class="Basic-Paragraph">Приликом одлучивања да ли се на производ примењује закон којим се уређују лекови или Закон посебна пажња се придаје главном (примарном) начину деловања производа.</p>
			<p class="Basic-Paragraph">По правилу, функција медицинског средства постиже се физичким дејством (укључујући механичко дејство, физичку баријеру, замену или подршку функцији органа или тела итд.).</p>
			<p class="Basic-Paragraph">Примарни намењени начин деловања може да се утврди на основу научних података који се тичу механизама деловања и обележавања и тврдњи произвођача.</p>
			<p class="Basic-Paragraph">Иако су тврдње произвођача важне, није могуће ставити производ у једну или другу категорију супротно важећим научним подацима. Од произвођача се може захтевати да научно оправда разлоге квалификације свог производа.</p>
			<p class="Basic-Paragraph">Следеће дефиниције фармаколошког, имунолошког или метаболичког деловања намењене су да буду водич у значењу ових термина:</p>
			<p class="Basic-Paragraph">,,Фармаколошко деловањеˮ је интеракција између молекула супстанце и ћелијске структуре, уобичајено рецептора, који резултује директним одговором или блокира одговор другом агенсу. Иако није сасвим поуздан критеријум, присуство корелације дозе и одговора индикативно је за фармаколошки ефекат.</p>
			<p class="Basic-Paragraph">,,Имунолошко деловањеˮ је дејство у или на тело које се постиже стимулацијом и/или мобилизацијом ћелија, односно учествовањем производа у специфичној имунолошкој реакцији.</p>
			<p class="Basic-Paragraph">,,Метаболичко деловањеˮ је дејство које укључује измену, укључујући заустављање, покретање или промену брзине нормалних хемијских процеса који учествују и који су доступни за нормалне функције тела.</p>
			<p class="Basic-Paragraph">Напомена: чињеница да се сам производ метаболише или не, не имплицира да он постиже или не постиже своје примарно намењено дејство метаболичким деловањем.</p>
			<p class="Basic-Paragraph">Медицинско средство може да буде допуњено у својој функцији фармаколошким, имунолошким или метаболичким деловањем, али чим ово деловање није помоћно у односу на примарно намењено дејство, производ више не испуњава дефиницију медицинског средства.</p>
			<p class="Basic-Paragraph">Тврдње о производу сачињене у складу са његовим начином, односно механизмом деловања могу, у овом контексту, представљати значајан фактор за његову квалификацију као медицинског средства.</p>
			<p class="Basic-Paragraph">Ови принципи могу бити илустровани нпр. коштаним цементима. Обичан коштани цемент без антибиотика је медицинско средство јер постиже своје примарно намењено деловање (фиксирање протезе) физичким деловањем. Коштани цементи који садрже антибиотике, где примарно намењено деловање остаје фиксирање протезе, су такође медицинска средства. У овом случају деловање антибиотика, које смањује могућност настанка инфекције током операције, јасно је помоћно. Ако је ипак, примарно намењено деловање испорука антибиотика, производ више не испуњава дефиницију медицинског средства. </p>
			<p class="Basic-Paragraph">A.2.1.2 Примери медицинског средства</p>
			<p class="Basic-Paragraph">Следећи примери треба да, у погледу њиховог примарног намењеног деловања, генерално буду сматрани медицинским средствима ако задовољавају релевантне критеријуме; функција неких медицинских средстава назначена у овим примерима може бити допуњена присуством лековите супстанце где таква супстанца има помоћно дејство дејству медицинског средства:</p>
			<p class="Basic-Paragraph">1) коштани цемент; </p>
			<p class="Basic-Paragraph">2) дентални материјали за испун;</p>
			<p class="Basic-Paragraph">3) материјали за затварање, апроксимацију или адхезију ткива (нпр. цијаноакрилати, адхезиви на бази фибрина који није хуманог порекла);</p>
			<p class="Basic-Paragraph">4) ресорптивни материјали који се користе у остео-синтези (нпр. игле или завртњи за кости произведени коришћењем полимлечне киселине);</p>
			<p class="Basic-Paragraph">5) хируршки конци, ресорптивни конц; </p>
			<p class="Basic-Paragraph">6) испуни и потпоре за мека и тврда ткива (нпр. калцијум фосфат, материјали на бази силицијум диоксида);</p>
			<p class="Basic-Paragraph">7) испуни за шупљине кости намењени за поправку дефекта кости где је примарно деловање медицинског средства физичко или као матрица која обезбеђује запремину и потпору за остеокондукцију;</p>
			<p class="Basic-Paragraph">8) интраутерина медицинска средства, осим производа као што су интраутерини контрацептиви чија је примарна сврха ослобађање прогестогена;</p>
			<p class="Basic-Paragraph">9) кесе за крв; </p>
			<p class="Basic-Paragraph">10) системи намењени чувању и третирању крви;</p>
			<p class="Basic-Paragraph">Напомена: системи намењени сакупљању, складиштењу и чувању крви и компонената крви и као помоћна функција, третману крви и компонената крви где се овај ефекат постиже ван људског тела, класификују се као медицинска средства ако обезбеђују да било који резидуални материјал није намењен да свој ефекат постигне када су крв или ћелије поново уведени у тело, нпр. системи који садрже хемикалије које се активирају светлошћу да би смањиле вирусно оптерећење, где није намењено да количина преосталих хемикалија има ефекат приликом трансфузије.</p>
			<p class="Basic-Paragraph">Ова напомена не покрива супстанце уведене у вантелесни крвоток; </p>
			<p class="Basic-Paragraph">11) гасови и течности за очне ендотампонаде; </p>
			<p class="Basic-Paragraph">12) сепаратори ћелија, укључујући оне који садрже фиксна антитела за везивање ћелија; </p>
			<p class="Basic-Paragraph">13) прекривке за ране, које могу бити у облику течности, гелова и паста итд. (нпр. хидроколоиди, хидрогелови); </p>
			<p class="Basic-Paragraph">14) хемостатски производи нпр., фластери и прашкови где је хемостатски ефекат резултат физичких карактеристика производа или површинских својстава материјала. Ово укључује производе као што су калцијум алгинат или оксидисана целулоза где адхезија тромбоцита на површину покреће адхезију и агрегацију тромбоцита; </p>
			<p class="Basic-Paragraph">15) концентрати за хемодијализу; </p>
			<p class="Basic-Paragraph">16) вентили за смањење притиска и регулатори; </p>
			<p class="Basic-Paragraph">17) раствори намењени за механичко испирање (нпр. раствор за испирање бешике, раствор за испирање ока),</p>
			<p class="Basic-Paragraph">Напомена: Ако раствор садржи медицинску супстанцу као што је хлорхексидин, где је главна намена да се обезбеди локални антимикробни ефекат, тај производ је лек. Раствори који садрже супстанце за друге сврхе, нпр. антимикробни агенс као конзерванс раствора, остају медицинска средства;</p>
			<p class="Basic-Paragraph">18) медицинска средства као што су катетери, проводници и стентови који садрже или инкорпорирају радио изотопе где се радиоактивни изотоп као такав не отпушта у тело, који се користи на пример у кардиологији ради спречавања рестенозе.</p>
			<p class="Basic-Paragraph">A.2.1.3 Дефиниција помоћног средства за медицинско средство (прибор)</p>
			<p class="Basic-Paragraph">Члан 2. тачка 2) Закона дефинише прибор: </p>
			<p class="Basic-Paragraph">,,помоћно средство за медицинско средство (прибор)ˮ је производ који није медицинско средство, а које је произвођач изричито наменио да се користи у комбинацији с медицинским средством како би се омогућила употреба тог медицинског средства у складу са његовом наменом одређеном од произвођача.</p>
			<p class="Basic-Paragraph">A.2.1.4 Примери прибора медицинског средства</p>
			<p class="Basic-Paragraph">Следећи производи потпадају под дефиницију ,,прибораˮ: </p>
			<p class="Basic-Paragraph">1) производи за негу контактних сочива (дезинфекција, чишћење, испирање и хидрирајући раствори укључујући и оне који помажу убацивање, односно ношење контактних сочива без терапијских тврдњи); </p>
			<p class="Basic-Paragraph">2) дезинфекциона средства специфично намењена за употребу са медицинским средствима (нпр. са ендоскопима);</p>
			<p class="Basic-Paragraph">Напомена: на вишенаменска дезинфекциона средства или средства за стерилизацију не примењују се прописи којим се уређују медицинска средства; на њих се примењују прописи којима се уређују биоциди;</p>
			<p class="Basic-Paragraph">3) лубриканти специфично намењени за употребу заједно са медицинским средствима (нпр. за рукавице, ендоскопе, кондоме); </p>
			<p class="Basic-Paragraph">4) прашкови и пасте за заштиту коже (кожна баријера) или други производи за негу коже специфично намењени за употребу са стома производима; </p>
			<p class="Basic-Paragraph">5) гасови за покретање криосонди и хируршких инструмената.</p>
			<p class="Basic-Paragraph">A.2.2. Лек</p>
			<p class="Basic-Paragraph">A.2.2.1 Дефиниција лека</p>
			<p class="Basic-Paragraph">У складу са прописима којима се уређују лекови, лек се дефинише као једно од следећег:</p>
			<p class="Basic-Paragraph">,,1) свака супстанца или комбинација супстанци за коју се показало да има својства за лечење или превенцију болести код људи; </p>
			<p class="Basic-Paragraph">2) свака супстанца или комбинација супстанци која може да се користи или примени на људима или да се поново успостави, побољша или измени физиолошка функција путем фармаколошког, имунолошког или метаболичког дејства или да се постави медицинска дијагноза.” </p>
			<p class="Basic-Paragraph">Ова дефиниција садржи два правца, један који се односи на презентацију, а други на функцију. Производ представља лек ако је покривен једним или другим или са оба ова правца.<span class="superscript">1</span></p>
			<p class="Basic-Paragraph">Због дефиниције лека, супстанце које се користе или примењују на људима да успоставе медицинску дијагнозу, чак и ако испуњавају своју функцију физичким или хемијским деловањем, а не фармаколошким, имунолошким или метаболичким деловањем у смислу напред описаног, сматрају се лековима. </p>
			<p class="Basic-Paragraph">Дефиниција лека мора да се примени од случаја до случаја и мора да буде тумачена у складу са судском праксом држава чланица ЕУ и судском праксом Европског суда правде. </p>
			<p class="Basic-Paragraph">У случају сумње, где узимајући у обзир све његове карактеристике производ потпада под дефиницију лека и под дефиницију производа у складу са посебним прописом примењују се прописи којима се уређују лекови.</p>
			<p class="Basic-Paragraph">Став 5. ове подтачке примењује се само ако на основу процене од случаја до случаја, узимајући у обзир све карактеристике производа, предметни производ може да потпадне и под дефиницију лека и под дефиницију медицинског средства. У том случају примењују се прописи којим се уређују лекови. Прописи којима се уређују лекови и прописи којим се уређују медицинска средства не могу да се примене кумулативно.</p>
			<p class="Basic-Paragraph">Приликом одлучивања да ли производ потпада под дефиницију лека или под дефиницију медицинског средства посебна пажња посвећује се примарном начину деловања.</p>
			<p class="Basic-Paragraph">A.2.2.2 Примери лекова:</p>
			<p class="Basic-Paragraph">Следећи примери генерално се сматрају лековима јер задовољавају релевантне критеријуме: </p>
			<p class="Basic-Paragraph">1) спермицидни препарати; </p>
			<p class="Basic-Paragraph">2) гасови намењени за анестезију и инхалациону терапију (нпр. кисеоник, медицински ваздух који се испоручује у контејнерима) укључујући и њихове примарне контејнере, Напомена: ови гасови се такође користе у операцијама минималног приступа. Међутим, производ намењен искључиво за операцију минималног приступа је медицинско средство; </p>
			<p class="Basic-Paragraph">3) топикални дезинфицијенси (антисептици) за употребу на пацијентима;</p>
			<p class="Basic-Paragraph">4) хемостатици и производи за затварање који узајамно реагују са каскадом коагулације кроз фармаколошки процес тј. примарни начин деловања није механички (нпр. одређени колагени који имају молекуларну структуру способну за површинску независну доказану интеракцију са тромбоцитним рецепторима и стога постижу адхезију тромбоцита кроз фармаколошки процес); </p>
			<p class="Basic-Paragraph">5) вода за ињекције, интра-венске течности и друге течности за убризгавање лекова и плазма-експандери; </p>
			<p class="Basic-Paragraph">6) <span class="italik">in vivo</span> дијагностичка средства, нпр. рендгенска контрастна средства, агенси за побољшање нуклеарне магнетне резонанце, флуоресцентне офталмолошке траке за дијагностичке сврхе, раствори-носачи за стабилизацију микромехурића за ултразвучно снимање, радиофармацеутици за дијагностичку примену; </p>
			<p class="Basic-Paragraph">7) гасови за in vivo дијагностичке сврхе, укључујући плућну функцију, тестове, нпр. угљен-диоксид за васкуларне дијагностичке сврхе; </p>
			<p class="Basic-Paragraph">8) антациди; </p>
			<p class="Basic-Paragraph">9) флуоридни стоматолошки препарати; </p>
			<p class="Basic-Paragraph">Напомена: стоматолошки препарати са типичним начином деловања медицинског средства, као што су цементи или лакови који садрже флуорид, су медицинска средства, при чему флуорид има помоћно деловање деловању медицинског средства<span class="superscript">2</span>;</p>
			<p class="Basic-Paragraph">10) раствори примењени in vivo на локалну циркулацију за хлађење органа током операције.</p>
			<p class="f">––––––––</p>
			<p class="f">1	<span lang="en-GB">12 Cf., for the former Directive 65/65/EEC: ECJ, C-290/90 of 20.5.1992 “Eye lotions”, ECR 1992 I-3317, para. 9</span></p>
			<p class="f">2	Такође погледати прописе којим се уређује козметика</p>
			<p class="clan">Б. ПРОИЗВОДИ ЗА ИСПОРУКУ ЛЕКА И МЕДИЦИНСКА СРЕДСТВА КОЈА КАО СВОЈ САСТАВНИ ДЕО САДРЖЕ ПОМОЋНУ ЛЕКОВИТУ СУПСТАНЦУ ИЛИ ПОМОЋНИ ДЕРИВАТ ЉУДСКЕ КРВИ</p>
			<p class="Basic-Paragraph">Б.1 Увод</p>
			<p class="Basic-Paragraph">Термин ,,надлежни органˮ у смислу овог водича користи се да упути на тело надлежно за евалуацију захтева за стављање лека на тржиште (нпр. Агенција, надлежни орган земље чланице ЕУ, Европска агенција за лекове (EMA)). </p>
			<p class="Basic-Paragraph">Циљ овог водича је да обезбеди заинтересованим странама одговарајуће смернице о процедуралним аспектима како би се олакшала консултативна процедура надлежног органа и тела за оцењивање усаглашености о:</p>
			<p class="Basic-Paragraph">1) лековима, у складу са прописима којим се уређују лекови, који чине саставни део медицинског средства и делују на тело помоћним дејством у односу на дејство медицинског средства; </p>
			<p class="Basic-Paragraph">2) лековима који су састојци или деривати људске крви или људске плазме, у складу са прописима којим се уређују лекови, који чине саставни део медицинског средства и делују на тело са дејством које је помоћно дејству медицинског средства. </p>
			<p class="Basic-Paragraph">Ове супстанце у даљем тексту називају се: ,,помоћне лековите супстанцеˮ и ,,помоћни деривати људске крвиˮ. </p>
			<p class="Basic-Paragraph">Б.2 Производи за испоручивање лекова који се сматрају лековима</p>
			<p class="Basic-Paragraph">Ова категорија укључује медицинско средство које је намењено да испоручи лек у случају где медицинско средство и лек чине интегрални производ који је намењен искључиво за употребу у датој комбинацији и који се не може поново употребити.</p>
			<p class="Basic-Paragraph">У складу са прописима којима се уређују медицинска средства, на појединачни производ у односу на сигурност и перформансе примењују се прописи којим се уређују лекови, али се примењују и релевантни основни захтеви Прилога 1. Анекс I подзаконског прописа којим се уређују основни захтеви за медицинска средства. </p>
			<p class="Basic-Paragraph">Б.2.1 Примери производа за испоруку лекова који се сматрају лековима:</p>
			<p class="Basic-Paragraph">1) претходно напуњени шприцеви (напуњени леком); </p>
			<p class="Basic-Paragraph">2) аеросоли који садрже лек;</p>
			<p class="Basic-Paragraph">3) распршивачи претходно напуњени одређеним леком;</p>
			<p class="Basic-Paragraph">4) фластери за трансдермалну испоруку лека;</p>
			<p class="Basic-Paragraph">5) импланти који садрже лек у полимерном матриксу чија је примарна сврха ослобађање лека, на пример пластичне перле које садрже антибиотик за лечење коштаних инфекција или матрикс, односно носач за ослобађање остеоиндуктивних протеина у околну кост; </p>
			<p class="Basic-Paragraph">6) интраутерни контрацептиви чија је примарна сврха ослобађање прогестогена; </p>
			<p class="Basic-Paragraph">7) средства за једнократну употребу за јонторефорезу која садрже лек; </p>
			<p class="Basic-Paragraph">8) производи за третман ране који садрже матрикс, односно носач чија је примарна сврха примена лекова, на пример облоге ране које садрже антимикробни агенс, где је примарно деловање облоге испорука агенса рани у сврху контроле инфекције; </p>
			<p class="Basic-Paragraph">9) привремени испуни за канал корена зуба, који садрже лекове, чија је примарна сврха испорука лека. </p>
			<p class="Basic-Paragraph">Б.3 Производи за испоруку лека регулисани као медицинска средства</p>
			<p class="Basic-Paragraph">Ова категорија односи се на медицинско средство које је намењено за примену лека у складу са прописима којим се уређују лекови.</p>
			<p class="Basic-Paragraph">У том случају, медицинско средство је уређено прописима којима се уређују медицинска средства (општа) или прописима којима се уређују активна имплантабилна медицинска средства и не утичу на одредбе прописа којим се уређују лекови у односу на лек. </p>
			<p class="Basic-Paragraph">Б.3.1 Примери производа за испоруку лека регулисани као медицинска средства:</p>
			<p class="Basic-Paragraph">1) пумпе за испоруку лека;</p>
			<p class="Basic-Paragraph">2) имплантабилне пумпе за инфузију;</p>
			<p class="Basic-Paragraph">3) медицинско средство за јонтофорезу;</p>
			<p class="Basic-Paragraph">4) распршивач;</p>
			<p class="Basic-Paragraph">5) Шприц, млазница за убризгавање;</p>
			<p class="Basic-Paragraph">6) спејсери/усници за употребу са мерно-дозним инхалаторима;</p>
			<p class="Basic-Paragraph">7) отворени приступни системи.</p>
			<p class="Basic-Paragraph">Б.4 Медицинска средства која као саставни део садрже помоћну лековиту супстанцу</p>
			<p class="Basic-Paragraph">Прописи којим се уређују медицинска средства (општа) и којима се уређују активна имплантабилна медицинска средства специфицирају случај медицинског средства које као свој саставни део садржи супстанцу која делује као допуна дејству медицинског средства. </p>
			<p class="Basic-Paragraph">Овај случај односи се на медицинска средства која као саставни део садрже супстанцу која, ако се користи посебно, може да се сматра леком у складу са прописима којим се уређују лекови и која делује на организам као допуна дејству медицинског средства.</p>
			<p class="Basic-Paragraph">Напомена: супстанца инкорпорирана у медицинско средство мора да испуњава следеће услове:</p>
			<p class="Basic-Paragraph">1) ако се користи посебно, може да се сматра леком;</p>
			<p class="Basic-Paragraph">2) делује на људски организам;</p>
			<p class="Basic-Paragraph">3) делује као допуна дејству медицинског средства. </p>
			<p class="Basic-Paragraph">Медицинско средство садржи помоћну лековиту супстанцу као свој интегрални део, у складу са прописима којима се уређују медицинска средства и прописима којима се уређују активна имплантабилна медицинска средства, само ако су медицинско средство и супстанца физички или хемијски комбиновани у време примене (нпр. имплантација, апликација итд.). </p>
			<p class="Basic-Paragraph">Б.4.1 Примери медицинских средстава која као саставни део садрже помоћну лековиту супстанцу</p>
			<p class="Basic-Paragraph">1) катетери обложени хепарином или антибиотским агенсом; </p>
			<p class="Basic-Paragraph">2) коштани цементи који садрже антибиотик; </p>
			<p class="Basic-Paragraph">3) испуни за канал корена зуба који садрже лековите супстанце за помоћним деловањем; </p>
			<p class="Basic-Paragraph">4) испуни меких ткива који садрже локални анестетик; </p>
			<p class="Basic-Paragraph">5) испуни за коштане шупљине намењени поправци коштаних дефеката, где је примарно дејство медицинског средства физичко деловање или матрикс, односно носач, које обезбеђује запремину и потпору за остеокондукцију и где је помоћна лековита супстанца инкорпорирана да помогне и допуни деловање матрикса повећањем раста коштаних ћелија. У таквим случајевима допунска природа одређује се перформансом самог матрикса и обимом повећања раста због присуства супстанце. Узимајући у обзир општу сврху производа, када лековита супстанца има такав ефекат да њена помоћна природа не може да буде јасно утврђена, производ треба да се посматра у складу са концептом система за испоруку лека; </p>
			<p class="Basic-Paragraph">6) кондоми превучени спермицидима;</p>
			<p class="Basic-Paragraph">7) електроде са врхом обложеним стероидом; </p>
			<p class="Basic-Paragraph">8) облоге за ране, хируршке или баријерне прекривке (укључујући прекривке од тила) са антимикробном супстанцом; </p>
			<p class="Basic-Paragraph">9) интраутерини контрацептиви који садрже бакар или сребро;</p>
			<p class="Basic-Paragraph">10) офталмолошки раствор примарно намењен за испирање који садржи компоненте које подржавају метаболизам ендотелних ћелија рожњаче;</p>
			<p class="Basic-Paragraph">11) коронарни стентови са отпуштањем лека.</p>
			<p class="Basic-Paragraph">Треба имати у виду да просто облагање производа хемикалијом не значи да је та хемикалија лековита супстанца. На пример, хидроапатит, који се често користи као облога за ортопедске и стоматолошке импланте, не сматра се лековитом супстанцом. Друге облоге које су у употреби и нису лековите супстанце су хидромери и фосфорилхолини.</p>
			<p class="Basic-Paragraph">Б.5 Медицинска средства која као саставни део садрже дериват људске крви</p>
			<p class="Basic-Paragraph">Исто правило примењује се на медицинско средство и активно имплантабилно медицинско средство које као саставни део садржи супстанцу која, ако се користи посебно, може да се сматра леком који је саставни део или дериват људске крви или људске плазме у складу са законом којим се уређују лекови и која може да делује на људски организам као допуна дејству медицинског средства. </p>
			<p class="Basic-Paragraph">То медицинско средство оцењује се и одобрава у складу са прописима којима се уређују медицинска средства или прописима којима се уређују активна имплантабилна медицинска средства. </p>
			<p class="clan">Ц. ПОСТУПАК КОНСУЛТАЦИЈА О МЕДИЦИНСКИМ СРЕДСТВИМА КОЈА КАО САСТАВНИ ДЕО САДРЖЕ ПОМОЋНУ ЛЕКОВИТУ СУПСТАНЦУ ИЛИ ПОМОЋНИ ДЕРИВАТ ЉУДСКЕ КРВИ</p>
			<p class="Basic-Paragraph">Ц.1 Сврха поступка консултација о медицинским средствима која као саставни део садрже помоћну лековиту супстанцу или помоћни дериват људске крви</p>
			<p class="Basic-Paragraph">За медицинска средства која као саставни део садрже помоћну лековиту супстанцу, тело за оцењивање усаглашености ће, пошто је верификовало корисност супстанце као саставног дела медицинског средства и узимајући у обзир предвиђену намену средства, тражити научно мишљење Агенције, односно надлежног органа о квалитету и сигурности супстанце укључујући клинички профил односа користи и ризика који потиче од инкорпорирања супстанце у медицинско средство.</p>
			<p class="Basic-Paragraph">За медицинска средства која као саставни део садрже помоћни дериват људске крви, тело за оцењивање усаглашености ће, пошто је верификовало корисност супстанце као саставног дела медицинског средства и узимајући у обзир предвиђену намену медицинског средства, затражити научно мишљење Агенције, односно EMA о квалитету и сигурности те супстанце укључујући клинички профил односа користи и ризика који потиче од инкорпорирања деривата људске крви у медицинско средство.</p>
			<p class="Basic-Paragraph">Напомена: Поступак консултација је једино примењив за медицинска средства која садрже супстанцу која делује на организам као допуна дејству медицинског средства. Из тог разлога, на пример, раствор за контактна сочива који садржи антисептични агенс који не делује на организам са дејством које је помоћно дејству медицинског средства, већ чији је циљ да очува раствор (конзерванс), не потпада под овај поступак.</p>
			<p class="Basic-Paragraph">У складу са Прилогом 1. Анекс I тачка 7.4. и Прилогом 2. Анекс I тачка 10. подзаконског прописа којим се уређују основни захтеви за медицинска средства, квалитет, сигурност и корисност помоћне лековите супстанце инкорпориране у медицинско средство морају да се верификују аналогно методама прописаним законом којим се уређују лекови и прописима донетим за његово спровођење. Ово је даље разрађено у тачки Ц.3. </p>
			<p class="Basic-Paragraph">Оцењивање корисности и сигурности има посебан значај када се примењује на помоћну лековиту супстанцу која има помоћно дејство у производу који је комбинација медицинског средства и лека. </p>
			<p class="Basic-Paragraph">Аспект корисности односи се на разлог, односно објашњење за употребу лековите супстанце у односу на специфичну предвиђену намену медицинског средства. Односи се на погодност лековите супстанце да достигне своје намењено деловање и да су потенцијални инхерентни ризици (аспекти сигурности) због лековите супстанце оправдани у односу на корист која треба да се добије у оквиру предвиђене намене медицинског средства. </p>
			<p class="Basic-Paragraph">Путем поступка консултација, надлежни орган може да учини доступним релевантне информације које се односе на ризик повезан са употребом супстанце (нпр. који резултирају из фармаковигиланце).</p>
			<p class="Basic-Paragraph">Ц.2 Тело за оцењивање усаглашености иницира консултације о медицинском средству које као саставни део садржи помоћну лековиту супстанцу или помоћни дериват људске крви следећим поступцима:</p>
			<p class="Basic-Paragraph">1) Тело за оцењивање усаглашености обезбеђује да подаци прибављени од произвођача у вези са медицинским средством и његовом предвиђеном наменом укључују специфичне сегменте који се тичу помоћне лековите супстанце или помоћног деривата људске крви инкорпорираних у медицинско средство. Презентација података у форми ,,Обавештења подносиоцу захтеваˮ може да олакша преглед надлежног органа (Реф: ,,Правила која уређују лекове у ЕУ, волумен 2Б); </p>
			<p class="Basic-Paragraph">2) Тај сегмент укључује податке који се тичу квалитета, сигурности и корисности помоћне лековите супстанце или помоћног деривата људске крви, са одговарајућим детаљима у односу на информације које се достављају са медицинским средством када се ставља на тржиште да би се дозволила процена наведених особина;</p>
			<p class="Basic-Paragraph">3) Осим за деривате људске крви и за лекове који се одобравају централизованим поступком од EMA када је консултација са Агенцијом, односно EMA обавезна, произвођач бира надлежни орган у консултацији са телом за оцењивање усаглашености. Агенција, односно EMEA може такође да буде консултована нпр. када је одређена супстанца укључена у лек процењен од Агенције или EMEA. </p>
			<p class="Basic-Paragraph">Ц.3 Документација коју тело за оцењивање усаглашености обезбеђује надлежном органу</p>
			<p class="Basic-Paragraph">Због широког спектра медицинских средстава која као свој саставни део садрже помоћну лековиту супстанцу или помоћни дериват људске крви, неопходан је флексибилан приступ захтевима за податке. Ипак, информације се базирају у принципу, на обим прописан законом којим се уређују лекови и прописима донетим за његово спровођење (Annex I Directive 2001/83/EC, as amended by Commission Directive 2003/63/EC23). Предвиђено је да, када је предмет консултација добро позната лековита супстанца са утврђеном наменом, сви аспекти сигурности и корисности не захтевају се и многи наслови могу бити адресирани упућивањем на литературу, укључујући стандардне уџбенике, искуство и друге опште доступне информације. Све наслови треба адресирати или са релевантним подацима или образложити недостатак података. Ово може бити засновано на процени ризика произвођача.</p>
			<p class="Basic-Paragraph">За нове активне супстанце и познате супстанце у неутврђеној намени свеобухватни подаци потребни су да би задовољили захтеве прописане законом којим се уређују лекови и прописима донетим за његово спровођење (Annex I Directive 2001/83/EC). Процена таквих активних супстанци спроводи се у складу са принципима процене нове активне супстанце.</p>
			<p class="Basic-Paragraph">Посебна пажња посвећује се „EMA препоруци о процедуралним аспектима и захтевима досијеа за консултације са телом за оцењивање усаглашености о помоћној лековитој супстанци и помоћном деривату људске крви инкорпорираним у медицинско средство, EMEA/CHMP/401993/2005.ˮ (ова препорука обезбеђује релевантним странама информације о процедуралним аспектима поступка консултација са Агенцијом, односно EMA о помоћној лековитој супстанци и помоћном деривату људске крви инкорпорираним у медицинско средство као саставни део, као и да буде водич о захтевима за податке и форми захтева за консултације), као и објављеним водичима надлежних органа држава чланица ЕУ и Агенције о захтевима документације потребне за консултације.</p>
			<p class="Basic-Paragraph">1. Опште информације: </p>
			<p class="Basic-Paragraph">Општи опис медицинског средства укључујући тврдње произвођача у односу на сврху инкорпорирања помоћне лековите супстанце или помоћног деривата људске крви заједно са проценом резултата процене ризика. </p>
			<p class="Basic-Paragraph">2. Документација о квалитету: </p>
			<p class="Basic-Paragraph">a) за саму помоћну лековиту супстанцу или сам помоћни дериват људске крви: </p>
			<p class="Basic-Paragraph">– Релевантни делови CTD – Модула 3 у складу са формом ,,Обавештења подносиоцу захтеваˮ (Реф: ,,Правила која уређују лекове у ЕУˮ, волумeн 2Б). Релевантни делови обезбеђују се у зависности да ли је помоћна лековита супстанца или помоћни дериват људске крви активни фармацеутски састојак или формулисани лек, </p>
			<p class="Basic-Paragraph">– Информације о активној супстанци могу да се обезбеде у форми Матер фајла за активне супстанце (Active Substance Master File, ASMF)<span class="superscript">3</span>, структуиране у складу са Модулом 3.2.S CTD-а. Посебна пажња посвећује се важећем CHMP водичу о квалитету о ASMF<span class="superscript">4</span> ,</p>
			<p class="Basic-Paragraph">– Где је примењиво, упућује се на националну односно европску фармакопеју (Ph. Eur.) или у одсуству одговарајуће националне или Ph. Eur. монографије на националну фармакопеју државе чланице ЕУ. Ако није доступна монографију државе чланице ЕУ упућује се на другу националну монографију или спецификацију произвођача и методе анализе,</p>
			<p class="Basic-Paragraph">– CTD – Модул 2.3 (Сажетак о квалитету лека) у складу са формом ,,Обавештења подносиоцу захтеваˮ (Реф: ,,Правила која уређују лекове у ЕУ, волум 2Б);</p>
			<p class="Basic-Paragraph">б) за помоћну лековиту супстанцу или помоћни дериват људске крви инкорпориран у медицинско средство: </p>
			<p class="Basic-Paragraph">– Квалитативне и квантитативне појединости конституената: </p>
			<p class="Basic-Paragraph">опис помоћне лековите супстанце или помоћног деривата људске крви и количину (дајући опсег где је то прикладно) помоћне лековите супстанце или помоћног дериватa људске крви инкорпорираних у медицинско средство. Ако је помоћна лековита супстанца или помоћни дериват људске крви модификован током инкорпорирања у медицинско средство, релевантне информације морају да се обезбеде,</p>
			<p class="Basic-Paragraph">– Опис метода производње:</p>
			<p class="Basic-Paragraph">општи опис је већ део захтева који се подноси телу за оцењивање усаглашености; обезбеђује се део који се односи на инкорпорисање помоћне лековите супстанце или помоћног деривата људске крви у медицинско средство, </p>
			<p class="f">––––––––</p>
			<p class="f">3	This option does not apply to biological substances</p>
			<p class="f">4	http://www.emea.europa.eu/htms/human/humanguidelines/quality.htm </p>
			<p class="Basic-Paragraph">– Контроле полазних материјала: </p>
			<p class="Basic-Paragraph">обезбеђују се спецификације за помоћну лековиту супстанцу или помоћни дериват људске крви, </p>
			<p class="Basic-Paragraph">– Контролни тестови који се спроводе у фази процеса производње медицинског средства: </p>
			<p class="Basic-Paragraph">ове информације потребне су само ако су директно релевантне за квалитет помоћне лековите супстанце или помоћног деривата људске крви инкорпорираних у медицинско средство, </p>
			<p class="Basic-Paragraph">– Финални контроли тестови помоћне лековите супстанце или помоћног деривата људске крви у медицинском средству: </p>
			<p class="Basic-Paragraph">квалитативни и квантитативни тестови спроведени за контролу помоћне лековите супстанце или помоћног деривата људске крви инкорпорираних у медицинско средство: </p>
			<p class="Basic-Paragraph">– Стабилност: </p>
			<p class="Basic-Paragraph">информације дефинисане да покажу да помоћна лековита супстанца или помоћни дериват људске крви одржава своју жељену функцију током дефинисаног животног века медицинског средства укључујући, узимајући у обзир услове чувања препоручене од произвођача, потенцијалну интеракцију са другим производима и потенцијалну деградацију помоћне лековите супстанце или помоћног деривата људске крви; </p>
			<p class="Basic-Paragraph">3) Неклиничка документација </p>
			<p class="Basic-Paragraph">– Неклиничка фармакологија: </p>
			<p class="Basic-Paragraph">Фармакодинамика – овај део се односи на намењено деловање помоћне лековите супстанце или помоћног деривата људске крви у контексту њиховог инкорпорирања у медицинско средство. </p>
			<p class="Basic-Paragraph">– Фармакокинетика: </p>
			<p class="Basic-Paragraph">Претпоставља се да се фармакокинетичке студије не захтевају за већину случајева. Неке или све следеће области морају бити одговарајуће обрађене:</p>
			<p class="Basic-Paragraph">Опис локалне и системске изложености помоћној лековитој супстанци или помоћном деривату људске крви, </p>
			<p class="Basic-Paragraph">Кад ниво изложености флуктуира (површина испод криве), максимални ниво и трајање изложености узима се у обзир, </p>
			<p class="Basic-Paragraph">Кад се сматра могућим да потенцијални нивои системске изложености могу да представљају забринутост у погледу сигурности, установљава се максимални ниво концентрације у плазми, указујући дужну пажњу индивидуалној варијабилности, </p>
			<p class="Basic-Paragraph">Нова активна супстанца захтева информације о отпуштању из медицинског средства и ако је релевантно, о апсорпцији, дистрибуцији, метаболизму и излучивање (површина испод криве и евентуални метаболити, ако је релевантно),</p>
			<p class="Basic-Paragraph">– Токсичност (укључујући токсичност након примене једне дозе, токсичност при поновљеном дозирању, гено токсичност, карциногеност и репродуктивну и развојну токсичност, како је применљиво): </p>
			<p class="Basic-Paragraph">Може да се упути на познате токсиколошке профиле помоћне лековите супстанце или помоћног деривата људске крви. У случају нове активне супстанце, обезбеђују се резултати тестова токсичности, узимајући у обзир релевантне CHMP водиче. То може да укључи информације о токсичности и биокомпатибилности медицинског средства које могу да буду доступне из процене у складу са EN 10993 серијом стандарда, односно хармонизованим српским стандардима, </p>
			<p class="Basic-Paragraph">– Локална толеранција: </p>
			<p class="Basic-Paragraph">Посебно је важно када пут изложености помоћној лековитој супстанци или помоћном деривату људске крви може да буде другачији од њихове конвенционалне апликације. Обезбеђују се релевантни резултати тестирања медицинског средства у складу са EN ISO 10993, односно хармонизованим српским стандардом или, где је одговарајуће, информације из научне литературе; </p>
			<p class="Basic-Paragraph">4) Клиничка евалуација</p>
			<p class="Basic-Paragraph">Пошто су медицинска средства која као саставни део садрже дериват људске крви класе III, клинички подаци формирају део информација која се обезбеђују телу за оцењивање усаглашености из прилога 1, 2. и 3. анекси II или III који чине саставни део подзаконског прописа којим се уређују основни захтеви за медицинска средства. Ови подаци односе се на захтеве за клиничку евалуацију медицинског средства које садржи помоћну лековиту супстанцу или помоћни дериват људске крви како је прописано Прилогом 1. Анекс X и Прилогом 3. Анекс VII подзаконског прописа којим се уређују основни захтеви за медицинска средства. Ти подаци се баве сигурношћу медицинског средства у целини. Корисности помоћне лековите супстанце или помоћног деривата људске крви инкорпорираних у медицинско средство приступа се клиничком евалуацијом или упућивањем на други део досијеа, ако је примењиво.</p>
			<p class="Basic-Paragraph">Одговарајућа методологија за клиничка испитивања медицинских средстава описана је у EN ISO 14155, односно хармонизованом српском стандарду – Клиничка испитивања медицинских средстава за хумане испитанике – Део 1: Општи захтеви и EN ISO 14155– Клиничка испитивања медицинских средстава за хумане испитанике – Део 2: План клиничког испитивања. </p>
			<p class="Basic-Paragraph">Посебна пажња посвећује се специфичним водичима (нпр. EMA водичима о клиничкој и претклиничкој евалуацији током поступка консултација о лековитим супстанцама садржаним у коронарним стентовима који отпуштају лек, смернице МЕДДЕВ 2.7.1 Додатак 1 – клиничка евалуација коронарних стентова); </p>
			<p class="Basic-Paragraph">5) Обележавање </p>
			<p class="Basic-Paragraph">Детаљи достављени од произвођача о обележавању или информације које се обезбеђују са медицинским средством у односу на помоћну лековиту супстанцу или помоћни дериват људске крви, достављају се надлежном органу да помогну у разумевању сигурности и корисности помоћне лековите супстанце или помоћног деривата људске крви заједно са медицинским средством. </p>
			<p class="Basic-Paragraph">Ц.4 Поступак консултација о медицинском средству које као свој саставни део садржи помоћну лековиту супстанцу или помоћни дериват људске крви: </p>
			<p class="Basic-Paragraph">a) Тело за оцењивање усаглашености, пошто је од надлежног органа затражило да обезбеди мишљење о помоћној лековитој супстанци или помоћном деривату људске крви и његовој примени, споразумева се са надлежним органом о следећим питањима: временским распоредима (роковима), модалитетима за добијање даљих информација, укључујући clock stop, накнадама и практичним аранжманима за подношење података. </p>
			<p class="Basic-Paragraph">Даље детаље о поступку који треба испратити за консултацију са Агенцијом, односно ЕМА детаљно су описане у ,,ЕМЕА препоруци о процедуралним аспектима и захтевима досијеа за консултације са ЕМЕА од тела за оцењивање усаглашености о помоћној лековитој супстанци или помоћном деривату људске крви инкорпорираном у медицинско средство EMEA/CHMP/401993/2005ˮ;</p>
			<p class="Basic-Paragraph">Агенција може да објави и свој водич за консултације на својој интернет страници; </p>
			<p class="Basic-Paragraph">б) Тело за оцењивање усаглашености чини доступним надлежном органу све релевантне податке из тачке C.3 заједно са сопственом верификацијом корисности помоћне лековите супстанце или помоћног деривата људске крви инкорпорираних у медицинско средство; </p>
			<p class="Basic-Paragraph">в) Надлежни орган прегледа податке обезбеђене од тела за оцењивање усаглашености. Узима у обзир употребу помоћне лековите супстанце или помоћног деривата људске крви аналогно постојећим информацијама које се односе на познату примену и одговарајуће особине сигурности, квалитета и корисности када могу да буду релевантне за специфичну предвиђену намену медицинског средства које као свој саставни део садржи помоћну лековиту супстанцу или помоћни дериват људске крви; </p>
			<p class="Basic-Paragraph">г) Током поступка консултација тело за оцењивање усаглашености може да повуче захтев и тражи мишљење другог релевантног надлежног органа. У том случају претходно консултовани надлежни орган треба да буде информисан о имену новог надлежног органа; </p>
			<p class="Basic-Paragraph">д) Надлежни орган информише тело за оцењивање усаглашености о свом мишљењу, узимајући у обзир процес производње и податке који се односе на корисност инкорпорирања помоћне лековите супстанце или помоћног деривата људске крви у медицинско средство како је одредило тело за оцењивање усаглашености<span class="superscript">5</span>; </p>
			<p class="Basic-Paragraph">ђ) Научно мишљење надлежног органа мора да буде укључено у документацију о медицинском средству. Мишљење мора да буде сачињено у року од 210 дана од дана пријема валидне документације<span class="superscript">6</span> у складу са законом, а овај период искључује clock stop; </p>
			<p class="Basic-Paragraph">е) За медицинска средства која садрже помоћну лековиту супстанцу, тело за оцењивање усаглашености приликом доношења своје одлуке посвећује дужну пажњу ставовима израженим у овим консултацијама. Оно саопштава своју одуку надлежном органу.<span class="superscript">7</span> </p>
			
			<p class="Basic-Paragraph">Тело за оцењивање усаглашености узима у обзир мишљење надлежног органа и процењује да ли ће да одобри производ, после разматрања свих аспеката односа користи и ризика у предвиђеној или очекиваној употреби производа или алтернативно да одбије производ. Одређене сугестије надлежног органа могу да се усвоје од произвођача да би производ био прихватљив.</p>
			<p class="Basic-Paragraph">Тело за оцењивање усаглашености информише надлежни орган који се консултује о одлуци коју је донело, и када та одлука одступа од мишљења надлежног органа то се приказује. Када тело за оцењивање усаглашености добије негативно мишљење надлежног органа за лекове консултује се са надлежним органом за медицинска средства пре издавања сертификата. </p>
			<p class="Basic-Paragraph">За медицинско средство које садржи помоћни дериват људске крви, тело за оцењивање усаглашености посвећује дужну пажњу мишљењу Агенције, односно EMA приликом доношења своје одлуке. Тело за оцењивање усаглашености може да не изда сертификат ако је мишљење Агенције, односно EMA негативно. Оно саопштава своју финалну одлуку Агенцији, односно EMA<span class="superscript">8</span>;</p>
			<p class="Basic-Paragraph">ж) Где су направљене измене помоћне лековите супстанце инкорпориране у медицинско средство (посебно у вези са пореклом, процесом производње, количином и методом инкорпорације), тело за оцењивање усаглашености мора бити информисано о изменама и оно консултује релевантни надлежни орган за лекове (тј. орган који је укључен у иницијалне консултације) у циљу потврђивања да су квалитет и сигурност помоћне лековите супстанце одржани. Надлежни орган узима у обзир податке везане за корисност инкорпорирања супстанце у медицинско средство како је одређено од тела за оцењивање усаглашености, како би обезбедио да измене немају негативан утицај на установљени профил користи и ризика који потиче од додавања супстанце у медицинско средство<span class="superscript">9</span>;</p>
			<p class="Basic-Paragraph">з) Када надлежни орган за лекове (тј. орган који је укључен у иницијалне консултације) прибави информације о помоћној лековитој супстанци, које могу да имају утицај на установљени профил односа користи и ризика од додавања супстанце у медицинско средство, обезбеђује телу за оцењивање усаглашености савет, да ли ова информација има утицај на установљени профил односа користи и ризика од додавања супстанце у медицинско средство или не. Тело за оцењивање усаглашености узима ажурирано мишљење приликом поновног разматрања у поступку оцењивања усаглашености.<span class="superscript">10</span></p>
			<p class="f">––––––––</p>
			<p class="f">5	Прилог 1. Анекс I тачка 7.4. ст. 2. и 3. и Прилог 3. Анекс I тачка 10. ст. 1. и 3. подзаконског прописа којим се уређују основни захтеви за медицинска средства</p>
			<p class="f">6	Прилог 1. Анекс II тачка 4.3. ст. 2. и 3. и Прилог 3. Анекс II тачка 5. ст. 2. и 3. подзаконског прописа којим се уређују основни захтеви медицинска средства</p>
			<p class="f">7	Прилог 1. Анекс II тачка 4.3. став 2. и Прилог 3. Анекс II тачка 5. став 2. подзаконског прописа којим се уређују основни захтеви за медицинска средства</p>
				<p class="f">8	Прилог 1. Анекс II тачка 4.3. став 3. и Прилог 3. Анекс II тачка 5. став 3. подзаконског прописа којим се уређују основни захтеви за медицинска средства</p>
			<p class="f">9	Прилог 1. Анекс I тачка 7.4. став 4. и Прилог 3. Анекс I тачка 10. став 4. подзаконског прописа којим се уређују основни захтеви за медицинска средства</p>
			<p class="f">10	Прилога 1. Анекс I тачка 7.4. став 5. и Прилог 3. Анекс I тачка 10. став 5. подзаконског прописа којим се уређују основни захтеви за медицинска средства</p>
			<p class="clan">Д. ПОСТУПАК ПРИЈАВЉИВАЊА НЕЖЕЉЕНИХ ИНЦИДЕНАТА</p>
			<p class="Basic-Paragraph">Прописи којима се уређује да ли је производ медицинско средство или лек одређују који поступак се прати за пријављивање нежељених инцидената; лекови морају да задовоље захтеве фармаковигиланце, а медицинска средства захтеве система вигиланце. Напомена: Доступни су подзаконски прописи којим се уређује вигиланца медицинских средстава, односно фармаковигиланца. </p>
			<p class="auto-style2">Прилог 2.</p>
			<p class="clan">ВОДИЧ ЗА МЕДИЦИНСКА СРЕДСТВА, IN VITRO ДИЈАГНОСТИЧКА МЕДИЦИНСКА СРЕДСТВА, ГРАНИЧНЕ ПРОИЗВОДЕ И КЛАСИФИКАЦИЈУ ЗА ПРОИЗВОЂАЧЕ И ТЕЛА ЗА ОЦЕЊИВАЊЕ УСАГЛАШЕНОСТИ </p>
			<p class="Basic-Paragraph">Овај водич није потпуна листа <span class="italik">in vitro</span> дијагностичких медицинских средстава, прибора и медицинских средстава. Други детаљни примери дати су у Приручнику о граничним производима и класификацији у регулаторном оквиру ЕУ за медицинска средства који је објављен на интернет страници Европске комисије. </p>
			<p class="Basic-Paragraph">Овај документ је ревизија раније објављеног документа у јануару 2004 као MEDDEV 2.14/1 rev 1. </p>
		
			<p class="clan">IN VITRO ДИЈАГНОСТИЧКА МЕДИЦИНСКА СРЕДСТВА: ПИТАЊА ГРАНИЧНИХ ПРОИЗВОДА</p>
			<p class="Basic-Paragraph">1. Увод</p>
			<p class="Basic-Paragraph">Разграничење између прописа којима се уређују <span class="italik">in vitro</span> дијагностичка медицинска средства и других прописа, а посебно оних којима се уређују медицинска средства (општа) је од круцијалног значаја за њихову правилну примену. Квалификација производа као <span class="italik">in vitro</span> дијагностичко медицинско средство има утицај на:</p>
			<p class="Basic-Paragraph">1) основне захтеве и поступак оцењивања усаглашености;</p>
			<p class="Basic-Paragraph">2) одговарајуће техничке спецификације под претпоставком усаглашености (заједничке техничке спецификације и хармонизовани стандарди);</p>
			<p class="Basic-Paragraph">3) избор одговарајућег тела за оцењивање усаглашености које ће спровести поступак оцењивања усаглашености. </p>
			<p class="Basic-Paragraph">Разграничење између прописа којима се уређују <span class="italik">in vitro</span> дијагностичка медицинска средства и прописа којима се уређују медицинска средства (општа) је од фундаменталног значаја, те је препознато да се мора даље објаснити практичним водичем.</p>
			<p class="bold">Део А – Квалификација</p>
			<p class="Basic-Paragraph">1. Генерални принципи квалификације </p>
			<p class="Basic-Paragraph">Приликом одлучивања да ли се на производ примењују прописи којима се уређују <span class="italik">in vitro</span> дијагностичка медицинска средства примарно се узима у обзир члан 2. тачка 3) Закона.</p>
			<p class="Basic-Paragraph">1.1. Дефиниција <span class="italik">in vitro</span> дијагностичког медицинског средства:</p>
			<p class="Basic-Paragraph"><span class="italik">In vitro</span>&nbsp;дијагностичко медицинско средство је свако медицинско средство које је реагенс, производ реагенса, калибратор, контролни материјал, кит, инструмент, апаратура, опрема, софтвер или систем који се користи самостално или у комбинацији, намењен од произвођача за употребу у&nbsp;in vitro&nbsp;условима за испитивање узорака, укључујући донације крви и ткива хуманог порекла, само или углавном да би се добиле информације које се односе на:</p>
			<p class="Basic-Paragraph">1) физиолошке или патолошке функције или стања;</p>
			<p class="Basic-Paragraph">2) конгениталне физичке или менталне аномалије;</p>
			<p class="Basic-Paragraph">3) предиспозиције за здравствено стање или болест;</p>
			<p class="Basic-Paragraph">4) одређивање сигурности и компатибилности са потенцијалним примаоцем;</p>
			<p class="Basic-Paragraph">5) предвиђање одговора или реакција на лечење;</p>
			<p class="Basic-Paragraph">6) дефинисање или праћење терапијских мера.</p>
			<p class="Basic-Paragraph">Основне карактеристике<span class="italik"> in vitro</span>&nbsp;дијагностичког медицинског средства су:</p>
			<p class="Basic-Paragraph">1) да је примарна намена <span class="italik">in vitro</span>&nbsp;дијагностичког медицинског средства да обезбеди информацију о једној или више следећих медицинских сврха:</p>
			<p class="Basic-Paragraph">(1) информацију о физиолошком стању, нпр. тест менопаузе, тест овулације, тест трудноће,</p>
			<p class="Basic-Paragraph">(2) информације о патолошком стању, нпр. тестирање на HIV,</p>
			<p class="Basic-Paragraph">(3) информације о конгениталној аномалији, нпр. процена ризика од тризомије,</p>
			<p class="Basic-Paragraph">(4) одређивање предиспозиције за здравствено стање или болест,</p>
			<p class="Basic-Paragraph">(5) одређивање сигурности и компатибилности са потенцијалним примаоцем, нпр. одређивање крвне групе АБО система,</p>
			<p class="Basic-Paragraph">(6) предвиђање одговора или реакција на лечење,</p>
			<p class="Basic-Paragraph">(7) дефинисање или праћење терапијских мера, нпр. одређивање дигитокина.</p>
			<p class="Basic-Paragraph">Тестови за детекцију злоупотребе дрога/алкохола намењени за примену прекршајних прописа нису <span class="italik">in vitro</span>&nbsp;дијагностичка медицинска средства;</p>
			<p class="Basic-Paragraph">2) <span class="italik">In vitro</span> дијагностичко медицинско средство може да обезбеди ове информације – самостално или у комбинацији са другим производом или медицинским средством;</p>
			<p class="Basic-Paragraph">3) <span class="italik">In vitro</span> дијагностичко медицинско средство се користи за испитивање узорака хуманог порекла и где се такви узорци никада не враћају у тело.</p>
			<p class="Basic-Paragraph">Напомена: ако никакви узорци нису укључени или се испитивање дешава у или на људском телу (<span class="italik">in vivo</span>), медицинска средства намењена да се користе за ово испитивање нису <span class="italik">in vitro</span> дијагностичка медицинска средства. (видети подтач. 2.3. и 2.4. овог дела). </p>
			<p class="Basic-Paragraph">Примери:</p>
			<p class="Basic-Paragraph">1) пулсни оксиметар који емитује светлост кроз врх прста и апсорбује инфрацрвено светло, за мерење односа окси/деоксихемоглобина није <span class="italik">in vitro</span> дијагностичко медицинско средство; </p>
			<p class="Basic-Paragraph">2) систем за континуирану контролу глукозе у крви где се аналитичка функција спроводи истовремено са континуираним сакупљањем узорка није <span class="italik">in vitro</span> дијагностичко медицинско средство;</p>
			<p class="Basic-Paragraph">3) <span class="italik">In vitro</span> дијагностичко медицинско средство се користи <span class="italik">in vitro</span> за испитивање узорака из људске крви. </p>
			<p class="Basic-Paragraph">Напомена: медицинско средство за детекцију нпр. патолошких агенаса у окружењу није <span class="italik">in vitro</span> дијагностичко медицинско средство.</p>
			<p class="Basic-Paragraph">Из дефиниције произлази да, како би био квалификован као <span class="italik">in vitro</span> дијагностичко медицинско средство, производ мора да одговара дефиницији медицинског средства и да буде намењен од произвођача за употребу у медицинске сврхе.</p>
			<p class="Basic-Paragraph">У складу са чланом 2. тачка 22) Закона, намена је употреба за коју је медицинско средство намењено у складу са подацима које је произвођач навео приликом обележавања, у упутству за употребу, односно у промотивном материјалу. </p>
			<p class="Basic-Paragraph">Постоје случајеви када постоје ,,тврдњеˮ медицинске природе за одређене производе које не могу да буду поткрепљене техничким, клиничким или научним подацима. Ако нема довољно техничких, клиничких или научних података да подрже те тврдње, производ не испуњава захтеве прописа којима се уређују медицинска средства и не може бити обележен знаком усаглашености као медицинско средство или <span class="italik">in vitro</span> дијагностичко медицинско средство.</p>
			<p class="Basic-Paragraph">Производ се не може подвести под прописе којима се уређују<span class="italik"> in vitro</span> дијагностичка медицинска средства простим навођењем речи: ,,за <span class="italik">in vitro</span> дијагностичку употребуˮ.</p>
			<p class="Basic-Paragraph">Са друге стране, производ може да има више намена. Ако је једна од тих намена <span class="italik">in vitro</span> испитивање узорака хуманог порекла и ако се медицинска сврха може установити на бази довољних и широко прихваћених научних, дијагностичких и клиничких доказа, производ мора да буде усаглашен са захтевима за <span class="italik">in vitro</span> дијагностичка медицинска средства пре него што га произвођач стави на тржиште.</p>
			<p class="Basic-Paragraph">Ако производ има медицинску намену, не може да се стави на тржиште као производ ,,Само за истраживањеˮ (,,Research use onlyˮ, RUO). </p>
			<p class="Basic-Paragraph">1.2. Прибор</p>
			<p class="Basic-Paragraph">Чланом 2. тачка 2) Закона дефинише се помоћно средство за медицинско средство (прибор) као производ који није медицинско средство, а који је произвођач изричито наменио да се користи у комбинацији с медицинским средством како би се омогућила употреба тог медицинског средства у складу са његовом наменом одређеном од произвођача.</p>
			<p class="Basic-Paragraph">У складу са чланом 1. став 2. Закона, одредбе тог закона примењују се на медицинска средства за хуману употребу (у даљем тексту: медицинска средства), укључујући&nbsp;<span class="italik">in vitro</span>&nbsp;дијагностичка медицинска средства и активна имплантабилна медицинска средства.</p>
			<p class="Basic-Paragraph">У складу са чланом 1. став 4. Закона, одредбе овог закона примењују се и на помоћна средства за медицинска средства (прибор).</p>
			<p class="Basic-Paragraph">Сходно томе прибор за <span class="italik">in vitro</span> дијагностичка медицинска средства сматра се <span class="italik">in vitro</span> дијагностичким медицинским средством.</p>
			<p class="Basic-Paragraph">Пример: раствор за чишћење специфично намењен од произвођача да се користи са дефинисаним <span class="italik">in vitro </span>дијагностичким аутоматизованим инструментом.</p>
			<p class="Basic-Paragraph">1.3. Посуде за узорке и производи за сакупљање узорака </p>
			<p class="Basic-Paragraph">1.3.1. Посуде за узорке </p>
			<p class="Basic-Paragraph">У складу са чланом 2. тачка 3) став 2. Закона, посуде за узорке сматрају се&nbsp;<span class="italik">in vitro</span>&nbsp;дијагностичким медицинским средством. Посуде за узорке су медицинска средства вакуумског или невакуумског типа која је произвођач изричито наменио за примарно држање и чување узорака добијених од људског тела у сврху&nbsp;<span class="italik">in vitro</span>&nbsp;дијагностичког испитивања. </p>
			<p class="Basic-Paragraph">Напомене: </p>
			<p class="Basic-Paragraph">(a) реч ,,примарно” не односи се увек на иницијални или први контејнер узорка у одређеном временском тренутку, већ пре на контејнер који је намењен од произвођача да углавном долази у директан контакт са узорком и који би могао да утиче на узорак, </p>
			<p class="Basic-Paragraph">(б) реч ,,чување” не значи да посуда мора да садржи конзерванс за узорак, већ да је посуда намењена да заштити узорак нпр. од промена температуре, светлости, физичког ломљења итд.</p>
			<p class="Basic-Paragraph">Ова специфична предвиђена намена јасно се наводи на обележавању и свакој придруженој помоћној литератури производа. Произвођач такође мора да поседује доказ и техничку документацију којима подржава овакву употребу производа.</p>
			<p class="Basic-Paragraph">Могуће је да је у сакупљање, транспорт и чување индивидуалног узорка укључено више од једне посуде за узорке. У таквим случајевима произвођач сваке посуде мора да докаже усаглашеност са прописима којима се уређују <span class="italik">in vitro</span> дијагностичка медицинска средства.</p>
			<p class="Basic-Paragraph">Друге стаклене или пластичне тубе/епрувете, чаше, кивете или друге посуде у које се узорак ставља током аналитичког процеса (аликвотирањем или другачије) не сматрају се посудама за узорке у смислу прописа којима се уређују <span class="italik">in vitro</span> дијагностичка медицинска средства. Сматрају се производима за општу лабораторијску употребу.</p>
			<p class="Basic-Paragraph">Примери:</p>
			<p class="Basic-Paragraph">1) епрувета за сакупљање криви, посуда за узорак урина сматрају се <span class="italik">in vitro</span> дијагностичким медицинским средством. </p>
			<p class="Basic-Paragraph">Са посудама за узорке које имају инвазиван контакт са телом рукује се како је описано у тачки 1.3.2.б. </p>
			<p class="Basic-Paragraph">1.3.2. Производи за прибављање узорака </p>
			<p class="Basic-Paragraph">a) Без предвиђене намене за директан контакт са људским телом </p>
			<p class="Basic-Paragraph">Производи намењени за трансфер узорака, али који нису специфично намењени од произвођача за примарно држање и чување узорака добијених из људског тела у сврху <span class="italik">in vitro </span>дијагностичког испитивања, уобичајено се не сматрају <span class="italik">in vitro</span> дијагностичким медицинским средством (нпр. пластичне пипете за трансфер капи крви са прста до брзог теста), </p>
			<p class="Basic-Paragraph">б) Са предвиђеном наменом за директан контакт са људским телом </p>
			<p class="Basic-Paragraph">Инвазивна медицинска средства за узорке или она која се директно примењују на људско тело у сврху прибављања узорака у смислу прописа којима се уређују медицинска средства не сматрају се прибором за <span class="italik">in vitro</span> дијагностичка медицинска средства (нпр., игле, ланцете, ланцетари, тубе за уста, тампони, кесе за сакупљање мокраће за бебе). Ови производи сматрају се општим медицинским средствима у складу са Законом. </p>
			<p class="Basic-Paragraph">1.4. Производи за општу лабораторијску употребу</p>
			<p class="Basic-Paragraph">Члан 2. тачка 3) став 3. Закона </p>
			<p class="Basic-Paragraph">,,Производи за општу лабораторијску употребу не сматрају се <span class="italik">in vitro</span> дијагностичким медицинским средством, осим ако је те производе, због својих карактеристика, произвођач изричито наменио за употребу у <span class="italik">in vitro</span> дијагностичким испитивањима.” </p>
			<p class="Basic-Paragraph">Квалификација коју даје Закон је да, на бази карактеристика производа произвођач специфично намени да се производ употребљава за <span class="italik">in vitro</span> дијагностичко испитивање. У том случају, производ постаје <span class="italik">in vitro</span> дијагностичко медицинско средство и мора да буде усаглашен са примењивим прописаним основним захтевима у складу са Законом и обележен знаком усаглашености.</p>
			<p class="Basic-Paragraph">Ако, ипак, производ не поседује специфичне карактеристике које га чине одговарајућим за један или више <span class="italik">in vitro</span> дијагностичких поступака испитивања, онда произвођачу није дозвољено да производ квалификује као <span class="italik">in vitro</span> дијагностичко медицинско средство. Произвођачу није дозвољено да стави знак усаглашености на део опште лабораторијске опреме као тржишну тврдњу. Само додавање изјаве ,,за <span class="italik">in vitro</span> дијагностичку употребуˮ уз производ није довољно за квалификацију производа као <span class="italik">in vitro</span> дијагностичког медицинског средства.</p>
			<p class="Basic-Paragraph">Производ употребљен <span class="italik">in vitro</span> у припреми узорака који су прибављени за испитивање не сматрају <span class="italik">in vitro</span> дијагностичким медицинским средством нити прибором и на њих се Закон не примењује осим ако су, на основу својих карактеристика, специфично намењени за одређено <span class="italik">in vitro</span> дијагностичко испитивање. Валидација те специфичне комбинације јасно се документује у техничкој документацији.</p>
			<p class="Basic-Paragraph">Примери производа за општу лабораторијску употребу и <span class="italik">in vitro</span> дијагностичких медицинских средстава:</p>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<thead>
					<tr class="No-Table-Style">
						<td class="No-Table-Style">
						</td><td class="No-Table-Style">
							<p class="Basic-Paragraph"><span class="bold">Производи <br>за лабораторијску употребу</span></p>
						</td>
						<td class="No-Table-Style">
							<p class="Basic-Paragraph"><span class="bold">In vitro</span><span class="bold"> дијагностичка медицинска средства</span></p>
						</td>
					</tr>
				</thead>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Центрифуге</span></p>
						</td>
						<td class="No-Table-Style">
							<p class="Basic-Paragraph">Опште центрифуге, цитоспин</p>
						</td>
						<td class="No-Table-Style">
							<p class="Basic-Paragraph">Хематокритна центрифуга</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Пипете</span></p>
						</td>
						<td class="No-Table-Style">
							<p class="Basic-Paragraph">Пипете за општу намену (нпр. појединачне или вишеструке пипете, пластичне пипете, Пастерове пипете)</p>
						</td>
						<td class="No-Table-Style">
							<p class="Basic-Paragraph">Пипете за коагулацију крви са аутоматским мерењем времена (додатак коагулометра)</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Епрувете и бочице </span></p>
						</td>
						<td class="No-Table-Style">
							<p class="Basic-Paragraph">Ерленмајери, пластичне епрувете</p>
						</td>
						<td class="No-Table-Style">
							<p class="Basic-Paragraph">Епрувете за сакупљање крви, контејнери за узорак урина</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Плочице</span></p>
						</td>
						<td class="No-Table-Style">
							<p class="Basic-Paragraph">Празне ЕЛИСА плочице, празне Петријеве посуде</p>
						</td>
						<td class="No-Table-Style">
							<p class="Basic-Paragraph">Обложене микротитарске плочице за дијагнозу Лајмске болести</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Производи за екстракцију нуклеинских киселина</span></p>
						</td>
						<td class="No-Table-Style">
							<p class="Basic-Paragraph">Кит за екстракцију ДНК и РНК који само обезбеђује узорак без предвиђене намене за комбинацију<span class="italik"> </span>са <span class="italik">in vitro</span> дијагностичком детекцијом </p>
						</td>
						<td class="No-Table-Style">
							<p class="Basic-Paragraph">Кит за екстракцију ДНК и РНК намењен да се обезбеди узорак за употребу са <span class="italik">in vitro</span> дијагностичким медицинским средством (обезбеђује се валидација за најмање једну комбинацију)</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Општа опрема</span></p>
						</td>
						<td class="No-Table-Style">
							<p class="Basic-Paragraph">Ваге, аналитичке ваге, микротоми, инкубатори, стерилизатори за лабораторијску опрему, апарат заизраду парафинских препарата</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">ХПЛЦ производи</span></p>
						</td>
						<td class="No-Table-Style">
							<p class="Basic-Paragraph"> ХПЛЦ колоне за раздвајање према величини молекула</p>
						</td>
						<td class="No-Table-Style">
							<p class="Basic-Paragraph">ХПЛЦ колоне за <span class="italik">in vitro</span> дијагностичке сврхе: нпр. ХбА1ц</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Опрема <br>за детекцију</span></p>
						</td>
						<td class="No-Table-Style">
							<p class="Basic-Paragraph">Масени спектрометар, спектрофотометри, ЕЛИСА читачи који пружају сирове податке који кориснику нису директно читљиви и разумљиви (нпр. пикови, изван опсега).</p>
						</td>
						<td class="No-Table-Style">
							<p class="Basic-Paragraph">Мек Фарландов тест густине бактерије </p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Друго</span></p>
						</td>
						<td class="No-Table-Style">
							<p class="Basic-Paragraph">Фетални говеђи серум, медијуми за ћелијску културу, раствор за фиксирање, медијум за посматрање узорка (носач), пуфери (нпр. ПБС), хемикалије (нпр. сумпорна киселина, формол, вода)</p>
						</td>
						<td class="No-Table-Style">
					</td></tr>
				</tbody>
			</table>
			<p class="f">(Ова табела не садржи потпуну листу примера).</p>
			<p class="Basic-Paragraph">1.5. Производи само за употребу у истраживању </p>
			<p class="Basic-Paragraph">За даљи водич о производима који су само за употребу у истраживању (Research Use Only products, RUO) погледати MEDDEV 2.14/2 rev.1: IVD Guidance: Research Use Only products.</p>
			<p class="Basic-Paragraph">1.6. <span class="italik">In vitro</span> дијагностички кит</p>
			<p class="Basic-Paragraph">Дефиниција<span class="italik"> in vitro</span> дијагностичког медицинског средства укључује и кит који је <span class="italik">in vitro</span> дијагностичко медицинско средство сам по себи.<span class="italik"> </span>Прописи којима се уређују<span class="italik"> in vitro</span> дијагностичка медицинска средства не дају дефиницију кита, али генерално је прихваћено да се кит састоји од више од једне компоненте које су доступне заједно и намењене за извођење специфичног<span class="italik"> in vitro</span> дијагностичког испитивања.</p>
			<p class="Basic-Paragraph">Цела комбинација производа, стављена на тржиште као један производ, третира се као кит и испуњава захтева прописа којима се уређују <span class="italik">in vitro</span> дијагностичка медицинска средства, ако примарна предвиђена намена целе комбинације производа потпада под дефиницију <span class="italik">in vitro</span> дијагностичког медицинског средства.</p>
			<p class="Basic-Paragraph">Комбинована употреба производа садржаних у киту валидира се од произвођача током поступка оцењивања усаглашености.</p>
			<p class="Basic-Paragraph">Кит се класификује и оцењује се усаглашеност са захтевима прописа којима се уређују <span class="italik">in vitro</span> дијагностичка медицинска средства, у складу са примарном наменом целе комбинације производа и мора да буде обележен знаком усаглашености.</p>
			<p class="Basic-Paragraph">Кит са примарном наменом на коју се примењују прописи којима се уређују <span class="italik">in vitro</span> дијагностичка медицинска средства може да садржи:</p>
			<p class="Basic-Paragraph">а) <span class="italik">in vitro</span> дијагностичка медицинска средства (нпр. анитело, антиген, обложене ЕЛИСА плоче, посуде за узорке), која могу да буду:</p>
			<p class="Basic-Paragraph">– обележена знаком усаглашености у складу са прописима којима се уређују <span class="italik">in vitro</span> дијагностичка медицинска средства који дозвољава да буду стављена на тржиште и појединачно,</p>
			<p class="Basic-Paragraph">– необележена знаком усаглашености,</p>
			<p class="Basic-Paragraph">– комбинација медицинских средстава обележених и необележених знаком усаглашености;</p>
			<p class="Basic-Paragraph">б) комбинацију <span class="italik">in vitro</span> дијагностичких медицинских средстава и: </p>
			<p class="Basic-Paragraph">– медицинских средстава (нпр. ланцете, тампони), која морају да буду обележена знаком усаглашености у складу са прописима којима се уређују медицинска средства (општа),</p>
			<p class="Basic-Paragraph">– других производа, као што су производи за општу лабораторијску употребу (нпр. пипете за трансфер узорка пацијента), који се не обележавају знаком усаглашености,</p>
			<p class="Basic-Paragraph">– прехрамбених производа (нпр. жвакаће гуме дате да би се изазвала реакција пацијента да би се добио специфичан узорак), који се не обележавају знаком усаглашености. </p>
			<p class="Basic-Paragraph">Напомена: док обележавање кита знаком усаглашености обезбеђује слободу кретања у Републици Србији, односно ЕУ (предмет језичких захтева), то није по аутоматизму случај за лекове. Они се посматрају посебно у односу на прописе којима се уређују лекови.</p>
			<p class="Basic-Paragraph">Напомена: ,,китˮ испуњава захтеве у односу на ,,Информације које обезбеђује произвођачˮ (Прилог 2. Анекс I Део Б, тачка 8. подзаконског прописа којим се уређују основни захтеви за медицинска средства) и мора да буде обележен знаком усаглашености, али не и да носи додатни знак усаглашености на спољашњем паковању за медицинска средства укључена у комплет. </p>
			<p class="Basic-Paragraph">Напомена: квалификација производа као комплета медицинских средстава (општих) или <span class="italik">in vitro</span> дијагностичког кита, базира се на примарној предвиђеној намени целе комбинације производа. Ако је цела комбинација производа квалификована као комплет усаглашава се са захтевима за медицинска средства (општа). Ако су у комплет укључена <span class="italik">in vitro</span> дијагностичка медицинска средства, она морају да испуњавају захтеве за <span class="italik">in vitro</span> дијагностичка медицинска средства.</p>
			<p class="Basic-Paragraph">1.7. Контролни материјали </p>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
						</td><td class="No-Table-Style">
							<p class="Basic-Paragraph"><span class="bold">IN VITRO <br>ДИЈАГНОСТИЧКА МЕДИЦИНСКА <br>СРЕДСТВА</span></p>
						</td>
						<td class="No-Table-Style">
							<p class="Basic-Paragraph"><span class="bold">НАПОМЕНЕ</span></p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Калибратори/контроле укључени у кит</p>
						</td>
						<td class="No-Table-Style">
							<p class="Basic-Paragraph">Кит је <span class="italik">in vitro</span> дијагностичко медицинско средство</p>
						</td>
						<td class="No-Table-Style">
							<p class="Basic-Paragraph">Вредности додељене калибраторима и контролама морају бити следљиве</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Самостални калибратори/контроле (као део кита или обезбеђени засебно) коришћени да потврде/дефинишу критеријуме валидност једног или више <span class="italik">in vitro</span> дијагностичких тестова</p>
						</td>
						<td class="No-Table-Style">
							<p class="Basic-Paragraph"><span class="italik">In vitro</span> дијагностичко медицинско средство</p>
						</td>
						<td class="No-Table-Style">
							<p class="Basic-Paragraph">Калибратори и контроле са додељеним вредностима морају бити следљиви</p>
							<p class="Basic-Paragraph">Ако контролни материјал укључује контролне вредности за пераметре из Прилог 2. Анекс II Листа А или Листа Б подзаконског прописа којим се уређују основни захтеви за медицинска средства, контролни материјал се класификује у складу са највишом класификацијом</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Специфични материјали за екстерно оцењивање квалитета (EQA) укључујући материјале (засебне калибраторе) који се користе за екстерни систем обезбеђења квалитета</p>
						</td>
						<td class="No-Table-Style">
							<p class="Basic-Paragraph">Није<span class="italik"> in vitro</span> дијагностичко медицинско средство*</p>
						</td>
						<td class="No-Table-Style">
							<p class="Basic-Paragraph">Члан 2. тач. 3) и 12) Закона</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Референтни материјал вишег реда</p>
						</td>
						<td class="No-Table-Style">
							<p class="Basic-Paragraph">Није<span class="italik"> in vitro</span> дијагностичко медицинско средство</p>
						</td>
						<td class="No-Table-Style">
							<p class="Basic-Paragraph">Захтева се метролошка следљивост</p>
						</td>
					</tr>
				</tbody>
			</table>
			<p class="f">*	Када организација Екстерног оцењивања квалитета (External Quality Assessment, EQA) учини доступним ове EQA материјале за интерну контролу, националне калибрационе материјале и др, ван обима EQA шема, ови материјали сматрају се <span class="italik">in vitro</span> дијагностичким медицинским средством. У том случају, организација EQA сматра се произвођачем и производ мора да буде обележен знаком усаглашености.</p>
			<p class="Basic-Paragraph">2. Специфични случајеви квалификације </p>
			<p class="Basic-Paragraph">2.1. Подлоге за микробиолошке културе </p>
			<p class="Basic-Paragraph">Да би се квалификовале као <span class="italik">in vitro</span> дијагностичко медицинско средство, подлоге за културе морају да буду специфично намењене, дизајниране и валидиране тако да обезбеде информације које се тичу физиолошког или патолошког стања, из узорака добијених из људског тела.</p>
			<p class="Basic-Paragraph">Таква квалификација подлога за културе укључује елементе који су доступни кориснику, као што су:</p>
			<p class="Basic-Paragraph">1) тип информација које пружа<span class="italik"> </span><span class="italik">in vitro</span> дијагностичко медицинско средство (присутност, карактеристике и типизација микроорганизама) за медицинске сврхе;</p>
			<p class="Basic-Paragraph">2) индикација одговарајућег типа хуманих узорака који се захтевају (опште или специфично као крв или урин);</p>
			<p class="Basic-Paragraph">3) било који специфичан захтев за сакупљање, транспорт и чување узорака (нпр. стерилни услови узорковања за културе крви);</p>
			<p class="Basic-Paragraph">4) критеријуми произвођача за пуштање серије.</p>
			<p class="Basic-Paragraph">Подлоге за културе без специфичне медицинске сврхе не квалификују се као <span class="italik">in vitro</span> дијагностичка медицинска средства.</p>
			<p class="Basic-Paragraph">Суве подлоге за културе такође се сматрају<span class="italik"> in vitro</span> дијагностичким медицинским средством ако су горе наведени критеријуми испуњени.</p>
			<p class="Basic-Paragraph">Прашкасте компоненте подлоге за микробиолошке културе у неподељеном паковању (bulk) нису <span class="italik">in vitro</span> дијагностичка медицинска средства.</p>
			<p class="Basic-Paragraph">2.2. Боје</p>
			<p class="Basic-Paragraph">Да би се квалификовале као <span class="italik">in vitro</span> дијагностичко медицинско средство, боје које се користе у хистологији и микробиологији (нпр. размази и исечак ткива) морају да буду намењене да обезбеде информације које се тичу физиолошког или патолошког стања, из узорка добијеног из људског тела. Тврдње морају да буду поткрепљене досијеом валидације. </p>
			<p class="Basic-Paragraph">Такве квалификације укључују елементе који су доступни кориснику, као што су:</p>
			<p class="Basic-Paragraph">1) тип информације коју пружа<span class="italik"> in vitro</span> дијагностичко медицинско средство за медицинске сврхе (карактеристике и перформансе боја, специфична идентификација на основу бојења);</p>
			<p class="Basic-Paragraph">2) индикација одговарајућег типа хуманог узорка који се захтева;</p>
			<p class="Basic-Paragraph">3) сваки специфичан захтев за сакупљање, транспорт, чување и припрему узорака.</p>
			<p class="Basic-Paragraph">Боје без специфичне медицинске намене не квалификују се као <span class="italik">in vitro</span> дијагностичка медицинска средства.</p>
			<p class="Basic-Paragraph">2.3. Медицинска средства са инвазивним контактом са телом за <span class="italik">in vitro</span> дијагностичке намене</p>
			<p class="Basic-Paragraph">Нека медицинска средства могу у једном производу да имају улогу сакупљања узорка и аналитичку улогу. Та медицинска средства могу да буду гранична између општег и <span class="italik">in vitro</span> дијагностичког медицинског средства зато што су у контакту са телом, односно инвазивна. Њихова предвиђена намена је да се употребе за испитивање узорака добијених из људског тела у сврху обезбеђивања информација. </p>
			<p class="Basic-Paragraph">Ови гранични случајеви третирају се на бази њихове примарне предвиђене намене. Ако је примарна предвиђена намена производа да се користи за <span class="italik">in vitro</span> испитивање узорака добијених из људског тела у сврху обезбеђивања информација у складу са дефиницијом <span class="italik">in vitro</span> дијагностичког медицинског средства, примењују се прописи којима се уређују<span class="italik"> in vitro</span> дијагностичка медицинска средства. У том случају, због инвазивних карактеристика<span class="italik"> </span><span class="italik">in vitro</span> дијагностичког медицинског средства, посебна пажња посвеђује се основним захтевима из Прилога 2. Анекс I тач. 1. и 2. подзаконског прописа којим се уређују основни захтеви за медицинска средства, што укључује све ризике по пацијенте. У том смислу, одговарајући основи захтеви Прилога 1. тог подзаконског прописа треба да се узму у обзир, конкретно захтеви који се тичу стерилности, биокомпатибилности и токсичности. </p>
			<p class="Basic-Paragraph">Медицинска средства која укључују контакт са људским телом у циљу континуираног сакупљања узорка не сматрају се <span class="italik">in vitro</span> дијагностичким медицинским средством.</p>
			<p class="Basic-Paragraph">Примери: </p>
			<p class="Basic-Paragraph">Медицинско средство које укључује вакуум усисавање пљувачке у интегрисану ручицу медицинског средства које садржи материјал реагенса (нпр. за детекцију HIV). Употреба таквих медицинских средстава укључује пенетрацију медицинског средства у телесни отвор за сакупљање узорка, што може да упути на медицинска средства (општа). Ипак, њихова примарна предвиђена намена је обезбеђивање релевантних информација <span class="italik">in vitro</span> испитивањем узорка добијеног од пацијента. Кратак контакт медицинског средства са пацијентом или пенетрација у тело пацијента да би се сакупио узорак је помоћна/споредна и случајна у односу на примарну предвиђену намену. </p>
			<p class="Basic-Paragraph">Усни и остали тампони који садрже реагенсе или зоне реагенаса су <span class="italik">in vitro</span> дијагностичка медицинска средства јер је њихова примарна предвиђена намена да обезбеде информације релевантне медицинској сврси, специфициране дефиницијом <span class="italik">in vitro</span> дијагностичког медицинског средства. У случају да су инвазивна, морају да испуњавају релевантне основне захтеве Прилога 1. подзаконског прописа којим се уређују основни захтеви за медицинска средства. У случају да тампон не укључује мерну или функцију детекције, сматра се инвазивним медицинским средством за сакупљање узорака и квалификује се као медицинско средство (опште). </p>
			<p class="Basic-Paragraph">Континуирани систем за праћење нивоа шећера у крви (холтер) који укључује субкутани катетер за снабдевање екстерног анализатора узорком пацијента, је медицинско средство, али не <span class="italik">in vitro</span> дијагностичко, јер је током <span class="italik">in vitro</span> мерне функције неопходан инвазивни контакт са пацијентом да би се добио континуиран проток узорка. У том случају, извршена је аналитичка функција и истовремено континуирано сакупљање узорка. Нема одвајања узорка од пацијента и стога се аналитичка функција не може исправно окарактерисати као <span class="italik">in vitro. </span>Такво медицинско средство је стога медицинско средство (опште).</p>
			<p class="Basic-Paragraph">2.4. Медицинска средства где узорак није укључен </p>
			<p class="Basic-Paragraph">Нека дијагностичка медицинска средства функционишу без потребе поседовања узорка узетог од пацијента.</p>
			<p class="Basic-Paragraph">Дефиниција <span class="italik">in vitro</span> дијагностичког медицинског средства каже да су <span class="italik">in vitro</span> дијагностичка медицинска средства намењена од произвођача за употребу у <span class="italik">in vitro</span> испитивању узорака добијених из људског тела. Стога, ако нема узорка добијеног из људског тела, медицинско средство се не сматра<span class="italik"> in vitro</span> дијагностичким медицинским средством. Такви производи су медицинска средства (општа). </p>
			<p class="Basic-Paragraph">Примери:</p>
			<p class="Basic-Paragraph">1) неинвазивно медицинско средство за детекцију шећера у крви емисијом енергије (нпр. блиска инфрацрвена енергија) није<span class="italik"> in vitro</span> дијагностичко медицинско средство јер није укључен узорак добијен из људског тела, али јесте медицинско средство (опште);</p>
			<p class="Basic-Paragraph">2) пулсни оксиметар који емитује светлост кроз врх прста и апсорбује инфрацрвено светло, ради мерења односа окси/деоксихемоглобина спада у медицинска средства (општа). Није укључен узорак добијен од пацијента. </p>
			<p class="Basic-Paragraph">2.5. Медицинска средства укључена у биолошки или хемијски оружани сукоб </p>
			<p class="Basic-Paragraph">Медицинска средства за детекцију агенаса биолошког или хемијског оружаног сукоба у окружењу нису <span class="italik">in vitro</span> дијагностичка медицинска средства јер немају медицинску сврху. Ипак, ако је <span class="italik">in vitro</span> испитивање хуманог узорка ради детекције таквог биолошког или хемијског агенса са медицинском сврхом, једна од предвиђених намена одређеног производа, примењују се прописи којима се уређују <span class="italik">in vitro</span> дијагностичка медицинска средства.</p>
			<p class="Basic-Paragraph">2.6. Медицинска средства за употребу у примени прекршајних прописа </p>
			<p class="Basic-Paragraph">Медицинска средства намењена за употребу у примени прекршајних прописа или друге немедицинске сврхе, нпр. тестови за утврђивање очинства или тестови за утврђивање злоупотребе дрога, односно алкохола не квалификују се <span class="italik">in vitro</span> дијагностичка медицинска средства. </p>
			<p class="Basic-Paragraph">Ако је ипак медицинска сврха <span class="italik">in vitro</span> испитивања људских узорака једна од предвиђених намена одређеног производа, примењују се прописи којима се уређују <span class="italik">in vitro</span> дијагностичка медицинска средства. </p>
			<p class="Basic-Paragraph">2.7. Веза са прописима којима се уређују биоциди, односно Директива 98/8/EC </p>
			<p class="Basic-Paragraph">На<span class="italik"> in vitro</span> дијагностичка медицинска средства не примењују се прописи којима се уређују биоциди. </p>
			<p class="bold">Део Б – Класификација</p>
			<p class="Basic-Paragraph">1. Општи принципи класификације </p>
			<p class="Basic-Paragraph"><span class="italik">In vitro</span> дијагностичка медицинска средства класификују се у две главне класе производа:</p>
			<p class="Basic-Paragraph">1) велика већина медицинских средства не представља директан ризик по пацијента или јавно здравље и употребљавају се од компетентних обучених професионалаца и добијени резултати често могу да буду потврђени на други начин, поступак оцењивања усаглашености може да се спроведе, као опште правило, под самосталном одговорношћу произвођача, па се ова <span class="italik">in vitro</span> дијагностичка медицинска средства називају: ,,остала <span class="italik">in vitro</span> дијагностичка медицинска средстваˮ.</p>
			<p class="Basic-Paragraph"><span class="italik">In vitro</span> дијагностичка медицинска средства намењена за употребу од нестручних лица називају се ,,<span class="italik"> in vitro</span> дијагностичка медицинска средства за самотестирањеˮ и имају посебне захтеве прописане Законом и подзаконским прописом којим се уређују основни захтеви за медицинска средства у односу на поступак оцењивања усаглашености, који укључује тело за оцењивање усаглашености, као и у односу на основне захтеве у погледу информација за корисника;</p>
			<p class="Basic-Paragraph">2) <span class="italik">in vitro</span> дијагностичка медицинска средства чије су исправне перформансе есенцијалне за медицинску праксу и чија неисправност може да изазове озбиљан ризик по здравље појединачног пацијента или јавно здравље дефинишу се као високо-ризична <span class="italik">in vitro</span> дијагностичка медицинска средства и наведена су у Прилогу 2. Анекс II Листа А и Листа Б подзаконског прописа којим се уређују основни захтеви за медицинска средства и имају посебне захтеве прописане Законом и подзаконским прописом којим се уређују основни захтеви за медицинска средства у односу на поступак оцењивања усаглашености, који укључује тело за оцењивање усаглашености. </p>
			<p class="Basic-Paragraph"><span class="italik">In vitro</span> дијагностичка медицинска средства из Прилога 2. Анекс II Листа А подзаконског прописа којим се уређују основни захтеви за медицинска средства углавном се користе у трансфузији крви, за превенцију преношења HIV-а и одређених типова хепатитиса и захтевају оцењивање усаглашености које гарантује оптималан ниво сигурности и поузданости, јер морају да испуне заједничке техничке спецификације за њихову евалуацију перформанси и ре-евалуацију. </p>
			<p class="Basic-Paragraph">Прибор се сматра<span class="italik"> in vitro</span> дијагностичким медицинским средством сам по себи. Зато се систем класификације прописан Прилогом 2. Анекс II подзаконског прописа којим се уређују основни захтеви за медицинска средства једнако примењује и на прибор. </p>
			<p class="Basic-Paragraph">1.1. Тумачење Прилога 2. Анекс II Листа А подзаконског прописа којим се уређују основни захтеви за медицинска средства</p>
			<p class="Basic-Paragraph">1.1.1. Тумачење израза ,,маркер инфекцијеˮ</p>
			<p class="Basic-Paragraph">Листа А Анекс II укључује ,,реагенсе и производе реагенаса укључујући повезане калибраторе и контролне материјале за детекцију, потврду и квантификацију у хуманим узорцима маркера за HIV инфекције (HIV 1 i 2), HTLV I i II и хепатитис Б, Ц и Дˮ.</p>
			<p class="Basic-Paragraph">Чини се неопходним разјаснити значење речи: ,,маркери инфекцијаˮ.</p>
			<p class="Basic-Paragraph">,,Маркер инфекцијаˮ је супстанца која може да буде одређена, односно објективно мерена и индикатор је процеса инфективне болести. Циљни маркер може да буде биохемијски ентитет, генетички профил, нуклеинска киселина, антиген, антитело, вирус, бактерија или друга супстанца.</p>
			<p class="Basic-Paragraph">1.1.2. Разјашњење ,,реткеˮ крвне групе и подгрупе </p>
			<p class="Basic-Paragraph">Анекс II Листа А укључује реагенсе за одређивање крвних група АБО система, Резус-фактор Rh (C, c, D, E, e) и anti-Kell,</p>
			<p class="Basic-Paragraph">Поставља се питање обима покривених медицинских средстава и реагенаса и посебно такозваних ,,реткихˮ крвних група и подгрупа. </p>
			<p class="Basic-Paragraph">Листа А односи се на: ,,Реагенсе и производе реагенаса укључујући повезане калибраторе и контролне материјале за одређивање следећих крвних група: АБО систем, Резус-фактор Rh (C, c, D, E, e) и anti-Kell.</p>
			<p class="Basic-Paragraph">Употреба речи: ,,системˮ може да доведе до забуне.</p>
			<p class="Basic-Paragraph">Табела у наставку дефинише реагенсе и медицинска средства који су укључени у Анекс II Листа А. Ти реагенси се употребљавају за рутинско одређивање AБO, Rh и K типова.</p>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">ТАБЕЛА 1 – Реагенси покривени Анексом II Листа А <br>– Терминологија</span></p>
						</td>
						<td class="No-Table-Style">
							<p class="Basic-Paragraph"><span class="bold">Реагенси и медицинска средства који су <br>обухваћени*</span></p>
						</td>
						<td class="No-Table-Style">
							<p class="Basic-Paragraph"><span class="bold">Одговарајући антиген – ИСБТ номенклатура</span></p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">АБО Систем</p>
						</td>
						<td class="No-Table-Style">
							<p class="Basic-Paragraph">Anti-A</p>
							<p class="Basic-Paragraph">Anti-Б</p>
							<p class="Basic-Paragraph"> Anti-AБ</p>
							<p class="Basic-Paragraph">реагенси еритроцита за реверзно одређивање групе</p>
						</td>
						<td class="No-Table-Style">
							<p class="Basic-Paragraph">AБO1</p>
							<p class="Basic-Paragraph">AБO2</p>
							<p class="Basic-Paragraph">AБO1, AБO2</p>
							<p class="Basic-Paragraph">Није релевантно</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Резус-фактор (C, c, D, E, e)</p>
						</td>
						<td class="No-Table-Style">
							<p class="Basic-Paragraph">Anti-D</p>
							<p class="Basic-Paragraph">Anti-C</p>
							<p class="Basic-Paragraph">Anti-E</p>
							<p class="Basic-Paragraph">Anti-c</p>
							<p class="Basic-Paragraph">Anti-e</p>
						</td>
						<td class="No-Table-Style">
							<p class="Basic-Paragraph">RH1 </p>
							<p class="Basic-Paragraph">RH2</p>
							<p class="Basic-Paragraph">RH3 </p>
							<p class="Basic-Paragraph">RH4 </p>
							<p class="Basic-Paragraph">RH5</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Аnti-Kell</p>
						</td>
						<td class="No-Table-Style">
							<p class="Basic-Paragraph">Anti-K</p>
						</td>
						<td class="No-Table-Style">
							<p class="Basic-Paragraph">К1</p>
						</td>
					</tr>
				</tbody>
			</table>
			<p class="f">*	Реагенси и медицинска средства који су обухваћени: ова колона односи се само на називе маркера заснованих на антитело/антиген тестовима и не значи искључивање медицинских средстава која примењују друге технологије за одређивање АБО система, Резус-фактор (C, c, D, E, e) и Аnti-Kell.</p>
			<p class="Basic-Paragraph">Други антигени, подгрупе и варијације ових система су од малог значаја у трансфузији. Зато реагенси за карактеризацију ових антигена нису укључени у Анекс II. Реагенси/медицинска средства за груписање крви који нису наведени у Анексу II регулисани су као остала<span class="italik"> in vitro</span> дијагностичка медицинска средства.</p>
			<p class="Basic-Paragraph">1.2. Тумачење Анекса II, Листа Б </p>
			<p class="Basic-Paragraph">1.2.1. Класификација <span class="italik">in vitro</span> дијагностичких медицинских средстава за детекцију хламидије </p>
			<p class="Basic-Paragraph">Анекс II Листа Б упућује на хламидију као на хуману инфекцију.</p>
			<p class="Basic-Paragraph">Не прави се разлика између врста, једноставно се прописује ,,за одређивање следећих хуманих инфекција: цитомегаловирус, хламидијаˮ: — реагенси и производи реагенаса, укључујући повезане калибраторе и контролне материјале за одређивање следећих хуманих инфекција: цитомегаловирус, хламидија.</p>
			<p class="Basic-Paragraph">Због таксономске рекласификације хламидије, бивше врсте Chlamydia pneumoniae, Chlamydia pecorum и Chlamydia psittaci су премештене у нови род Chlamydophila. Израз „хламидија” у Анексу II Листе Б треба разумети као укључивање горе поменутих врста из рода Chlamydophila и рода Chlamydia.</p>
			<p class="Basic-Paragraph">1.2.2. Класификација <span class="italik">in vitro</span> дијагностичких китова за мерење параметара који могу да се користе за процену ризика од тризомије 21</p>
			<p class="Basic-Paragraph">Произвођач може да изабере да стави на тржиште кит намењен за мерење параметара који могу да се користе за процену ризика од тризомије 21, као што су AFP, hCG, hCG-beta, естриол и PAPP-A, без предвиђене намене за процену ризика од тризомије 21.</p>
			<p class="Basic-Paragraph">У том случају такви китови нису намењени за процену ризика од тризомије 21 и информације које се тичу измерених параметара за процену ризика од тризомије 21 неће бити укључене у упутства за употребу. Ти китови класификују се као остала <span class="italik">in vitro</span> дијагностичка медицинска средства и стављају се на тржиште у складу са Прилогом 2. Анекс III подзаконског прописа којим се уређују основни захтеви за медицинска средства. Постигнут је консензус да у се том случају у упутству или на паковању наводи: ,,овај кит НИЈЕ намењен за процену ризика од тризомије 21ˮ. </p>
			<p class="Basic-Paragraph">Као даљи водич за ово питање може да се користи изјава консензуса ,,Захтеви за <span class="italik">in vitro </span>дијагностичке китове за мерење параметара који могу да се користе за процену ризика од тризомије 21ˮ доступна на интернет страници Европске комисије<span class="italik"> </span><span class="italik">(</span>Requirements for in vitro diagnostic kits measuring parameters which can be used for evaluating the risk of trisomy 21).</p>
	</div>


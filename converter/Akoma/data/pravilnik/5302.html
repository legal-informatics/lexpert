


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p>На основу члана 58. став 3. Закона о рударству и геолошким истраживањима („Службени гласник РС”, број 101/15), </p>
				<p>Министар рударства и енергетике доноси</p>
				<p class="odluka-zakon">ПРАВИЛНИК</p>
				<p class="odluka-zakon">о садржини елабората о условима експлоатације подземних вода или хидрогеотермалних ресурса, односно петрогеотермалних ресурса и условима и начину вршења техничке контроле елабората</p>
				<p class="auto-style1">"Службени гласник РС", број 7 од 26. 
				јануара 2018.</p>
				<p class="clan">Члан 1.</p>
				<p>Овим правилником ближе се прописује садржина елабората о условима експлоатације подземних вода или хидрогеотермалних ресурса, односно петрогеотермалних ресурса, као и услови и начин вршења техничке контроле истог елабората. </p>
				<p class="clan">Члан 2.</p>
				<p>Елаборат о условима експлоатације подземних вода или хидрогеотермалних ресурса, односно петрогеотермалних ресурса садржи:</p>
				<p>1) опште податке о елаборату;</p>
				<p>2) текстуални део; </p>
				<p>3) графичке прилоге;</p>
				<p>4) документациони материјал.</p>
				<p class="clan">Члан 3.</p>
				<p>Општи подаци о елаборату о условима експлоатације подземних вода или хидрогеотермалних ресурса, односно петрогеотермалних ресурса садрже:</p>
				<p>1) назив елабората и привредног друштва, односно другог правног лица или предузетника које је елаборат урадило; потпис главног и/или одговорног аутора са леве и овлашћеног лица за заступање привредног друштва, односно другог правног лица или предузетника, са десне стране насловне странице елабората, заводни деловодни број, место и датум израде елабората;</p>
				<p>2) списак стручних сарадника на изради елабората са својеручним потписима;</p>
				<p>3) доказ да привредно друштво, односно друго правно лице или предузетник, које је елаборат урадило, испуњава услове прописане законом;</p>
				<p>4) доказе да аутор, у погледу стручне спреме и радног искуства, испуњава услове прописане законом.</p>
				<p class="clan">Члан 4.</p>
				<p>Текстуални део елабората о условима експлоатације подземних вода или хидрогеотермалних ресурса садржи:</p>
				<p>1) увод;</p>
				<p>2) опште карактеристике подручја истраживања, и то:</p>
				<p>(1) географски положај;</p>
				<p>(2) климатске карактеристике;</p>
				<p>(3) хидрографске и хидролошке карактеристике;</p>
				<p>(4) геоморфолошке карактеристике;</p>
				<p>(5) геолошко-тектонске карактеристике;</p>
				<p>(6) хидрогеолошке карактеристике.</p>
				<p>3) карактеристике лежишта подземних вода на предложеном експлоатационом простору, и то:</p>
				<p>(1) распрострањење каптиране издани у плану и профилу;</p>
				<p>(2) услови прихрањивања, кретања и истицања подземних вода;</p>
				<p>(3) филтрационе карактеристике порозне средине; </p>
				<p>(4) квантитативни режим подземних вода;</p>
				<p>(5) резултати прорачуна биланса подземних вода (за природна истицања подземних вода);</p>
				<p>(6) квалитет подземних вода;</p>
				<p>(7) резерве подземних вода;</p>
				<p>(8) услови заштите подземних вода; </p>
				<p>4) карактеристике водозахватних и водопријемних објеката, и то: </p>
				<p>(1) основни конструктивни елементи водозахватних објеката;</p>
				<p>(2) прорачун хидрауличких карактеристика водозахватних објеката (прорачун максимално дозвољених улазних брзина у водопријемни део бунарске конструкције; прорачун паразитских губитака у прифилтарској зони водозахватних објеката);</p>
				<p>(3) аналитички или нумерички модел црпења са прорачуном ефикасности рада водозахватних објеката при различитим капацитетима црпења;</p>
				<p>(4) прорачун специфичне, максималне и оптималне издашности водозахватних објеката;</p>
				<p>(5) прорачун водопријемне моћи водопријемних објеката при наливању и при утискивању „енергетски искоришћених” подземних вода;</p>
				<p>(6) оцена квалитета израде и/или тренутног стања водозахватних и водопријемних објеката;</p>
				<p>(7) оцена утицаја квалитативних својстава подземних вода на процесе старења бунара (подложност ка корозији и инкрустацији).</p>
				<p>5) начин експлоатације подземних вода, и то: </p>
				<p>(1) техничке карактеристике система за експлоатацију подземних вода (кратак опис хидротехничких и електроенергетских инсталација);</p>
				<p>(2) режим рада изворишта (дневни, недељни, сезонски). </p>
				<p>(3) начин и услови коришћења подземних вода;</p>
				<p>6) одређивање зоне утицаја изворишта, и то: </p>
				<p>(1) прорачун радијуса дејства бунара при појединачном раду;</p>
				<p>(2) прорачун радијуса дејства бунара при спрегнутом раду;</p>
				<p>(3) хидродинамички модел изворишта (за изворишта збијеног типа капацитета преко 100 l/s);</p>
				<p>(4) оконтуривање сливне површине каптираног извора (за случај каптирања природног истицања подземних вода);</p>
				<p>(5) оцена промене температурног режима подземних вода при враћању „енергетски искоришћених подземних вода” у порозну средину у исти и/или различити водоносни слој/хоризонт/комплекс (за случај кад се подземне воде користе као хидрогеотермални ресурс);</p>
				<p>(6) оцена експлоатације подземних вода са предметног изворишта на постојећа изворишта у границама дефинисане зоне утицаја;</p>
				<p>(7) оцена могућности диспозиције „енергетски искоришћених” подземних вода у различити водоносни слој/хоризонт/комплекс (за случај да се диспозиција „енергетски искоришћених” подземних вода врши у плићи или дубљи водоносни слој/хоризонт/комплекс у односу на онај из ког се врши експлоатација подземних вода);</p>
				<p>(8) могући утицаји експлоатације подземних вода на животну средину;</p>
				<p>(9) мере и услови прописани у циљу спречавања, смањења и отклањања штетних утицаја на животну средину експлоатацијом подземних вода;</p>
				<p>(10) мере и услови заштите животне средине по завршетку коришћења подземних вода или трајном престанку коришћења експлоатационог објекта;</p>
				<p>7) дефинисање експлоатационог простора, и то:</p>
				<p>(1) законске и просторно-планске критеријуме;</p>
				<p>(2) хидрогеолошке критеријуме;</p>
				<p>(3) геотермалне критеријуме (за изворишта хидрогеотермалне енергије);</p>
				<p>(4) предлог граница експлоатационог простора (на подручјима која се користе као изворишта јавног водоснабдевања и изворишта за потребе флаширања подземних вода експлоатациони простор се одређује искључиво у складу са хидрогеолошким критеријумима);</p>
				<p>8) дефинисање мониторинга рада изворишта, и то:</p>
				<p>(1) осматрања промена нивоа подземних вода током периода експлоатације;</p>
				<p>(2) осматрања промена температура подземних вода током периода експлоатације;</p>
				<p>(3) осматрања промена квалитативних својстава подземних вода током периода експлоатације;</p>
				<p>(4) регистровање количине експлоатисане подземне воде са изворишта;</p>
				<p>(5) осматрања параметара везаних за старење водозахватних и водопријемних објеката;</p>
				<p>(6) предлог мера за одржавање водозахватних и водопријемних објеката (дефинисање периода за регенерацију бунара, предлог периодичних одржавања система за експлоатацију подземних вода и сл.).</p>
				<p>9) закључак;</p>
				<p>10) литературу која је коришћена за израду елабората. </p>
				<p class="clan">Члан 5.</p>
				<p>Графички прилози елабората за подземне воде или хидрогеотермалне ресурсе садрже:</p>
				<p>1) прегледну топографску карту 1:25.000 или карту одговарајуће размере са уцртаним водозахватним објектима, границом и координатама преломних тачака истражног простора;</p>
				<p>2) геолошку карту подручја истраживања 1:25.000 или крупније размере;</p>
				<p>3) геолошки пресек терена у погодној размери са нанетим (приказаним) изведеним бушотинама;</p>
				<p>4) хидрогеолошку карту подручја истраживања 1:25.000 или крупније размере;</p>
				<p>5) хидрогеолошки пресек терена у погодној размери са нанетим (приказаним) изведеним бушотинама;</p>
				<p>6) литолошки и хидрогеолошки пресек терена и приказ детаљне конструкције водозахватних и водопријемних објеката;</p>
				<p>7) карту рањивости подземних вода урађену на основу неке од релевантних метода 1:25.000 или крупније размере (за изворишта која се користе за снабдевање водом за пиће);</p>
				<p>8) карту зона санитарне заштите изворишта подземних вода (за изворишта која се користе за снабдевање водом за пиће или за технолошке потребе);</p>
				<p>9) прегледну топографску карту 1:25.000 или ситуациони план одговарајуће размере са уцртаном границом и координатама преломних тачака предложеног експлоатационог простора односно зоне утицаја објеката.</p>
				<p class="clan">Члан 6.</p>
				<p>Документациони материјал елабората за подземне воде или хидрогеотермалне ресурсе садржи:</p>
				<p>1) извод из планских аката општине (информацију о локацији) за подручје на ком се налази предложени експлоатациони простор;</p>
				<p>2) доказ о праву својине, односно о праву службености за катастарску парцелу/е где се налазе водозахватни и водопријемни објекти;</p>
				<p>3) услове Завода за заштиту природе Србије за експлоатацију подземних вода;</p>
				<p>4) потврду о овереним и класификованим резервама подземних вода;</p>
				<p>5) акт министарства надлежног за послове санитарне заштите изворишта водоснабдевања којим се потврђује да је подносилац захтева урадио одговарајући елаборат о зонама санитарне заштите лежишта подземних вода;</p>
				<p class="clan">Члан 7.</p>
				<p>Текстуални део елабората за петрогеотермалне ресурсе садржи:</p>
				<p>1) увод;</p>
				<p>2) опште карактеристике подручја истраживања, и то: </p>
				<p>(1) географски положај;</p>
				<p>(2) климатске карактеристике;</p>
				<p>(3) хидрографске и хидролошке карактеристике;</p>
				<p>(4) геоморфолошке карактеристике;</p>
				<p>(5) геолошко-тектонске карактеристике;</p>
				<p>(6) хидрогеолошке карактеристике.</p>
				<p>3) карактеристике лежишта петрогеотермалне енергије, и то:</p>
				<p>(1) литолошки и хидрогеолошки стуб лежишта петрогеотермалне енергије до разматраног дубинског захвата;</p>
				<p>(2) терестрични топлотни ток;</p>
				<p>(3) карактеристике лежишта (температура стенских маса и подземних вода, топлотна проводљивост стена, геотермални градијенти и петро-физичка својства стена);</p>
				<p>(4) ресурси петрогеотермалне енергије;</p>
				<p>4) техничке карактеристике инсталација за експлоатацију петрогеотермалне енергије, и то:</p>
				<p>(1) конструктивни елементи објеката за експлоатацију петрогеотермалне енергије;</p>
				<p>(2) техничке карактеристике уграђених инсталација за експлоатацију петрогеотермалне енергије;</p>
				<p>(3) техничке карактеристике система за експлоатацију петрогеотермалне енергије (кратак опис термотехничких инсталација);</p>
				<p>5) одређивање зоне утицаја експлоатације петрогеотермалне енергије, и то:</p>
				<p>(1) симулациони петрогеотермални модел налазишта;</p>
				<p>(2) оцена експлоатације петрогеотермалне енергије са предметног налазишта на постојећа налазишта у границама дефинисане зоне утицаја;</p>
				<p>(3) утицај експлоатације петрогеотермалне енергије на уштеду емисије штетних гасова у атмосферу;</p>
				<p>(4) оцена утицаја експлоатације петрогеотермалне енергије на температуру подземних вода;</p>
				<p>(5) мере и услови прописани у циљу спречавања, смањења и отклањања штетних утицаја на животну средину експлоатацијом петрогеотермалне енергије;</p>
				<p>(6) мере и услови заштите животне средине по завршетку коришћења петрогеотермалне енергије или трајном престанку коришћења експлоатационих објеката.</p>
				<p>6) дефинисање експлоатационог простора, и то:</p>
				<p>(1) законски и просторно-плански критеријуми;</p>
				<p>(2) геотермални критеријуми;</p>
				<p>(3) предлог граница експлоатационог простора.</p>
				<p>7) дефинисање мониторинга рада налазишта, и то:</p>
				<p>(1) мониторинг производње топлотне енергије из петрогеотермалних извора енергије;</p>
				<p>(2) мониторинг производње расхладне енергије из петрогеотермалних извора енергије.</p>
				<p>8) закључак;</p>
				<p>9) литературу која је коришћена за израду елабората. </p>
				<p class="clan">Члан 8.</p>
				<p>Графички прилози елабората за петрогеотермалне ресурсе садрже:</p>
				<p>1) географски положај подручја истраживања, са координатама преломних тачака одобреног истражног простора, 1:25.000;</p>
				<p>2) геолошку карту подручја истраживања у размери 1:25.000; </p>
				<p>3) карактеристичне геолошке пресеке терена;</p>
				<p>4) хидрогеолошку карту подручја истраживања у размери 1:25.000;</p>
				<p>5) карактеристичне хидрогеолошке пресеке терена;</p>
				<p>6) карактеристичне геотермалне пресеке терена;</p>
				<p>7) литолошке профиле и детаљне конструкције експлоатационих објеката (геосонди, геотермалних колектора и/или енергетских шипова);</p>
				<p>8) температурне карте;</p>
				<p>9) каротажне дијаграме; </p>
				<p>10) ситуациони план налазишта у размери 1:2.500 или крупнијој размери са уцртаним положајима објеката за експлоатацију петрогеотермалне енергије и координатама преломних тачака предложеног експлоатационог простора и зоном утицаја.</p>
				<p class="clan">Члан 9.</p>
				<p>Документациони материјал елабората за петрогеотермалне ресурсе садржи:</p>
				<p>1) извод из планских аката општине (информацију о локацији) за подручје на ком се налази предложени експлоатациони простор;</p>
				<p>2) доказ о праву својине, односно о праву службености за катастарску парцелу/е где се налазе инсталације за експлоатацију петрогеотермалне енергије;</p>
				<p>3) услове Завода за заштиту природе Србије за експлоатацију петрогеотермалне енергије;</p>
				<p>4) потврду о овереним и класификованим петрогеотермалним ресурсима;</p>
				<p>5) извештај о изведеним каротажним мерењима;</p>
				<p>6) извештај о изведеном тесту геотермалног одговора.</p>
				<p class="clan">Члан 10.</p>
				<p>У вршењу техничке контроле елабората о условима експлоатације подземних вода или хидрогеотермалних ресурса, односно петрогеотермалних ресурса не учествују: </p>
				<p>1) привредно друштво, односно друго правно лице и предузетник, које је израдило тај елаборат; </p>
				<p>2) лице запослено у привредном друштву, односно другом правном лицу и предузетник, које је израдило елаборат или је учествовало у изради тог елабората; </p>
				<p>3) лице запослено у министарству надлежном за послове рударства, Геолошком заводу Србије, надлежном органу аутономне покрајине и јединици локалне самоуправе. </p>
				<p class="clan">Члан 11.</p>
				<p>Техничка контрола елабората о условима експлоатације подземних вода или хидрогеотермалних ресурса, односно петрогеотермалних ресурса врши се под условом да: </p>
				<p>1) је правно лице које је израдило елаборат о условима експлоатације подземних вода или хидрогеотермалних ресурса, односно петрогеотермалних ресурса испунило услове прописане чланом 22. Закона о рударству и геолошким истраживањима (у даљем тескту: Закон) и доставило доказе о испуњености услова;</p>
				<p>2) је елаборат о условима о експлоатације подземних вода или хидрогеотермалних ресурса, односно петрогеотермалних ресурса израђен у складу са Законом и одредбама овог правилника;</p>
				<p>3) да су уз елаборат о условима експлоатације подземних вода или хидрогеотермалних ресурса, односно петрогеотермалних ресурса приложени услови Завода за заштиту природе Србије; </p>
				<p>4) да је уз елаборат о условима експлоатације подземних вода или хидрогеотермалних ресурса, односно петрогеотермалних ресурса приложен акт надлежног органа којим су утврђене зоне санитарне заштите за подземне воде;</p>
				<p>5) да су уз елаборат о условима експлоатације подземних вода или хидрогеотермалних ресурса, односно петрогеотермалних ресурса приложени одговарајући графички прилози и документациони материјал.</p>
				<p class="clan">Члан 12.</p>
				<p>Вршилац техничке контроле елабората о условима експлоатације подземних вода или хидрогеотермалних ресурса, односно петрогеотермалних ресурса, стављањем печата на полеђини насловне странице контролисаног елабората „Елаборат се прихвата” потврђује да је контролисани елаборат израђен у складу са Законом и овим правилником.</p>
				<p>Вршилац техничке контроле елабората из става 1. овог члана израђује извештај и издаје потврду о усклађености елабората са прописима из става 1. овог члана, које уз елаборат доставља подносиоцу захтева за одобрење експлоатационог простора. </p>
				<p class="clan">Члан 13.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">Број 110-00-00006/2018-02</p>
				<p class="potpis">У Београду, 25. јануара 2018. године</p>
				<p class="potpis">Министар,</p>
				<p class="potpis"><span class="bold">Александар Антић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: right;
		margin-top: 0;
	}
	.auto-style2 {
	text-align: center;
}
	</style>


	<div class="story">
				<p class="broj">&nbsp;</p>
				<p>На основу члана 201. став 5. тачка 6) Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14),</p>
				<p>Mинистар грађевинарства, саобраћаја и инфраструктуре доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о условима и критеријумима за су/финансирање израде планских докумената</p>
				<p class="auto-style2">"Службени гласник РС", број 48 од 2. јуна 
				2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником ближе се прописују услови и критеријуми за су/финансирање израде планских докумената. </p>
				<p class="clan">Члан 2.</p>
				<p>Министарство надлежно за послове урбанизма може на захтев јединице локалне самоуправе, су/финансирати израду појединих планских докумената у складу са законом којим се уређује планирање и изградња. </p>
				<p class="clan">Члан 3.</p>
				<p>Уз захтев из члана 2. овог правилника, јединица локалне самоуправе доставља одлуку о изради планског документа који је предмет конкурса, донету у складу са законом, односно доказ да је одлука о изради планског документа објављена у службеном гласилу јединице локалне самоуправе.</p>
				<p>Захтев садржи: </p>
				<p>1) назив јединице локалне самоуправе; </p>
				<p>2) назив планског документа и податке о планском основу за његову израду; </p>
				<p>3) површину обухвата плана; </p>
				<p>4) износ средстава потребан за израду планског документа. </p>
				<p>Поред података и доказа из ст. 1. и 2. овог члана, јединица локалне самоуправе доставља и друге податке и доказе (ПИБ образац, оверен извод из одлуке о буџету и др.).</p>
				<p class="clan">Члан 4.</p>
				<p>Приликом доношења одлуке о су/финансирању израде планског документа примењују се следећи критеријуми: </p>
				<p>1) приоритетност доношења планског документа; </p>
				<p>2) број становника јединице локалне самоуправе; </p>
				<p>3) површина територије јединице локалне самоуправе; </p>
				<p>4) степен развијености јединице локалне самоуправе; </p>
				<p>5) буџетска средства која је јединица локалне самоуправе определила за израду предметног планског документа у години подношења захтева; </p>
				<p>6) наменско трошење средстава додељених по овом основу.</p>
				<p class="clan">Члан 5.</p>
				<p>Даном ступања на снагу овог правилника престаје да важи Правилник о условима и критеријумима за су/финансирање израде планских докумената („Службени гласник РС”, број 72/11). </p>
				<p class="clan">Члан 6.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”. </p>
				<p>&nbsp;</p>
				<p class="potpis">Број 110-00-00023/2015-07</p>
				<p class="auto-style1">У Београду, 29. маја 2015. године</p>
				<p class="auto-style1">Министар,</p>
				<p class="auto-style1">проф. др <span class="bold">Зорана Михајловић, </span>с.р.</p>
	</div>


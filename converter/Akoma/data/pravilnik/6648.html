


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 8. став 5. Закона о обавезном примерку публикација („Службени гласник РС”, број 52/11),</p>
	<p>Министар културе, информисања и информационог друштва доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о достављању oбавезног примерка електронских публикација депозитним библиотекама и њиховом коришћењу</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 98 од 23. 
	децембра 2011.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником прописују се услови достављања обавезног примерка електронских публикација депозитним библиотекама и њиховом коришћењу. 
	</p>
	<p class="clan">Члан 2.</p>
	<p>Електронска публикација, сагласно Закону о обавезном примерку публикација (у даљем тексту: Закон), јесте:</p>
	<p>1) публикација објављена у електронској форми као посебна физичка целина (на различитим носачима: дискета, CD, DVD, Blu Ray Disc, USB, и сл.), 
	</p>
	<p>2) публикација која је доступна на интернету, </p>
	<p>3) публикација припремљена за штампу у формату који одговара међународним стандардима универзалне доступности информација (даље у тексту: дигитална копија обавезног примерка штампане публикације).</p>
	<p class="clan">Члан 3.</p>
	<p>Обавезу достављања обавезног примерка електронских публикација депозитним библиотекама – Народној библиотеци Србије и Библиотеци матице српске, сагласно Закону, имају издавачи и дистрибутери, то јест правна или физичка лица која издају публикације ради њихове дистрибуције у Републици Србији, односно дистрибуирају у Републици Србији током године више од десет примерака електронских публикација.</p>
	<p class="clan">Члан 4.</p>
	<p>Публикације објављене у електронској форми као посебне физичке целине (дискета, CD, DVD, Blu Ray Disc, USB, и сл.) достављају се депозитним библиотекама, у пет примерака, без електронске заштите приступа или са одговарајућом шифром за приступ.</p>
	<p class="clan">Члан 5.</p>
	<p>Дигиталне копије обавезног примерка штампане публикације достављају се депозитним библиотекама, у PDF формату, појединачно за сваку публикацију, од корица до корица, у једном фајлу.</p>
	<p>Обавезни елементи PDF формата који се доставља су:</p>
	<p>1) било која верзија PDF-а од верзије 1.0 до верзије 1.7 и даље,</p>
	<p>2) резолуција од 72 dpi, RGB палета боја, са JPG компресијом слика,</p>
	<p>3) главни текст не сме да буде векторски, то јест претворен у криве, </p>
	<p>4) све странице публикација треба да буду раздвојене, </p>
	<p>5) PDF фајл за монографске публикације треба именовати по COBISS ID броју за ту публикацију, а за све друге врсте публикација у договору са стручњацима депозитних библиотека. 
	</p>
	<p class="clan">Члан 6.</p>
	<p>Дигиталне копије обавезног примерка штампане публикације достављају се:</p>
	<p>1) на оптичким дисковима, који се уништавају после пребацивања на сервере депозитних библиотека, 
	</p>
	<p>2) путем електронске поште,</p>
	<p>3) путем линка преко којег је омогућено слање фајлова (upload). </p>
	<p class="clan">Члан 7.</p>
	<p>Издавач приликом депоновања дигиталне копије обавезног примерка штампане публикације може да изабере једну од три понуђене опције: 
	</p>
	<p>1) депоновање на офлајн серверима без могућности приступа (такозвани 
	<span class="italik">dark archive</span>), </p>
	<p>2) депоновање са могућношћу приступа само у просторијама депозитних библиотека,</p>
	<p>3) депоновање са могућношћу отвореног приступа преко интернета. </p>
	<p>Дигиталне копије обавезног примерка штампане публикације се, у складу са Законом, могу користити само на начин који онемогућава њихово копирање и дистрибуцију, као ни приступ формату дигиталних копија штампаних публикација обавезног примерка. 
	</p>
	<p>Депозитне библиотеке израђују посебан софтвер за достављање, чување и коришћење дигиталних копија обавезног примерка штампаних публикација, који конвертује PDF фајлове у слике JPG формата.</p>
	<p>Слепим и слабовидим корисницима се у читаоницама депозитних библиотека омогућава коришћење дигиталних копија обавезног примерка штампаних публикација у txt формату. 
	</p>
	<p class="clan">Члан 8.</p>
	<p>Ако носилац ауторског права жели да дигитална копија обавезног примерка његове штампане публикације буде у отвореном приступу (open source) преко сервера депозитних библиотека, потписује типски уговор о отвореном приступу приликом достављања публикације депозитним библиотекама.</p>
	<p class="clan">Члан 9.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-50/2011-11</p>
	<p class="potpis" style="line-height: 150%; margin-top: 0">У Београду, 15. децембра 2011. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Предраг Марковић,</span> с.р.</p>


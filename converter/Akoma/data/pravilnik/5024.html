


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p>На основу члана 10. став 10. Закона о метрологији („Службени гласник РС”, број 15/16),</p>
				<p>Министар привреде доноси</p>
				<p class="odluka-zakon">ПРАВИЛНИК</p>
				<p class="odluka-zakon">о критеријумима за одређивање висине трошкова оверавања мерила</p>
				<p class="auto-style1">"Службени гласник РС", број 34 од 11. 
				априла 2017.</p>
				<p class="clan">Члан 1.</p>
				<p>Овим правилником ближе се прописују критеријуми за одређивање висине трошкова оверавања мерила одређених ценовником овлашћеног тела.</p>
				<p class="clan">Члан 2. </p>
				<p>Критеријуми из члана 1. овог правилника су:</p>
				<p>1) економска оправданост висине трошкова оверавања мерила;</p>
				<p>2) јасност и транспарентност трошкова оверавања мерила.</p>
				<p class="clan">Члан 3. </p>
				<p>Према критеријуму из члана 2. тачка 1) овог правилника трошкови оверавања мерила одређују се на основу следећих елемената, нарочито:</p>
				<p>1) трошкова рада запосленог и другог ангажованог лица које оверава мерило које је предмет поднетог захтева за оверавање;</p>
				<p>2) трошкова коришћења опреме за обављање оверавања мерила (еталонирање, одржавање, унапређивање и сервисирање опреме);</p>
				<p>3) времена потребног за оверавање појединачног мерила, у зависности од врсте оверавања мерила, као и од врсте и карактеристика мерила које је предмет оверавања; </p>
				<p>4) трошковa дневница лица које оверава мерило, уколико је примењиво;</p>
				<p>5) општих трошкова у вези са оверавањем мерила (трошкови одржавања акредитације, режијски трошкови пословних просторија овлашћеног тела и др.), који су у функцији оверавања мерила);</p>
				<p>6) трошкова потрошног материјала неопходног за оверавање мерила;</p>
				<p>7) трошка набавке државних жигова;</p>
				<p>8) других оправданих трошкова оверавања мерила (нпр. трошкови транспорта опреме, уколико је примењиво и сл.);</p>
				<p>9) могућности за умањење и увећање трошкова оверавања мерила утврђених прописом којим се уређује висина и начин плаћања такси за спровођење оверавања мерила које спроводи Дирекција за мере и драгоцене метале;</p>
				<p>10) да висина трошкова оверавања мерила по комаду мерила није нижа од 20% нити виша од 30% од износа такси које се плаћају за оверавање мерила, у складу са прописом из тачке 9) овог члана.</p>
				<p class="clan">Члан 4.</p>
				<p>Према критеријуму из члана 2. тачка 2) овог правилника трошкови оверавања мерила одређују се:</p>
				<p>1) по комаду мерила, за које се наводе метролошке карактеристике мерила (опсег мерења, класе тачности и сл.);</p>
				<p>2) у динарским износима, без и са обрачунатим ПДВ, по комаду мерила које се оверава. </p>
				<p class="clan">Члан 5. </p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-99/2016-07</p>
				<p class="potpis">У Београду, 4. априла 2017. године</p>
				<p class="potpis">Министар,</p>
				<p class="potpis"><span class="bold">Горан Кнежевић, </span>с.р.</p>
	</div>


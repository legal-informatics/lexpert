

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 112. став 2. Закона о безбедности у железничком саобраћају („Службени гласник РСˮ, број 41/18),</p>
			<p class="Basic-Paragraph">Вршилац дужности директора Дирекције за железнице доноси</p>
			<p class="odluka-zakon">ПРАВИЛНИК </p>
			<p class="odluka-zakon">о садржини акта о одржавању подсистема туристичко-музејске железнице и начину регулисања железничког саобраћаја на тој железници</p>
			<p class="centar">"Службени гласник РС", број 74 од 18. октобра 
			2019.</p>
			<p class="clan">Члан 1. </p>
			<p class="Basic-Paragraph">Овим правилником прописује се садржина акта о одржавању подсистема туристичко-музејске железнице као и начину регулисања железничког саобраћаја на тој железници (у даљем тексту: Акт о туристичко-музејској железници).</p>
			<p class="clan">Члан 2. </p>
			<p class="Basic-Paragraph">Акт о туристичко-музејској железници садржи следеће делове:</p>
			<p class="Basic-Paragraph">1) опис туристичко-музејске железнице;</p>
			<p class="Basic-Paragraph">2) одржавање туристичко-музејске железнице;</p>
			<p class="Basic-Paragraph">3) возила која саобраћају на туристичко-музејској железници;</p>
			<p class="Basic-Paragraph">4) обављање превоза на туристичко-музејској железници;</p>
			<p class="Basic-Paragraph">5) завршне одредбе;</p>
			<p class="Basic-Paragraph">6) прилоге.</p>
			<p class="clan">Члан 3. </p>
			<p class="Basic-Paragraph">Опис туристичко-музејске железнице садржи:</p>
			<p class="Basic-Paragraph">1) опис пруга које чине туристичко-музејску железницу (једноколосечне, двоколосечне, електрифициране, неелектрифициране, ширина колосека и др.);</p>
			<p class="Basic-Paragraph">2) дужину пруга;</p>
			<p class="Basic-Paragraph">3) нагибе пруга;</p>
			<p class="Basic-Paragraph">4) највеће дозвољене брзине на пругама;</p>
			<p class="Basic-Paragraph">5) дозвољена оптерећења по дужном метру и осовини;</p>
			<p class="Basic-Paragraph">6) службена места на прузи;</p>
			<p class="Basic-Paragraph">7) дужину станичних колосека, по службеним местима и збирно;</p>
			<p class="Basic-Paragraph">8) путне прелазе и начин њиховог осигурања;</p>
			<p class="Basic-Paragraph">9) врсте примењених пружних и станичних постројења.</p>
			<p class="clan">Члан 4. </p>
			<p class="Basic-Paragraph">Део Акта о туристичко-музејској железници који се односи на одржавање туристичко-музејске железнице садржи:</p>
			<p class="Basic-Paragraph">1) назив организације која врши одржавање туристичко-музејске железнице;</p>
			<p class="Basic-Paragraph">2) потребну стручну оспособљеност и здравствену способност запослених који учествују у одржавању туристичко-музејске железнице;</p>
			<p class="Basic-Paragraph">3) референтна документа, прописе, упутства о одржавању и документацију по којима се врши одржавање туристичко-музејске железнице; </p>
			<p class="Basic-Paragraph">4) списак евиденција које се воде о одржавању туристичко-музејске железнице.</p>
			<p class="clan">Члан 5. </p>
			<p class="Basic-Paragraph">Део Акта о туристичко-музејској железници који се односи на возила која саобраћају на туристичко-музејској железници садржи:</p>
			<p class="Basic-Paragraph">1) врсту и тип возила;</p>
			<p class="Basic-Paragraph">2) серијске и индивидуалне бројеве возила;</p>
			<p class="Basic-Paragraph">3) основне карактеристике возила по врстама и типовима;</p>
			<p class="Basic-Paragraph">4) назив организације која врши одржавање возила;</p>
			<p class="Basic-Paragraph">5) референтна документа, прописе, упутства о одржавању и документацију по којима се врши одржавање возила која саобраћају на туристичко-музејској железници.</p>
			<p class="clan">Члан 6. </p>
			<p class="Basic-Paragraph">Део Акта о туристичко-музејској железници који се односи на обављање превоза на туристичко-музејској железници садржи:</p>
			<p class="Basic-Paragraph">1) прописе који се примењују на обављање превоза;</p>
			<p class="Basic-Paragraph">2) врсте возова, највеће дозвољене дужине, масе возова и брзине возова;</p>
			<p class="Basic-Paragraph">3) одредбе о увођењу возова у саобраћај и објављивању њиховог саобраћаја;</p>
			<p class="Basic-Paragraph">4) просечни број возова дневно;</p>
			<p class="Basic-Paragraph">5) саставе возова;</p>
			<p class="Basic-Paragraph">6) одредбе о маневрисању;</p>
			<p class="Basic-Paragraph">7) податке о возном особљу;</p>
			<p class="Basic-Paragraph">8) упутства за обавештавање возног особља о саобраћају возова и мерама безбедности;</p>
			<p class="Basic-Paragraph">9) одредбе о обезбеђењу путева вожње;</p>
			<p class="Basic-Paragraph">10) начин регулисања саобраћаја возова у зависности од техничке опремљености пругe;</p>
			<p class="Basic-Paragraph">11) одредбе о изузетном заустављању воза на отвореној прузи, настављању вожње и повлачењу воза са отворене пруге;</p>
			<p class="Basic-Paragraph">12) начин регулисања саобраћаја у случајевима сметњи на сигнално-сигурносним уређајима и сметњи на средствима за споразумевање;</p>
			<p class="Basic-Paragraph">13) одредбе о употреби запрежних и локомотива потискивалица (уколико се користе);</p>
			<p class="Basic-Paragraph">14) поступке у случају несрећа и незгода;</p>
			<p class="Basic-Paragraph">15) потребну стручну оспособљеност и здравствену способност запослених који учествују у обављању превоза на туристичко-музејској железници, по радним местима;</p>
			<p class="Basic-Paragraph">16) упутства за подучавање лица која раде на туристичко-музејској железници у погледу Акта о туристичко-музејској железници, укључујући податке о томе ко прави план подучавања, ко обавља подучавање и која лица треба подучавати.</p>
			<p class="clan">Члан 7. </p>
			<p class="Basic-Paragraph">Завршне одредбе Акта о туристичко-музејској железници садрже:</p>
			<p class="Basic-Paragraph">1) податке о одговорном лицу које врши надзор над спровођењем одредаба Акта о туристичко-музејској железници;</p>
			<p class="Basic-Paragraph">2) поступак измене Акта о туристичко-музејској железници;</p>
			<p class="Basic-Paragraph">3) датум ступања на снагу.</p>
			<p class="clan">Члан 8.</p>
			<p class="Basic-Paragraph">Прилози Акта о туристичко-музејској железници су:</p>
			<p class="Basic-Paragraph">1) скица туристичко-музејске железнице са свим пругама и службеним местима;</p>
			<p class="Basic-Paragraph">2) копија употребне дозволе за туристичко-музејску железницу;</p>
			<p class="Basic-Paragraph">3) копије дозвола за коришћење возила која саобраћају на туристичко-музејској железници. </p>
			<p class="clan">Члан 9.</p>
			<p class="Basic-Paragraph">Даном ступања на снагу овог правилника престаје да важи Правилник о садржини акта о одржавању подсистема туристичко-музејске железнице („Службени гласник РС”, број 61/16).</p>
			<p class="clan">Члан 10.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">Број 340-1392/2019</p>
			<p class="potpis">У Београду, 8. октобра 2019. године </p>
			<p class="potpis">В.д. директора,</p>
			<p class="potpis"><span class="bold">Лазар Мосуровић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члaна. 38. став 2. Закона о метрологији („Службени гласник РС”, број 30/10),</p>
	<p>Министар економије и регионалног развоја доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о обрасцу и садржини службене легитимације лица овлашћеног за вршење метролошког надзора</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 16 од 7. марта 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1. </p>
	<p>Овим правилником ближе се прописује образац и садржина службене легитимације лица овлашћеног за вршење метролошког надзора, као и начин вођења евиденције о издатим службеним легитимацијама.</p>
	<p class="clan">Члан 2.</p>
	<p>Службена легитимација издаје се на обрасцу који је одштампан уз овај правилник и чини његов саставни део.</p>
	<p class="clan">Члан 3. </p>
	<p>Образац службене легитимације је правоугаоног облика димензија 70 mm x 100 mm и обложен је скајем црне боје.</p>
	<p class="clan">Члан 4.</p>
	<p>Насловна страна обрасца службене легитимације садржи:</p>
	<p>1) у горњем делу у средини – грб Републике Србије;</p>
	<p>2) испод грба, на средини текст: „РЕПУБЛИКА СРБИЈА СЛУЖБЕНА ЛЕГИТИМАЦИЈА”.</p>
	<p>Прва унутрашња страна обрасца службене легитимације садржи:</p>
	<p>1) на средини налази се место за фотографију лица овлашћеног за вршење метролошког надзора димензија 25 mm x 35 mm, преко које се у доњем десном углу утискује печат Министарства економије и регионалног развоја – Дирекција за мере и драгоцене метале; 
	</p>
	<p>2) испод фотографије и печата на средини, налази се место означено за својеручни потпис испод кога су, у загради наведене речи: „Својеручни потпис”.</p>
	<p>Друга унутрашња страна обрасца службене легитимације садржи:</p>
	<p>1) у горњем делу, на средини, текст: „РЕПУБЛИКА СРБИЈА</p>
	<p>Министарства економије и регионалног развоја</p>
	<p>Дирекција за мере и драгоцене метале”;</p>
	<p>2) на левој страни, испод текста „Дирекција за мере и драгоцене метале” налази се реч: „ИМЕ”, са означеним местом за уписивање имена лица овлашћеног за вршење метролошког надзора;</p>
	<p>3) испод речи „ИМЕ” налази се реч: „ПРЕЗИМЕ”, са означеним местом за уписивање презимена лица овлашћеног за вршење метролошког надзора;</p>
	<p>4) испод речи „ПРЕЗИМЕ” налази се „ЈМБГ” са означеним местом за уписивање јединственог матичног броја грађанина;</p>
	<p>5) испод речи „ЈМБГ”, на средини, налази се регистарски број легитимације. 
	</p>
	<p>Трећа унутрашња страна службене легитимације садржи:</p>
	<p>1) на левој страни, текст: „Важи за 20..”;</p>
	<p>2) поред текста: „Важи за 20..” налази се место означено за печат („М.П.”), а у продужетку налази се место за потпис испод кога је у загради наведена реч: „потпис”.</p>
	<p>Полеђина обрасца службене легитимације садржи:</p>
	<p>1) у горњем делу, у средини текст: „ОВЛАШЋЕЊА ЛИЦА ОВЛАШЋЕНОГ ЗА ВРШЕЊЕ МЕТРОЛОШКОГ НАДЗОРА”;</p>
	<p>2) испод текста „ОВЛАШЋЕЊА ЛИЦА ОВЛАШЋЕНОГ ЗА ВРШЕЊЕ МЕТРОЛОШКОГ НАДЗОРА” налази се текст: „Ималац ове службене легитимације овлашћен је да у границама службених овлашћења обавља прописане радње у поступку надзора на основу Закона о метрологији („Службени гласник РС”, број 30/10)”;</p>
	<p>3) на левој страни, испод текста о правима и дужностима лица овлашћеног за вршење метролошког надзора, у загради, наведене су речи: „датум издавања”, изнад којих је означено место за уписивање датума издавања легитимације;</p>
	<p>4) на средини обрасца налази се место означено за печат („М.П.”);</p>
	<p>5) испод места за печат, на десној страни налази се место означено за потпис овлашћеног лица испод кога су у загради наведене речи: „потпис овлашћеног лица”.</p>
	<p class="clan">Члан 5.</p>
	<p>Евиденција о издатим службеним легитимацијама води се у Дирекцији за мере и драгоцене метале.</p>
	<p>Евиденција из става 1. овог члана садржи:</p>
	<p>1) име и презиме лица коме је службена легитимација издата;</p>
	<p>2) регистарски број службене легитимације;</p>
	<p>3) датум издавања службене легитимације;</p>
	<p>4) потврду пријема службене легитимације;</p>
	<p>5) рубрику за напомене, у коју се уписује датум замене, престанка важења, односно уништавања службене легитимације, као и разлог за замену или престанак важења службене легитимације и број решења којим је директор Дирекције за мере и драгоцене метале образовао комисију за уништавање службених легитимација које су престале да важе.</p>
	<p class="clan">Члан 6</p>
	<p>У рубрици за напомене из члана 5. став 2. тачка 5) овог правилника наводи се један од следећих разлога за замену службене легитимације:</p>
	<p>1) службена легитимација је постала неупотребљива због дотрајалости или оштећења;</p>
	<p>2) службена легитимација је изгубљена или је на други начин нестала, у ком случају се уноси и број „Службеног гласника Републике Србије” у коме је ималац огласио неважећом изгубљену службену легитимацију;</p>
	<p>3) ималац службене легитимације је променио име или презиме.</p>
	<p>У рубрици за напомене из члана 5. став 2. тачка 5) овог правилника наводи се један од следећих разлога за престанак важења службене легитимације:</p>
	<p>1) имаоцу службене легитимације је престао радни однос у Дирекцији за мере и драгоцене метале;</p>
	<p>2) ималац службене легитимације је распоређен на радно место које не обухвата послове за чије је обављање прописано поседовање службене легитимације;</p>
	<p>3) смрт имаоца службене легитимације;</p>
	<p>4) извршена је замена службене легитимације.</p>
	<p class="clan">Члан 7.</p>
	<p>Даном почетка примене овог правилника престаје да важи Правилник о садржини и облику службене легитимације лица овлашћеног за вршење метролошког надзора („Службени гласник РС”, број 17/09).</p>
	<p class="clan">Члан 8.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а почиње да се примењује тридесетог дана од дана ступања на снагу.</p>
	<p>&nbsp;</p>
	<p class="potpis" style="line-height: 150%; margin-top: 0">Брoj 110-00-170/2011-08</p>
	<p class="potpis" style="line-height: 150%; margin-top: 0">У Београду, 23. фебруара 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Небојша Ћирић, </span>с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-meteoroloski_opt.jpeg&amp;doctype=reg&amp;abc=cba&amp;eli=true&amp;eliActId=419653&amp;regactid=419653" alt="pravilnik-meteoroloski-nadzor-1.tif"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-meteorolosk_opt1.jpeg&amp;doctype=reg&amp;abc=cba&amp;eli=true&amp;eliActId=419653&amp;regactid=419653" alt="pravilnik-meteoroloski-nadzor-2.tif"></p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>Ha основу члана 14. став 3. Породичног закона („Службени гласник РС”, бр. 18/05 и 72/11 – др. закон),</p>
	<p>Министар за рад, запошљавање, борачка и социјална питања доноси</p>
	<p>&nbsp;</p>
	<p class="odluka-zakon">ПРАВИЛНИК</p>
	<p class="naslov">о начину вршења надзора над стручним радом органа старатељства</p>
	<p class="naslov"><span style="font-weight: 400">"Службени гласник РС", број 
	144 од 27. децембра 2014.</span></p>
	<p class="naslov">&nbsp;</p>
	<p class="bold">Садржина Правилника </p>
	<p class="clan">Члан 1.</p>
	<p>Овим правилником прописује се начин вршења надзора над стручним радом (у даљем тексту: надзор) у органу старатељства.</p>
	<p class="bold">Предмет надзора </p>
	<p class="clan">Члан 2.</p>
	<p>Надзор се врши над стручним радом органа старатељства који врши јавна овлашћења, када у складу са законом, одлучује о:</p>
	<p>1) хранитељству;</p>
	<p>2) усвојењу;</p>
	<p>3) старатељству;</p>
	<p>4) одређивању и промени личног имена детета;</p>
	<p>5) мерама превентивног надзора над вршењем родитељског права;</p>
	<p>6) мерама корективног надзора над вршењем родитељског права.</p>
	<p>Надзор се врши и над другим пословима које орган старатељства, у складу са законом реализује у вршењу јавних овлашћења, а посебно када:</p>
	<p>1) спроводи поступак посредовања – медијације у породичним односима (мирење и нагодба);</p>
	<p>2) доставља налаз и стручно мишљење, на захтев суда, у парницама у којима се одлучује о заштити права детета или о вршењу, односно лишењу родитељског права;</p>
	<p>3) доставља, на захтев суда, мишљење о сврсисходности мере заштите од насиља у породици коју је тражио други овлашћени тужилац;</p>
	<p>4) пружа помоћ у прибављању потребних доказа суду пред којим се води поступак у спору за заштиту од насиља у породици;</p>
	<p>5) спроводи поступак процене опште подобности хранитеља, усвојитеља и старатеља;</p>
	<p>6) врши попис и процену имовине лица под старатељством;</p>
	<p>7) сарађује са јавним тужиоцем, односно судијом за малолетнике у избору и примени васпитних налога;</p>
	<p>8) спроводи медијацију између малолетног учиниоца и жртве кривичног дела;</p>
	<p>9) подноси извештај о испуњењу васпитног налога јавном тужиоцу, односно судији за малолетнике;</p>
	<p>10) присуствује, по одобрењу суда, радњама у припремном поступку против малолетног учиниоца кривичног дела (саслушање малолетног учиниоца кривичног дела, саслушање других лица), ставља предлоге и упућује питања лицима која се саслушавају;</p>
	<p>11) доставља мишљење суду пред којим се води кривични поступак против малолетника у погледу чињеница које се односе на узраст малолетника, чињеница потребних за оцену његове зрелости, испитује средину у којој и прилике под којима малолетник живи и друге околности које се тичу његове личности и понашања и присуствује седници већа за малолетнике и главном претресу у кривичном поступку против малолетног учиниоца кривичног дела;</p>
	<p>12) обавештава суд надлежан за извршење заводске васпитне мере и орган унутрашњих послова када извршење мере не може да започне или да се настави због одбијања или бекства малолетника;</p>
	<p>13) стара се о извршењу васпитних мера посебних обавеза;</p>
	<p>14) проверава извршење васпитне мере појачаног надзора од стране родитеља, усвојитеља или старатеља и указује им помоћ у извршењу мере;</p>
	<p>15) проверава извршење васпитне мере појачаног надзора у другој породици и указује помоћ породици у коју је малолетник смештен;</p>
	<p>16) спроводи васпитну меру појачаног надзора од стране органа старатељства тако што се брине о школовању малолетника, његовом запослењу, одвајању из средине која на њега штетно утиче, потребном лечењу и сређивању прилика у којима живи;</p>
	<p>17) стара се о извршењу васпитне мере појачаног надзора уз обавезу дневног боравака у установи за васпитавање и образовање малолетника;</p>
	<p>18) доставља суду и јавном тужиоцу за малолетнике извештај о току извршења васпитних мера о чијем се извршењу стара;</p>
	<p>19) предлаже суду доношење одлуке о трошковима извршења васпитних мера;</p>
	<p>20) покреће судске поступке када је законом на то овлашћен;</p>
	<p>21) пружа услуге социјалног рада;</p>
	<p>22) обавља друге послове утврђене законом.</p>
	<p class="bold">Сврха надзора </p>
	<p class="clan">Члан 3.</p>
	<p>Надзором се утврђује поштовање стручних процедура и стандарда стручног рада, у свим фазама организовања помоћи и подршке корисницима, односно у реализацији јавних овлашћења, и услуга социјалне заштите, а чија je сврха заштита најбољег интереса корисника.</p>
	<p class="bold">Ко врши надзор </p>
	<p class="clan">Члан 4.</p>
	<p>Надзор врши у складу са Породичним законом министарство надлежно за породичну заштиту (у даљем тексту: „Министарство”) и то:</p>
	<p>1) комисија Министарства коју сачињавају најмање два државна службеника, када се врши надзор целокупне делатности или дела делатности органа старатељства;</p>
	<p>2) комисија Министарства коју сачињавају најмање два државна службеника, када се врши надзор над радом тима стручњака у обављању групе послова;</p>
	<p>3) појединац државни службеник Министарства када се врши надзор над радом тима стручњака у организовању помоћи и подршке конкретном кориснику или породици;</p>
	<p>4) појединац државни службеник Министарства када се врши надзор над радом стручњака појединца – водитеља случаја у обављању групе послова;</p>
	<p>5) појединац државни службеник Министарства када се врши надзор над радом стручњака појединца – водитеља случаја у организовању помоћи и подршке конкретном кориснику или породици.</p>
	<p>Када надзор врши комисија одређује се координатор комисије.</p>
	<p class="bold">Вршење надзора </p>
	<p class="clan">Члан 5.</p>
	<p>Надзор се врши по службеној дужности, по сопственој или по поводом поднете иницијативе трећег лица.</p>
	<p>Иницијативу за вршење надзора могу поднети државни органи, организације, установе и друга правна и физичка лица, без обзира на постојање правног интереса.</p>
	<p>Иницијативом се може предложити вршење надзора:</p>
	<p>1) над целокупном делатношћу органа старатељства;</p>
	<p>2) над делом делатности органа старатељства;</p>
	<p>3) над радом тима стручњака у обављању групе послова;</p>
	<p>4) над радом тима стручњака у организовању помоћи и подршке конкретном кориснику или породици;</p>
	<p>5) над радом стручњака – појединца у реализацији групе послова;</p>
	<p>6) над радом стручњака – појединца у организовању помоћи и подршке конкретном кориснику или породици.</p>
	<p class="bold">Место вршења надзора над стручним радом </p>
	<p class="clan">Члан 6.</p>
	<p>Када се надзор врши над целокупном делатношћу, над делом делатности и над радом тима стручњака у реализацији групе послова, врши се у просторијама органа старатељства.</p>
	<p>Када се надзор врши над радом тима стручњака у организовању помоћи и подршке конкретном кориснику или породици, над радом стручњака – појединца у обављању групе послова, над радом стручњака – појединца у организовању помоћи и подршке конкретном кориснику или породици, може се вршити у просторијама органа старатељства или у седишту Министарства.</p>
	<p class="bold">Обавештавање о вршењу надзора </p>
	<p class="clan">Члан 7.</p>
	<p>О времену, месту и начину вршења надзора, као и о саставу комисије или појединцу државном службенику, Министарство је дужно да писменим путем обавести орган старатељства најмање два дана, пре почетка извршења надзора.</p>
	<p>У писменом обавештењу директору органа старатељства налаже се извршење одређених радњи које имају за циљ обезбеђење услова за несметано извршење надзора.</p>
	<p>Изузетно, претходно обавештавање центра, односно органа старатељства из става 1. овог члана, не врши се у случајевима када околности налажу да се надзор изврши без одлагања.</p>
	<p class="bold">Обавеза присуствовања и учешћа у надзору </p>
	<p class="clan">Члан 8.</p>
	<p>Директор органа старатељства дужан је да присуствује и учествује у извршењу надзора и да комисији, односно појединцу државном службенику обезбеди приступ свим просторијама, средствима, документима и информацијама неопходним за извршење надзора.</p>
	<p>Поред директора, надзору су дужни да присуствују и у њему учествују у зависности од врсте надзора, сви руководиоци служби, супервизори и стручњаци органа старатељства.</p>
	<p>Обавезе присуствовања надзору, лица из ст. 1. и 2. овог члана, могу се ослободити уз сагласност координатора комисије, односно појединца државног службеника Министарства који врши надзор.</p>
	<p class="bold">Уводни састанак </p>
	<p class="clan">Члан 9.</p>
	<p>Када се надзор врши у пословним просторијама органа старатељства, он започиње уводним састанком.</p>
	<p>На уводном састанку координатор комисије, односно државни службеник упознаје присутне са начином рада и трајањем вршења надзора, и заједно са члановима комисије прибавља информације о организацији рада органа старатељства, организацији рада у реализацији дела делатности или организацији рада тима стручњака и одређује узорак – предмет на коме ће се вршити надзор.</p>
	<p class="bold">Непосредно вршење надзора </p>
	<p class="clan">Члан 10.</p>
	<p>Надзор над целокупном делатношћу, над делом делатности и над радом тима стручњака у реализацији групе послова врши се на основу анализе стручне и друге документације коју садржи узорковањем изабрани досије конкретног корисника, полустандардизованог интервјуа са стручњацима органа старатељства, и по потреби разговора и са корисником.</p>
	<p>Током вршења надзора од стране Комисије, координатор и чланови комисије, односно државни службеник постављају одређена питања и о својим запажањима или констатацијама непосредно обавештавају директора и стручњаке центра, односно органа старатељства који непосредно присуствују извршењу надзора.</p>
	<p>Директор и стручњаци центра, односно органа старатељства могу да дају своје сугестије и примедбе на изнесена запажања и констатације координатора и чланова комисије, односно државног службеника.</p>
	<p class="bold">Пружање стручне помоћи </p>
	<p class="clan">Члан 11.</p>
	<p>Током вршења надзора координатор и чланови комисије, односно државни службеник указују на недостатке у раду и непосредно пружају одговарајућу стручну помоћ ради отклањања уочених недостатака.</p>
	<p class="bold">Издавање, садржај и бележење усмених налога </p>
	<p class="clan">Члан 12.</p>
	<p>Координатор комисије, односно појединац државни службеник који врши надзор током вршења надзора издају налоге када околности указују на неопходност неодложног отклањања недостатка у раду, како би се спречило наступање ненадокнадиве штете по личност, имовину права и неки други важан интерес корисника.</p>
	<p>Налог се издаје усмено и садржи означавање предмета у којем се усмени налог издаје, означавање стручних и других радњи које је потребно извршити, рок у коме се стручне и друге радње извршавају, означавање одговорног лица за извршење и начин извештавања о извршењу.</p>
	<p>Координатор комисије, односно појединац државни службеник који врши надзор евидентира издате усмене налоге и они су саставни део извештаја о извршеном надзору.</p>
	<p class="bold">Завршни састанак </p>
	<p class="clan">Члан 13.</p>
	<p>Када се надзор врши у просторијама органа старатељства окончава се завршним састанком.</p>
	<p>По окончању непосредног вршења надзора на завршном састанку координатор комисије, односно државни службеник упознаје присутне са прелиминарном оценом стања у организацији стручног рада и стручном раду, као и потребним радњама које је неопходно предузети у циљу унапређења.</p>
	<p>Директор и стручњаци органа старатељства могу да дају сугестије и примедбе на изнесену прелиминарну оцену о стању у стручном раду и предлоге потребних радњи на унапређењу.</p>
	<p class="bold">Извештај о извршеном надзору </p>
	<p class="clan">Члан 14.</p>
	<p>О извршеном надзору комисија, односно појединац државни службеник дужни су да сачине писмени извештај.</p>
	<p>Извештај о извршеном надзору комисија, односно појединац државни службеник који су вршили надзор дужни су да сачине без одлагања.</p>
	<p>Извештај о извршеном надзору потписују чланови комисије, односно појединац државни службеник који су вршили надзор и одговорно лице – руководилац организационе јединице Министарства у чијем је делокругу вршење надзора.</p>
	<p>Извештај о извршеном надзору доставља се директору органа старатељства.</p>
	<p>Извештај о извршеном надзору из члана 5. став 3. тач. 1) и 2) овог правилника, доставља се и градском, односно општинском органу управе надлежном за социјалну заштиту и управном одбору органа старатељства.</p>
	<p class="bold">Структура извештаја </p>
	<p class="clan">Члан 15.</p>
	<p>Извештај о извршеном надзору, када се врши надзор над целокупном делатношћу, над делом делатности и над радом тима стручњака у реализацији групе послова, нарочито садржи:</p>
	<p>1) означавање правног основа за извршење надзора;</p>
	<p>2) име и презиме, звање координатора и чланова комисије, односно појединца државног службеника који су надзор извршили;</p>
	<p>3) означавање предмета надзора;</p>
	<p>4) име и презиме свих лица која су присуствовала извршењу надзора;</p>
	<p>5) опис тока вршења надзора и оцену услова у којима је надзор извршен;</p>
	<p>6) приказ организације стручног рада (број и структура запослених стручњака органа старатељства, организација рада, организација рада пријемне канцеларије, приступ услугама и карактеристике рада стручњака центра, односно органа старатељства у примени метода вођења случаја);</p>
	<p>7) означавање структуре и величине узорка према свакој области надзора над стручним радом органа старатељства у вршењу поверених послова јавних овлашћења;</p>
	<p>8) констатовано стање у свакој области надзора над стручним радом органа старатељства у вршењу поверених послова јавних овлашћења (опште и конкретне констатације у односу на прегледани узорак);</p>
	<p>9) преглед усмених налога издатих током непосредног вршења надзора над стручним радом органа старатељства у вршењу поверених послова јавних овлашћења;</p>
	<p>10) општа констатација о квантитету и квалитету реализације делатности органа старатељства;</p>
	<p>11) општи налози за отклањање констатованих неправилности у организацији и реализацији стручног рада из оквира делатности органа старатељства.</p>
	<p>Извештај о извршеном надзору, када се врши надзор над радом тима стручњака у организовању помоћи и подршке конкретном кориснику или породици, над радом стручњака – појединца у реализацији групе послова, над радом стручњака – појединца у организовању помоћи и подршке конкретном кориснику или породици, нарочито садржи:</p>
	<p>1) означавање правног основа за извршење надзора;</p>
	<p>2) означавање предмета надзора;</p>
	<p>3) садржај поднете иницијативе или разлози покретања поступка надзора по службеној дужности;</p>
	<p>4) опис стања потребе, проблема појединца, односно породице;</p>
	<p>5) хронолошки преглед поступака тима стручњака или стручњака појединца у организовању заштите појединца, односно породице;</p>
	<p>6) констатовано стање и конкретне оцене поступања у организовању заштите конкретног корисника, односно породице;</p>
	<p>7) садржај налога издатих у циљу отклањања констатованих пропуста или недостатака у организовању заштите конкретног појединца, односно породице;</p>
	<p>8) обавезу директора органа старатељства да обезбеди извршење датих налога да у одређеном року писменим путем извести о извршењу истих.</p>
	<p class="bold">Обавештавање подносиоца иницијативе </p>
	<p class="clan">Члан 17.</p>
	<p>По окончању надзора, Министарство писменим путем обавештава подносиоца иницијативе о исходу надзора.</p>
	<p class="bold">Надзор над извршењем налога </p>
	<p class="clan">Члан 18.</p>
	<p>Комисија, односно појединац државни службеник дужни су да прате извршење датих налога.</p>
	<p>Комисија, односно појединац државни службеник може предложити додатне мере којима ће се обезбедити извршење датог налога, као и мере одговорности за лице које налог није извршило, у складу са законом.</p>
	<p class="bold">Престанак важења ранијег прописа </p>
	<p class="clan">Члан 19.</p>
	<p>Ступањем на снагу овог правилника престају да важе одредбе Правилника о вршењу надзора над стручним радом у установама социјалне заштите у делу који се односи на надзор над стручним радом центара за социјални рад („Службени гласник РС”, број 15/92).</p>
	<p class="bold">Ступање на снагу </p>
	<p class="clan">Члан 20.</p>
	<p>Овај правилник ступа на снагу осмог дана од дана објављивања „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-00384/2014-14 </p>
	<p class="potpis" style="margin-top: 0">У Београду, 16. децембра 2014. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Александар Вулин, 
	</span>с.р.</p>


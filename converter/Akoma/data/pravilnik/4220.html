


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 43. став 5. Закона о транспорту опасног терета („Службени гласник РС”, број 88/10), 
	</p>
	<p>Министар саобраћаја доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК 
	</p>
	<p class="naslov" style="margin-top: 0">о условима за издавање, односно одузимање овлашћења за стручно оспособљавање кандидата за возача возила за транспорт опасног терета</p>
	<p class="naslov" style="margin-top: 0">
	<span lang="hr" style="font-weight: 400">"Службени гласник РС", број 64 од 
	24. јула 2013.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Овим правилником се ближе прописују услови које мора да испуни привредно друштво, односно друго правно лице (у даљем тексту: центар за обуку) којем се издаје односно одузима овлашћење за стручно оспособљавање кандидата за возача возила за транспорт опасног терета ( у даљем тексту: овлашћење).</p>
	<p class="clan">Члан 2.</p>
	<p>Овлашћење издаје Управа за транспорт опасног терета (у даљем тексту: Управа) на захтев центра за обуку који намерава да стручно оспособљава кандидата за возача возила за транспорт опасног терета (у даљем тексту: кандидат), у складу са законом.</p>
	<p class="clan">Члан 3.</p>
	<p>Овлашћење се издаје центру за обуку чија је претежна делатност образовање и који има:</p>
	<p>1) план и програм наставе припремљен у складу са 
	<a target="_blank" href="http://www.pravno-informacioni-sistem.rs/SlGlasnikPortal/prilozi/SG_MU_2_2010.pdf&amp;doctype=reg&amp;abc=cba&amp;eli=true&amp;eliActId=419602&amp;regactid=419602"><font color="#008000">Законом о потврђивању конвенције о међународном транспорту опасног терета у друмском саобраћају (ADR 2007) који је објављен у „Службеном гласнику РС – Међународни уговори”, број 2/10</font></a> (у даљем тексту: ADR) са изменама и допунама, као и у складу са одговарајућим одредбама Закона о транспорту опасног терета, који се доставља уз захтев из члана 2. овог правилника;
	</p>
	<p>2) наставни кадар, и то:</p>
	<p>(1) најмање једног предавача са високом стручном спремом и важећим сертификатом за саветника за безбедност у транспорту опасног терета;</p>
	<p>(2) најмање једног предавача са високом стручном спремом за специјалистичку обуку за транспорт опасног терета у цистернама, односно за транспорт материја и предмета класе 1 или класе 7;</p>
	<p>(3) најмање једног демонстратора за практичне вежбе на полигону.</p>
	<p>Уз захтев из члана 2. овог правилника за лица из подтач. (1), (2) и (3) ове тачке достављају се уговори са предавачима, дипломе и сертификати;</p>
	<p>3) простор у својини или закупу за извођење теоријске наставе, за који, уз захтев из члана 2. овог правилника доставља лист непокретности или уговор о закупу;</p>
	<p>4) обезбеђена наставна средства за реализацију обуке, за која као доказ доставља списак тих наставних средстава, и то:
	</p>
	<p>(1) табле и додатне подлоге за скице са средствима за писање, рачунар с пројекцијским уређајем, видеопројектор, схеме, фотографије, цртеже, филмове и друга аудиовизуелна средства и опрему према потреби наставе и за практични део наставе (структура ADR, класе опасних терета, врсте опасности, обележавање возила, амбалажа, идентификациони бројеви опасних терета, гашење пожара, врсте противпожарних апарата и др.), обавезну и додатну опрему за возача и возила којима се превози опасан терет, одговарајуће обрасце (транспортна документа за возача и возило у складу с ADR);</p>
	<p>(2) ADR на српском језику и текстове важећих закона и подзаконских прописа везаних за транспорт опасног терета у друмском саобраћају;
	</p>
	<p>5) полигон најмање површине 500 m² на коме се организује практична настава за потребе: показне вежбе гашења пожара и употребе заштитне опреме, вежбе радњи у случају незгода или ванредних догађаја, визуелног прегледа возила и терета на возилу и друге облике наставе према потреби стручног оспособљавања возача, сходно члану 2. став 2. тачка 1) Закона о транспорту опасног терета – ADR 8.2.2 за који као доказ, доставља лист непокретности или уговор о закупу.</p>
	<p class="clan">Члан 4.</p>
	<p>Простором из члана 3. тачка 3. овог правилника сматра се једна, односно више затворених учионица за обуку најмање 20 кандидата, опремљена радним столовима и столицама, површине најмање 40 метара квадратних. 
	</p>
	<p class="clan">Члан 5.</p>
	<p>Поред доказа из члана 3. овог правилника центар за обуку уз захтев из члана 2. овог правилника прилаже и доказ о уплаћеним административним таксама.</p>
	<p class="clan">Члан 6.</p>
	<p>Испуњеност услова из члана 3. овог правилника проверава се увидом у доказе који се достављају уз захтев из члана 2. овог правилника и непосредним прегледом простора и полигона и о томе се саставља записник.</p>
	<p class="clan">Члан 7.</p>
	<p>Обавештење о терминима, месту одржавања стручног оспособљавања, броју кандидата и предавачима, центар за обуку доставља Управи најмање 14 дана пре дана почетка обуке.</p>
	<p class="clan">Члан 8.</p>
	<p>Управа на својој интернет страници објављује списак овлашћених центара за обуку.</p>
	<p class="clan">Члан 9.</p>
	<p>Овлашћење се одузима ако центар за обуку коме је издато овлашћење престане да испуњава један од услова из члана 3. овог правилника.</p>
	<p class="clan">Члан 10.</p>
	<p>Даном ступања на снагу овог правилника престаје да важи Правилник о техничким условима које морају да испуњавају предузећа која врше стручно оспособљавање возача моторних возила којима се превозе опасне материје и других лица које учествују у превозу тих материја („Службени лист СФРЈ”, број 76/90).</p>
	<p class="clan">Члан 11.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-13/2013-01</p>
	<p class="potpis" style="margin-top: 0">У Београду, 8. јула 2013. године </p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Милутин Мркоњић,
	</span>с.р.</p>


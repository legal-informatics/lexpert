

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 48. став 8. Закона о железници („Службени гласник РС”, број 41/18),</p>
			<p class="Basic-Paragraph">Министaр грaђeвинaрствa, сaoбрaћaja и инфраструктурe доноси</p>
			<p class="odluka-zakon">ПРАВИЛНИК </p>
			<p class="odluka-zakon">о садржини и форми извештаја о реализацији програма изградње, реконструкције и одржавања железничке инфраструктуре</p>
			<p class="centar">"Службени гласник РС", број 58 од 16. августа 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се садржина и форма извештаја о реализацији годишњег програма изградње, реконструкције и одржавања железничке инфраструктуре, организовања и регулисања железничког саобраћаја (у даљем тексту: Извештај). </p>
			<p class="clan">Члан 2.</p>
			<p class="Basic-Paragraph">Извештај садржи: основне извештајне податке и прилоге уз извештај са детаљним подацима. </p>
			<p class="Basic-Paragraph">Основни извештајни подаци садрже:</p>
			<p class="Basic-Paragraph">1) основне податке о јавној железничкој инфраструктури:</p>
			<p class="Basic-Paragraph">(1) капацитети железничких пруга којима је управљао управљач јавне железничке инфраструктуре у извештајном периоду, са следећим подацима: назив пруге (ознака пруге), дужина пруге (km), категорија пруге, број пружних колосека, дужина пружних и станичних колосека, највећа допуштена брзина, пропусна моћ у броју возова према елементима за израду реда вожње;</p>
			<p class="Basic-Paragraph">(2) планирани и остварени број траса возова по пругама, са следећим подацима: назив пруге (ознака пруге), планирани и остварени број путничких возова, планирани и остварени број теретних возова, планирани и остварени број возних километара путничког саобраћаја, планирани и остварени број возних километара теретног саобраћаја, остварени број брутотонских километара свих возова; </p>
			<p class="Basic-Paragraph">(3) планирани и остварени број запослених по пругама на пословима; управе, организовања саобраћаја, регулисања саобраћаја, помоћних возова и помоћних кола, одржавања грађевинске инфраструктуре и одржавања електротехничке инфраструктуре, са планираним и оствареним бруто трошковима запослених;</p>
			<p class="Basic-Paragraph">2) основне податке о одржавању јавне железничке инфраструктуре:</p>
			<p class="Basic-Paragraph">(1) планирано и остварено одржавање по пругама: грађевинске, електротехничке и архитектонске железничке инфраструктуре, као и одржавање путних прелаза, са планираним и оствареним трошковима;</p>
			<p class="Basic-Paragraph">(2) планирано и остварено одржавање железничке механизације: механизације за грађевинску инфраструктуру, механизације за електротехничку инфраструктуру, као и свих друмских возила управљача јавне железничке инфраструктуре;</p>
			<p class="Basic-Paragraph">(3) планиран и остварен инвентарски састав, стање и расположивост возних средстава помоћних возова и помоћних кола, са планираним и оствареним бројем извршилаца, као и планираним и оствареним трошковима;</p>
			<p class="Basic-Paragraph">3) основне податке о унапређењу јавне железничке инфраструктуре изградњом и реконструкцијом, односно модернизацијом:</p>
			<p class="Basic-Paragraph">(1) преглед статуса пројеката у фази извођења радова, односно припреми за извођење радова и пројеката за које постоје потенцијални финансијери, с тим да се за пројекте који су у фази извођења радова приказују и подаци о планираним и реализованим физичким и финансијским показатељима реализације; </p>
			<p class="Basic-Paragraph">(2) преглед статуса пројеката за које је техничка документација израђена или је у фази израде, а нису обезбеђена финансијска средства за њихову реализацију;</p>
			<p class="Basic-Paragraph">(3) преглед статуса пројеката који нису у фази израде техничке документације, а нису обезбеђена финансијска средства за њихову реализацију.</p>
			<p class="Basic-Paragraph">Детаљни извештајни подаци дају се у прилозима Извештаја, који садрже:</p>
			<p class="Basic-Paragraph">1) детаљне податке о планираним и оствареним радовима на свакој прузи на одржавању грађевинске, електротехничке и архитектонске инфраструктуре;</p>
			<p class="Basic-Paragraph">2)  детаљне податке о планираном и оствареном одржавању и реконструкцији, односно модернизацији путних прелаза на свакој прузи;</p>
			<p class="Basic-Paragraph">3) детаљне податке о планираном и оствареном одржавању железничке механизације за грађевинску инфраструктуру, механизације за електротехничку инфраструктуру и моторних возила управљача.</p>
			<p class="clan">Члан 3.</p>
			<p class="Basic-Paragraph">Форма навођења података у Извештају је у облику табела и текстуалном облику, са напоменама и фуснотама. </p>
			<p class="Basic-Paragraph">Извештај се саставља ћириличким фонтом „Times New Roman”, текстуални део са величином фонта 12, а бројеви и слова у табелама и графиконима са величином фонта 10. </p>
			<p class="Basic-Paragraph">Извештај се доставља у формату А4, одштампан и увезан, као и у дигиталноj форми на компакт диску (CD).</p>
			<p class="clan">Члан 4.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2020. године.</p>
			<p class="potpis">Број 110-00-00032/2019-04</p>
			<p class="potpis">У Београду, 7. августа 2019. године </p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
	color: #008000;
}
	</style>


	<div class="story">
				<p>На основу члана 49. став 7, а у вези са чланом 96. став 3, чланом 98. став 3, чланом 102. став 4, чланом 103. ст. 4. и 9, чланом 105. став 3. и чланом 106. став 2. Закона о спорту Републике Србије („Службени гласник РС”, број 10/16), </p>
				<p>Министар омладине и спорта доноси</p>
				<p class="odluka-zakon">ПРАВИЛНИК</p>
				<p class="odluka-zakon">о књизи чланова удружења, друштава и савеза у области спорта</p>
				<p class="auto-style1">"Службени гласник РС", број 8 од 31. 
				јануара 2018.</p>
				<p class="clan">Члан 1.</p>
				<p>Овим правилником се уређује садржај, осим података о личности, образац и начин вођења књиге чланова удружења, друштава и савеза у области спорта.</p>
				<p class="clan">Члан 2.</p>
				<p>Књига чланова удружења, друштава и савеза у области спорта (у даљем тексту: спортско удружење) састоји се од регистратора са већим бројем истоветних евиденционих листова, израђених на белој хартији, прегледног листа чланова спортског удружења и збирке исправа.</p>
				<p>Омот књиге чланова је одштампан уз овај правилник, на Обрасцу 1, и чини његов саставни део.</p>
				<p>У Прегледни лист чланова спортског удружења уписује се: редни број, назив, односно име и презиме члана, број евиденционог листа члана, категорија чланства. </p>
				<p>Прегледни лист чланова спортског удружења је одштампан уз овај правилник, као Обрасцу 2, и чини његов саставни део.</p>
				<p class="clan">Члан 3.</p>
				<p>Сваки члан спортског удружења има свој евиденциони лист.</p>
				<p>Сваки евиденциони лист има свој број, а бројеви евиденционих листова се континуирано настављају кроз целу књигу чланова.</p>
				<p>Евиденциони лист за правна лица води се на Обрасцу 3, а евиденциони лист за физичка лица води се на Обрасцу 4, који су одштампани уз овај правилник и чине његов саставни део.</p>
				<p>На омоту (насловној страни) књиге чланова налази се натпис: „Књига чланова”, назив спортског удружења и знак спортског удружења. </p>
				<p>Евиденциони лист се оверава печатом спортског удружења.</p>
				<p class="clan">Члан 4.</p>
				<p>Евиденциони лист садржи рубрике у које се уписују редни број листа, датум уписа података у евиденциони лист, извор података, као и рубрике у које се уписују подаци о члану спортског удружења из ст. 2. и 3. овог члана.</p>
				<p>За организацију, односно правно лице члана спортског удружења у евиденциони лист се уписују, у складу са чланом 5. ст. 2. и 10. Закона о спорту, следећи подаци: </p>
				<p>1) назив организације (пун и скраћени); </p>
				<p>2) седиште организације (општина, улица и број); </p>
				<p>3) матични број; </p>
				<p>4) ПИБ број; </p>
				<p>5) банковни текући рачун; </p>
				<p>6) буџетски рачун (Трезор);</p>
				<p>7) број телефона; </p>
				<p>8) број факса;</p>
				<p>9) имејл адреса; </p>
				<p>10) интернет презентација (web адреса); </p>
				<p>11) упис у надлежни регистар: број и датум решења о упису у надлежни регистар, орган код кога је извршен упис, број у регистру; </p>
				<p>12) заступник организације, у складу са чланом 57. став 1. и чланом 67. став 1. Закона о спорту; </p>
				<p>13) врста организације – спортско удружење, спортско привредно друштво, спортско друштво, грански спортски савез, спортски савез за област спорта, територијални спортски савез, друго удружење/савез у области спорта, предузетник за обављање спортских делатности; организација за обављање спортских делатности; друга организација;</p>
				<p>14) чланство у другим удружењима и савезима; </p>
				<p>15) датум усвајања статута; </p>
				<p>16) грана/област спорта; </p>
				<p>17) број чланова организације – укупан број чланова, број чланова спортиста, број категорисаних спортиста, број професионалних спортиста, број спортиста аматера под уговором; број чланова спортских стручњака, број спортских стручњака у радном односу са спортским удружењем, број спортских стручњака ангажованих путем уговора о стручном ангажовању, број чланова по категоријама чланства;</p>
				<p>18) број запослених у организацији – укупан број запослених, број запослених на неодређено време, број запослених са високом стручном спремом;</p>
				<p>19) датум пријема у чланство спортског удружења; </p>
				<p>20) категорија чланства; </p>
				<p>21) представљање у органима удружења;</p>
				<p>22) изречене дисциплинске казне;</p>
				<p>23) датум престанка чланства у спортском удружењу;</p>
				<p>24) напомене.</p>
				<p>За физичко лице члана спортског удружења у евиденциони лист се уписују, у складу са чланом 49. став 6. Закона о спорту, следећи подаци:</p>
				<p>1) име, име оца и презиме; </p>
				<p>2) датум рођења; </p>
				<p>3) држављанство;</p>
				<p>4) адреса пребивалишта, односно боравишта;</p>
				<p>5) подаци за контакт; </p>
				<p>6) број личног документа који служи као средство идентификације;</p>
				<p>7) датум учлањења;</p>
				<p>8) категорија чланства;</p>
				<p>9) изречене дисциплинске казне;</p>
				<p>10) избор у органе спортског удружења;</p>
				<p>11) датум престанка чланства;</p>
				<p>12) напомене.</p>
				<p class="clan">Члан 5.</p>
				<p>У књигу чланова се уписује и промена података из члана 4. овог правилника.</p>
				<p>Промена података који се воде о члану спортског удружења врши се тако што се саставља нови, пречишћени евиденциони лист члана, који носи основни број евиденционог листа и редни број промене (број листа xxx/x), а стари евиденциони лист се улаже у збирку исправа.</p>
				<p>Члан спортског удружења дужан је да сваку промену података који се воде у књизи чланова достави спортском удружењу најкасније у року од седам дана од дана њеног настанка.</p>
				<p class="clan">Члан 6.</p>
				<p>Подаци о личности из члана 4. овог правилника могу бити учињени доступним трећем лицу у складу са Законом о спорту.</p>
				<p class="clan">Члан 7.</p>
				<p>Збирка исправа садржи исправе на основу којих су утврђени подаци о члану спортског удружења који су уписани у књигу чланова.</p>
				<p class="clan">Члан 8.</p>
				<p>Рубрике у евиденционом листу попуњавају се читко штампаним словима или компјутерским уносом, а уписани текст не сме се исправљати и брисати.</p>
				<p class="clan">Члан 9.</p>
				<p>Спортско удружење води књигу чланова по службеној дужности.</p>
				<p>Подаци за књигу чланова прикупљају се од чланова спортског удружења, из регистара у које су уписане организације чланови спортског удружења који су јавно доступни, одлука органа и радних тела спортског удружења и од надлежних спортских савеза.</p>
				<p>Лица која подносе молбу за пријем у чланство спортског удружења, уз ту молбу достављају спортском удружењу и податке из члана 4. овог правилника.</p>
				<p>Спортско удружење може утврдити упитник за достављање података из члана 4. овог правилника.</p>
				<p class="clan">Члан 10.</p>
				<p>Потврда о подацима из књиге чланова се издају на писмени захтев члана спортског удружења, надлежног националног спортског савеза и надлежног међународног спортског савеза, у складу са законом, уз навођење разлога за који ће се користити.</p>
				<p>Подаци из потврде могу се користити само за потребе наведене у захтеву, и то у изворном облику, и не могу се објављивати и умножавати, нити давати другим лицима.</p>
				<p>Потврда из става 1. овог члана издају се у писменој форми и садржи податке из књиге чланова, датуму издавања потврде и датуму последњег ажурирања података у књизи чланова.</p>
				<p>Спортско удружење је одговорна за истоветност података које наведе у потврди из става 1. овог члана, са подацима добијеним из књиге чланова.</p>
				<p>Спортско удружење чини доступним податке из члана 4. овог правилника министарству надлежном за спорт на његов захтев, ради остваривања надлежности тог министарства утврђених Законом о спорту.</p>
				<p class="clan">Члан 11.</p>
				<p>Члан спортског удружења брише се из књиге чланова по службеној дужности, на основу правноснажне одлуке којом је престао статус члана спортског удружења, у складу са Законом о спорту и статутом спортског удружења.</p>
				<p>Подаци о члану спортског удружења бришу се из књиге чланова прецртавањем његовог евиденционог листа двема паралелним црвеним косим линијама и улагањем евиденционог листа у збирку исправа.</p>
				<p class="clan">Члан 12.</p>
				<p>Заступник спортског удружења стара се о ажурном и тачном вођењу књиге чланова спортског удружења.</p>
				<p>Заступник спортског удружења одређује лице у спортском удружењу које је овлашћено за унос података у књигу чланова.</p>
				<p>Спортско удружење најмање једном годишње проверава тачност података уписаних у књигу чланова.</p>
				<p class="clan">Члан 5.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-127/2017-03</p>
				<p class="potpis">У Београду, 15. јануара 2018. године</p>
				<p class="potpis">Министар,</p>
				<p class="potpis"><span class="bold">Вања Удовичић, </span>с.р.</p>
				<p class="clan" style="text-align: right">Прилози</p>
				<p>
				<a class="auto-style2" href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=424782&amp;regactid=424782" target="_blank">
				Образац 1 - Насловна страна (омот) Књиге чланова спортског 
				удружења/спортског друштва/спортског савеза</a></p>
				<p>
				<a class="auto-style2" href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=424782&amp;regactid=424782" target="_blank">
				Образац 2 - Прегледни листа чланова спортског удружења/спортског 
				друштва/спортског савеза - правног лица</a></p>
				<p>
				<a class="auto-style2" href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=424782&amp;regactid=424782" target="_blank">
				Образац 3 - Евиденциони лист члана спортског удружења/спортског 
				друштва/спортског савеза - правног лица</a></p>
				<p>
				<a class="auto-style2" href="http://www.pravno-informacioni-sistem.rs/SlGlasnikPortal/prilozi/p4.html&amp;doctype=reg&amp;abc=cba&amp;eli=true&amp;eliActId=424782&amp;regactid=424782" target="_blank">
				Образац 4 - Евиденциони лист члана спортског удружења - физичког 
				лица</a></p>
	</div>


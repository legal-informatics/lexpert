

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 8. став 4. Закона о роковима измирења новчаних обавеза у комерцијалним трансакцијама (,,Службени гласник РСˮ, бр. 119/12, 68/15 и 113/17),</p>
			<p class="Basic-Paragraph">Министар финансија доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину и поступању буџетске инспекције у вршењу надзора над спровођењем Закона о роковима измирења новчаних обавеза у комерцијалним трансакцијама</p>
			<p class="centar">"Службени гласник РС", број 78 од 1. новембра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин и поступак вршења надзора над спровођењем Закона о роковима измирења новчаних обавеза у комерцијалним трансакцијама (,,Службени гласник РСˮ, бр. 119/12, 68/15 и 113/17 – у даљем тексту: Закон) у случајевима када се трансакције обављају између јавног сектора и привредних субјеката у којима су субјекти јавног сектора дужници, као и између субјеката јавног сектора, као и начин и поступак преузимања података о неизмиреним обавезама јавних предузећа из информационог система Управе за трезор.</p>
			<p class="clan">Члан 2.</p>
			<p class="Basic-Paragraph">Надзор над спровођењем Закона између јавног сектора и привредних субјеката у којима су субјекти јавног сектора дужници, као и између субјеката јавног сектора, врши Министарство финансија – Одељење за буџетску инспекцију (у даљем тексту: Буџетска инспекција), у складу са Законом и овим правилником.</p>
			<p class="Basic-Paragraph">Буџетска инспекција има приступ свим подацима Централног регистра фактура из којег преузима податке потребне за спровођењe надзора. </p>
			<p class="Basic-Paragraph">У циљу спровођења надзора јавних предузећа Буџетска инспекција преузима податке о неизмиреним обавезама јавних предузећа из информационог система Управе за трезор.</p>
			<p class="clan">Члан 3.</p>
			<p class="Basic-Paragraph">У вршењу надзора над спровођењем Закона из члана 2. став 1. овог правилника, Буџетска инспекција обавља инспекцијску контролу код субјеката јавног сектора непосредним увидом у његове пословне књиге, књиговодствене евиденције и другу пословну документацију у вези са комерцијалним трансакцијама са другим субјектима.</p>
			<p class="Basic-Paragraph">Инспекцијска контрола из става 1. овог члана врши се у складу са одредбама закона којим се уређује буџетски систем и у складу са прописима којима се уређује рад и овлашћења Буџетске инспекције.</p>
			<p class="clan">Члан 4.</p>
			<p class="Basic-Paragraph">У циљу спровођења надзора над спровођењем Закона из члана 2. став 3. овог правилника, јавна предузећа и друштва капитала чији су оснивачи јавна предузећа, достављају податке о преузетим обавезама кроз информациони систем Управе за трезор, on line приступом одговарајућој апликацији Управе за трезор, у складу са интерним техничким упутством Управе за трезор за рад са том апликацијом које се налази на сајту Управе за трезор у оквиру пројекта Регистар измирења новчаних обавеза (у даљем тексту: РИНО).</p>
			<p class="clan">Члан 5.</p>
			<p class="Basic-Paragraph">Јавна предузећа и друштва капитала чији су оснивачи јавна предузећа достављају кроз информациони систем Управе за трезор за сваку преузету обавезу, следеће обавезне податке, и то:</p>
			<p class="Basic-Paragraph">1) назив корисника и јединствени број КЈС;</p>
			<p class="Basic-Paragraph">2) назив надлежног директног корисника средстава буџета и његов ЈБ ДБК (КЈС);</p>
			<p class="Basic-Paragraph">3) назив повериоца;</p>
			<p class="Basic-Paragraph">4) ПИБ и МБ повериоца, када је поверилац привредни субјект;</p>
			<p class="Basic-Paragraph">5) ПИБ и ЈБ КЈС повериоца, када је поверилац корисник јавних средстава;</p>
			<p class="Basic-Paragraph">6) назив документа којим је преузета новчана обавеза (уговор, споразум и др.), као и одговарајући захтев за исплату новчане обавезе (фактура, привремена или коначна ситуација или други одговарајући захтев за исплату);</p>
			<p class="Basic-Paragraph">7) број и датум документа којим је преузета новчана обавеза, као и број и датум одговарајућег захтева за исплату новчане обавезе;</p>
			<p class="Basic-Paragraph">8) износ новчане обавезе из документа којим је преузета новчана обавеза, као и износ новчане обавезе из одговарајућег захтева за исплату новчане обавезе;</p>
			<p class="Basic-Paragraph">9) датум настанка новчане обавезе утврђен у складу са чланом 3. став 3. Закона;</p>
			<p class="Basic-Paragraph">10) рок за измирење новчане обавезе – датум валуте плаћања (уговорени рок или законски у случају ако рок није уговорен);</p>
			<p class="Basic-Paragraph">11) датум измирења новчане обавезе;</p>
			<p class="Basic-Paragraph">12) датум евидентирања обавезе (датум ажурирања података);</p>
			<p class="Basic-Paragraph">13) износ измирене новчане обавезе.</p>
			<p class="clan">Члан 6.</p>
			<p class="Basic-Paragraph">Податке из члана 5. овог правилника, јавна предузећа и друштва капитала чији су оснивачи јавна предузећа достављају у року од три радна дана од дана преузимања новчане обавезе или пријема документа за плаћање, односно од дана измирења новчане обавезе.</p>
			<p class="clan">Члан 7.</p>
			<p class="Basic-Paragraph">У циљу спровођења надзора над спровођењем Закона из члана 2. став 3. овог правилника Буџетска инспекција преузима податке о измиреним и неизмиреним обавезама јавних предузећа и друштава капитала чији су оснивачи јавна предузећа, који су доставили податке из члана 5. овог правилника кроз информациони систем Управе за трезор – РИНО у складу са чланом 4. овог правилника.</p>
			<p class="Basic-Paragraph">Преузимање података о измиреним и неизмиреним обавезама јавних предузећа и друштава капитала чији су оснивачи јавна предузећа из става 1. овог члана, Буџетска инспекција врши тако што Управа за трезор, сагласно поднетом захтеву за приступ систему РИНО од стране Буџетске инспекције, овлашћује лица наведена у том захтеву за рад у систему РИНО и врши примопредају креденцијала (корисничко име и лозинка) са Буџетском инспекцијом.</p>
			<p class="Basic-Paragraph">Додељено овлашћење из става 2. овог члана омогућава on line приступ апликацији РИНО, која садржи све прегледе и извештаје о измиреним и неизмиреним обавезама јавних предузећа и друштава капитала чији су оснивачи јавна предузећа, који су доставили податке из члана 5. овог правилника кроз информациони систем Управе за трезор – РИНО.</p>
			<p class="clan">Члан 8.</p>
			<p class="Basic-Paragraph">Субјект контроле на захтев буџетског инспектора ставља на увид потребну документацију из које се могу утврдити чињенице које су битне за поступак вршења контроле.</p>
			<p class="Basic-Paragraph">У циљу утврђивања чињенице да ли је новчана обавеза измирена у законом прописаним роковима, потребно је да се тачно утврди правни основ новчане обавезе, датум настанка новчане обавезе, као и датум измирења новчане обавезе.</p>
			<p class="Basic-Paragraph">Датум настанка новчане обавезе утврђује се увидом у документ о преузимању новчане обавезе, као што је: уговор, предрачун, фактура, привремена ситуација, окончана ситуација и други одговaрајући захтев за исплату, као и одговарајући пратећи документ (отпремница, пријемница, документ о прегледу робе, записник о пријему робе или извршених радова и услуга и друго).</p>
			<p class="Basic-Paragraph">Буџетски инспектор приликом контроле документа из става 3. овог члана проверава валидност рачуноводствене исправe, да ли је документ сачињен у складу са унапред закљученим уговором, да ли је документ евидентиран у пословне књиге, односно проверава правилност књижења и исказивања на за то прописаним контима (рачунима главне књиге).</p>
			<p class="Basic-Paragraph">Датум измирења новчане обавезе утврђује се увидом у налог за исплату  и извод трезора или банке код које субјект контроле има отворен рачун. </p>
			<p class="clan">Члан 9.</p>
			<p class="Basic-Paragraph">У случају непоштовања рокова измирења новчаних обавеза утврђених Законом буџетски инспектор подноси надлежном прекршајном суду захтев за покретање прекршајног поступка.</p>
			<p class="clan">Члан 10.</p>
			<p class="Basic-Paragraph">Даном ступања на снагу овог правилника престаје да важи Правилник о начину и поступку вршења надзора над спровођењем Закона о роковима измирења новчаних обавеза у комерцијалним трансакцијама између јавног сектора и привредних субјеката у којима су субјекти јавног сектора дужници и између субјеката јавног сектора, као и о начину и поступку преузимања података о преузетим обавезама субјеката јавног сектора, ради вршења тог надзора („Службени гласник РС”, бр. 88/15 и 16/18). </p>
			<p class="clan">Члан 11.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">Број 110-00-553/2019-26</p>
			<p class="potpis">У Београду, 29. октобра 2019. године</p>
			<p class="potpis">Министар,</p>
			<p class="potpis"><span class="bold">Синиша Мали, </span>с.р.</p>
	</div>


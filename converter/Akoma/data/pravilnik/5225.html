


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 39. став 2. Закона о привредним коморама („Службени гласник РС”, број 112/15),</p>
				<p>Скупштина Привредне коморе Србије, на седници одржаној 31. марта 2016. године, доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК </p>
				<p class="naslov">о начину вођења Регистра општих удружења предузетника </p>
				<p class="auto-style1">"Службени гласник РС", број 39 од 15. априла 
				2016.</p>
				<p class="naslov">&nbsp;</p>
				<p class="bold">I. Опште одредбе </p>
				<p class="clan">Члан 1. </p>
				<p>Овим правилником уређују се садржина и начин вођења Регистра општих удружења предузетника (у даљем тексту: Регистар), садржина и образац пријаве за упис у Регистар, исправе које се прилажу уз пријаву и поступак уписа.</p>
				<p class="clan">Члан 2. </p>
				<p>Регистар води Привредна комора Србије. </p>
				<p>Регистар се води као јединствена, централна, јавна, електронска база података и докумената о општим удружењима предузетника (у даљем тексту: Удружење), која обављају своју делатност на територији Републике Србије.</p>
				<p class="bold">II. Садржина и начин вођења Регистра</p>
				<p class="clan"> Члан 3. </p>
				<p>У Регистар се уписују:</p>
				<p>– назив Удружења; </p>
				<p>– седиште и адреса;</p>
				<p>– делатност и подручје за које је Удружење основано;</p>
				<p>– матични број и порески идентификациони број;</p>
				<p>– подаци о заступнику Удружења – лично име, пребивалиште, односно боравиште и адреса, јединствени матични број грађана или број пасоша и датум његовог издавања;</p>
				<p>– предмет уписа – оснивање, престанак рада, подаци о стечају и ликвидацији, промена уписаних података;</p>
				<p>– контакт подаци Удружења и заступника Удружења – број телефона и електронска адреса;</p>
				<p>– редни број и датум уписа Удружења.</p>
				<p>Подаци о матичном броју уписују се у Регистар по службеној дужности, на основу одлуке надлежног органа за доделу матичног броја.</p>
				<p>Пријава за упис података из става 1. овога члана врши се на обрасцу који је саставни део овог правилника.</p>
				<p class="clan">Члан 4. </p>
				<p>Пријава за упис, уверење или извод из Регистра, подноси се регионалнoj привреднoj комори, односно привреднoj комори главног града (у даљем тексту: Комора), на чијем подручју је седиште Удружења. </p>
				<p>У случају да на подручју седишта Удружења није образована Комора, пријава из става 1. овога члана подноси се Привредној комори Србије.</p>
				<p>Пријава из става 1. овог члана подноси се у писаном облику, непосредно, поштом или електронским путем, у року од 15 дана од дана конституисања Удружења, односно од дана доношења одлуке о престанку рада Удружења или о променама уписаних података. </p>
				<p>Када се пријава подноси поштом, као датум и време подношења пријаве узимају се датум и време пријема пријаве у Комори.</p>
				<p class="clan">Члан 5.</p>
				<p>Упис у Регистар врши се на захтев овлашћеног лица Удружења.</p>
				<p class="clan">Члан 6. </p>
				<p>Упис у Регистар врши лице овлашћено за вођење Регистра (у даљем тексту: Регистратор).</p>
				<p>Регистратор путем електронских сервиса приступа делу Регистра за подручје за које је Комора образована и у Регистар уноси податке садржане у обрасцу из члана 3. став 3. овог правилника, као и документа у електронском облику, на основу којих је извршен упис.</p>
				<p class="bold">III. Упис у Регистар</p>
				<p class="italik">Упис оснивања</p>
				<p class="clan">Члан 7. </p>
				<p>Уз пријаву за упис оснивања Удружења прилажу се:</p>
				<p>– оснивачки акт са овереним потписима оснивача;</p>
				<p>– Статут Удружења у изворнику или овереном препису;</p>
				<p>– одлука о избору органа Удружења у изворнику или овереном препису;</p>
				<p>– одлука о именовању заступника Удружења у изворнику или овереном препису;</p>
				<p>– записник са оснивачке скупштине у изворнику или овереном препису;</p>
				<p>– доказ о идентитету оснивача и лица овлашћеног за заступање – фотокопија личне карте или пасоша;</p>
				<p>– контакт подаци Удружења и заступника Удружења – број телефона и електронска адреса;</p>
				<p>– доказ о уплати накнаде за упис у Регистар.</p>
				<p class="italik">Упис промене података</p>
				<p class="clan">Члан 8. </p>
				<p>Уз пријаву за упис промене података Удружења прилажу се: </p>
				<p>– одлука надлежног органа о промени података у изворнику или овереном препису;</p>
				<p>– записник са седнице органа на којој је донета одлука о промени података у изворнику или овереном препису;</p>
				<p>– доказ о уплати накнаде за упис у Регистар.</p>
				<p class="italik">Упис престанка рада -– брисања</p>
				<p class="clan">Члан 9. </p>
				<p>Уз пријаву за упис престанка рада – брисања Удружења прилажу се: </p>
				<p>– одлука надлежног органа о престанку рада у изворнику или овереном препису;</p>
				<p>– записник са седнице органа на којој је донета одлука о престанку рада у изворнику или овереном препису;</p>
				<p>– доказ о уплати накнаде за упис у Регистар.</p>
				<p class="italik">Упис података о ликвидацији</p>
				<p class="clan">Члан 10. </p>
				<p>Уз пријаву за упис података о ликвидацији Удружења прилажу се:</p>
				<p>– одлука надлежног органа о покретању поступка ликвидације и именовању ликвидационог управника;</p>
				<p>– доказ о идентитету ликвидационог управника – фотокопија личне карте или пасоша;</p>
				<p>– доказ о уплати накнаде за упис у Регистар.</p>
				<p class="italik">Упис података о стечају</p>
				<p class="clan">Члан 11. </p>
				<p>Уз пријаву за упис података о стечају Удружења прилажу се:</p>
				<p>– решење надлежног суда о покретању стечајног поступка и именовању стечајног управника;</p>
				<p>– доказ о идентитету стечајног управника – фотокопија личне карте или пасоша;</p>
				<p>– доказ о уплати накнаде за упис у Регистар.</p>
				<p class="italik">Поступак уписа</p>
				<p class="clan">Члан 12. </p>
				<p>Уколико су испуњени услови за упис у Регистар, Регистратор врши упис у року од пет дана од дана пријема захтева. </p>
				<p>Уколико пријава не садржи потребне податке или ако уз њу нису приложене потребне исправе, Регистратор ће позвати подносиоца пријаве да у року од осам дана допуни пријаву, односно достави потребне документе. </p>
				<p>Ако подносилац пријаве не допуни пријаву, односно не достави потребне исправе у року из става 2. овог члана, директор Коморе или лице које он овласти, односно, у случају да је пријава поднета Привредној комори Србије, генерални секретар Привреднe коморe Србије или лице које он овласти (у даљем тексту: Oвлашћено лице Коморе), донеће решење којим одбацује пријаву за упис.</p>
				<p class="clan">Члан 13. </p>
				<p>По свакој пријави за упис, подносиоцу пријаве издаје се потврда о пријему пријаве, која садржи број под којим је пријава заведена, датум и време пријема пријаве, врсту пријаве, податке о подносиоцу пријаве и списак приложених докумената. </p>
				<p>О пријави за упис Овлашћено лице Коморе доноси решење.</p>
				<p>Решење из става 2. овог члана садржи: податке о Удружењу, изреку којом се одлучује о поднетој пријави за упис, образложење и поуку о правном леку.</p>
				<p>Против решења из става 2. овог члана може се изјавити жалба председнику Привредне коморе Србије, у року од осам дана од дана пријема решења.</p>
				<p>Одлука из става 4. овог члана је коначна.</p>
				<p>На поступак уписа сходно се примењују одредбе Закона о општем управном поступку.</p>
				<p class="italik">Издавање уверења, извода и копија докумената </p>
				<p class="clan">Члан 14. </p>
				<p>Овлашћено лице Коморе у року од пет дана од дана пријема пријаве, издаје уверење о подацима уписаним у Регистар, односно о чињеницама које произилазе из података уписаних у Регистар; извод из Регистра или копије докумената на основу кога је извршен упис у Регистар.</p>
				<p class="bold">IV. Прелазне и завршне одредбе </p>
				<p class="clan">Члан 15. </p>
				<p>Привредна комора Србије дужна је да установи Регистар Удружења у складу са овим правилником у року од 60 дана од дана ступања на снагу овог правилника.</p>
				<p class="clan">Члан 16. </p>
				<p>Општа удружења предузетника образована у складу са Законом о привредним коморама („Службени гласник РС”, бр. 65/01, 36/09 и 99/11 – др. закон) обавезна су да поднесу пријаву за упис у Регистар у року од шест месеци од дана ступања на снагу Закона о привредним коморама („Службени гласник РС”, број 112/15). </p>
				<p>Уз пријаву за упис из става 1. овог члана прилажу се:</p>
				<p>– решење о упису у регистар у складу са Правилником из члана 19. овог правилника;</p>
				<p>– матични број и порески идентификациони број;</p>
				<p>– Статут Удружења у оригиналу или овереној фотокопији;</p>
				<p>– одлука о избору органа Удружења у оригиналу или овереној фотокопији; </p>
				<p>– одлука о именовању заступника Удружења у оригиналу или овереној фотокопији;</p>
				<p>– подаци о заступнику Удружења – лично име, пребивалиште, односно боравиште и адреса, јединствени матични број грађана или број пасоша и датум његовог издавања;</p>
				<p>– контакт подаци Удружења и заступника Удружења – број телефона и електронска адреса.</p>
				<p class="clan">Члан 17. </p>
				<p>Регистри општих удружења предузетника које воде Привредна комора Београда, односно регионална привредна комора, у складу са Законом о привредним коморама („Службени гласник РС”, бр. 65/01, 36/09 и 99/11 – др. закон), престају да постоје истеком рока из члана 16. став 1. овог правилника. </p>
				<p class="clan">Члан 18.</p>
				<p>До припајања, односно образовања регионалних привредних комора, односно привредне коморе главног града Привредној комори Србије, у складу са Законом о привредним коморама („Службени гласник РС”, број 112/15), пријава за упис, уверење или извод из Регистра, подноси се Привредној комори Србије.</p>
				<p class="clan">Члан 19.</p>
				<p>Даном ступања на снагу овог правилника престаје да важи Правилник о упису у регистар општих удружења предузетника („Службени гласник РС”, бр. 54/02 и 56/02).</p>
				<p class="clan">Члан 20.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">02.01 број 3/3</p>
				<p class="auto-style2">У Београду, 31. марта 2016. године</p>
				<p class="auto-style2"><span class="bold">Привредна комора Србије</span></p>
				<p class="auto-style2">Председник Скупштине, </p>
				<p class="auto-style2"><span class="bold">Милош Ненезић, </span>с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/img6.gif&amp;doctype=reg&amp;abc=cba&amp;eli=true&amp;eliActId=419413&amp;regactid=419413"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/img8.gif&amp;doctype=reg&amp;abc=cba&amp;eli=true&amp;eliActId=419413&amp;regactid=419413"></p>
				<p>&nbsp;</p>
	</div>


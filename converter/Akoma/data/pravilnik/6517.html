


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="redakcijskipreciscentekst">
				Редакцијски пречишћен текст</p>
				<p>
				&nbsp;</p>
				<p>
				&nbsp;</p>
				<p>На основу члана 156. став 4. Закона о основама система образовања и васпитања („Службени гласник РС”, бр. 72/09, 52/11, 55/13, 35/15 – аутентично тумачење, 68/15 и 62/16 – УС),</p>
				<p>Министар просвете, науке и технолошког развоја доноси</p>
				<p class="odluka-zakon">ПРАВИЛНИК </p>
				<p class="odluka-zakon">о критеријумима и стандардима за финансирање установе која обавља делатност основног образовања и васпитања</p>
				<p class="auto-style1">"Службени гласник РС", бр. 73 од 31. 
				августа 2016, 45 од 13. јуна 2018.</p>
				<p><em>НАПОМЕНА ИЗДАВАЧА: Правилник о изменама и допуни 
				Правилника о критеријумима и стандардима за финансирање установе која обавља делатност основног образовања и васпитања 
				("Службени гласник РС", број 45/2018) ступио је на снагу осмог 
				дана од дана објављивања у „Службеном гласнику Републике 
				Србије”, односно 21. јуна 2016. године, а примењује се од 
				школске 2018/2019. године (види члан 6. Правилника - 45/2018-37) 
				(текст Правилника пре измена и допуна из броја 45/2018 можете 
				погледати са десне стране у делу "Верзије пречишћеног текста").</em></p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Овим правилником прописују се критеријуми и стандарди за финансирање (у даљем тексту: цена услуга) установа које обављају делатност основног образовања и васпитања – основних школа (у даљем тексту: школа) и установа које обављају делатност основног образовања одраслих.</p>
				<p class="clan">Члан 2.</p>
				<p>Школи се за остваривање школског програма и годишњег плана рада школе обезбеђују средства на основу утврђене цене услуга, под условима и у складу са одредбама овог правилника.</p>
				<p>Цена услуга, обухвата средства за плате, додатке запослених и социјалне доприносе на терет послодавца, која се обезбеђују из буџета Републике Србије, као и друге текуће расходе (материјалне трошкове), за које се средства обезбеђују из буџета јединице локалне самоуправе, у складу са законом.</p>
				<p>Цена услуга утврђује се и обрачунава на почетку сваке школске године.</p>
				<p>Измена цене услуга може се вршити током школске године, када наступе промене неког од елемената на основу којих је утврђена цена услуга, у складу са законом и овим правилником.</p>
				<p class="clan">Члан 3.</p>
				<p>Утврђивање цене услуга врши се на основу броја радних сати, односно броја запослених за остваривање годишњег плана рада школе, школског програма, величине и опремљености школе, броја одељења и група и броја ученика, укупног броја запослених, степена њиховог образовања и материјалних трошкова.</p>
				<p>Школа доставља министарству надлежном за послове образовања (у даљем тексту: Министарство) и то надлежном саветнику задуженом за финансијске послове, најкасније до 15. септембра текуће школске године, извод из годишњег плана рада школе са елементима потребним за утврђивање цене услуга, а школа која остварује програм основног образовања одраслих (у даљем тексту: ШОOО), до 5. октобра текуће школске године.</p>
				<p class="clan">Члан 4.</p>
				<p>Цена по елементима исказује се по одељењу, групи, васпитној групи припремног предшколског програма у школи која је верификована за остваривање тог програма или по ученику, у годишњем односно месечном износу.</p>
				<p>Одељење се дели на групе за предмете за које је подела на групе предвиђена наставним планом и програмом.</p>
				<p class="bold">Величина школе</p>
				<p class="clan">Члан 5.</p>
				<p>Школа се организује са најмање 16 одељења од првог до осмог разреда.</p>
				<p>Школа за основно образовање одраслих се организује са најмање осам одељења.</p>
				<p>Изузетно, школа се може организовати са мање од 16 одељења, односно ШООО се може организовати са мање од осам одељења, уз сагласност Министарства, и то: на приграничном и планинском подручју, кад због малог броја ученика, непостојања путне мреже (којом се могу кретати путничка возила) и велике удаљености између насеља није могуће, на рационалан и економичан начин, организовати школу са најмање 16 одељења, односно осам одељења.</p>
				<p class="clan">II. МЕРИЛА У ПОГЛЕДУ УТВРЂИВАЊА БРОЈА ЗАПОСЛЕНИХ</p>
				<p class="clan">Члан 6.</p>
				<p>Број извршилаца у настави, за остваривање годишњег плана рада школе, утврђује се на основу:</p>
				<p>1) укупног фонда часова наставе предвиђеног наставним планом и програмом и других облика образовно-васпитног рада у оквиру 40-то часовне радне недеље;</p>
				<p>2) броја одељења или група утврђених годишњим планом рада;</p>
				<p>3) броја наставних недеља предвиђених правилником којим се уређује календар образовно-васпитног рада;</p>
				<p>4) правилника којим се уређује норма часова непосредног рада наставника, стручних сарадника и васпитача у основној школи.</p>
				<p>Број извршилаца у настави утврђује се тако што се укупан годишњи фонд часова наставе по одељењу или групи у школи, подели са недељном нормом часова наставника (редовна настава) и бројем наставних недеља.</p>
				<p class="clan">Члан 7.</p>
				<p>Васпитна група за припремни предшколски програм који се изводи у школи формира се за 26 деце, у складу са посебним законом. </p>
				<p>У васпитну групу за припремни предшколски програм могу да буду укључена највише два детета са сметњама у развоју и инвалидитетом.</p>
				<p>Број деце у васпитној групи припремног предшколског програма у коју је уписано дете са сметњама у развоју и инвалидитетом, умањује се за три по детету са сметњама у развоју и инвалидитетом у односу на број деце из става 1. овог члана.</p>
				<p>Одељење истог разреда може да има до 30 ученика.</p>
				<p>Број одељења на нивоу разреда зависи од укупног броја ученика на нивоу тог разреда, при чему се одељења формирају на следећи начин:</p>
				<p>1) једно одељење за највише 30 ученика;</p>
				<p>2) два одељења, уколико је на нивоу разреда од 31 до 60 ученика;</p>
				<p>3) три одељења, уколико је на нивоу разреда од 61 до 90 ученика;</p>
				<p>4) четири одељења, уколико је на нивоу разреда од 91 до 120 ученика;</p>
				<p>5) пет одељења, уколико је на нивоу разреда 121 до 150 ученика.</p>
				<p>Следствено томе формирају се одељења и за већи број ученика од 150.</p>
				<p>У једном одељењу могу да буду до два ученика са сметњама у развоју и инвалидитетом.</p>
				<p>Број ученика утврђен у ставу 4. овог члана умањује се за два по ученику који основно образовање и васпитање стиче остваривањем индивидуалног образовног плана (ИОП1), односно за три по ученику који основно образовање и васпитање стиче остваривањем индивидуалног образовног плана са прилагођеним стандардима (ИОП2).</p>
				<p>Образовно-васпитни рад у првом циклусу основног образовања и васпитања може да се организује и у комбинованом одељењу.</p>
				<p>Комбиновано одељење састављено од ученика два разреда може да има до 15 ученика, док одељење од три или четири разреда може да има до десет ученика.</p>
				<p>Изборни предмет се остварује, по правилу, на нивоу целог одељења. Ако се формирају групе на нивоу истог или различитих одељења истог разреда, минималан број ученика у групи је 15. Изузетно, група за исти изборни предмет може се формирати и на нивоу различитих разреда, с тим да је минимални број ученика 15.</p>
				<p>За групу са мањим бројем од 15 ученика потребна је сагласност Министарства. </p>
				<p>За припаднике националних мањина наставни план и програм остварује се и на језику и писму националне мањине, односно двојезично на српском језику и језику и писму националне мањине, ако се за упис у први разред пријави најмање 15 ученика.</p>
				<p>Наставни план и програм из става 13. овог члана може да се остварује и за мање од 15 ученика уписаних у први разред, уз сагласност Министарства, односно надлежног органа аутономне покрајине, у складу са законом.</p>
				<p>Група продуженог боравка може да има најмање 25, а највише 30 ученика.</p>
				<p>За групу продуженог боравка са мањим бројем од 25 ученика потребна је сагласност Министарства. </p>
				<p>ШООО формира одељења по циклусима, а у складу са правилником којим се уређује наставни план и програм основног образовања одраслих.</p>
				<p>Број полазника у одељењу не може бити мањи од 15 нити већи од 20.</p>
				<p>Број одељења на нивоу циклуса зависи од укупног броја полазника на нивоу тог циклуса, при чему се одељења формирају на следећи начин:</p>
				<p>1) једно одељење са највише 20 полазника;</p>
				<p>2) два одељења, уколико је на нивоу циклуса од 30 до 40 полазника;</p>
				<p>3) три одељења, уколико је на нивоу циклуса од 45 до 60 полазника;</p>
				<p>4) четири одељења од 61 до 80 полазника;</p>
				<p>5) пет одељења од 81 до 100 полазника;</p>
				<p>6) шест одељења од 101 до 120 полазника.</p>
				<p>Следствено томе формирају се одељења и за већи број полазника од 120.</p>
				<p>Број полазника у комбинованим одељењима, формираним од више циклуса, може да буде највише 15. </p>
				<p class="clan">Члан 8.</p>
				<p>Број извршилаца на пословима помоћника директора, пословима стручног сарадника и других запослених у школи утврђује се на основу броја одељења или група, броја ученика и броја оброка, величине и врсте школског простора, начина грејања и површине која се греје.</p>
				<p>За признавање другачијег броја извршилаца од броја утврђеног овим правилником, школа се обраћа Министарству, ради добијања сагласности.</p>
				<p class="bold">Директор и помоћник директора</p>
				<p class="clan">Члан 9.</p>
				<p>Школа има директора.</p>
				<p>Школа од 32 до 47 одељења има 0,5 извршилаца на пословима помоћника директора. </p>
				<p>Школа од 48 до 71 одељења има једног извршиоца на пословима помоћника директора.</p>
				<p>Школа од 72 до 95 одељења има два извршиоца на пословима помоћника директора.</p>
				<p>Школа од 96 и више одељења има три извршиоца на пословима помоћника директора.</p>
				<p>Изузетно, школа остварује право на увећање броја извршилаца на пословима помоћника директора, уколико:</p>
				<p>1) има мање од 32 одељења и у свом саставу има издвојена одељења и првог и другог циклуса, при чему најмање по једно одељење у сваком разреду другог циклуса, остварује право на увећање за 0,2 извршиоца по сваком таквом издвојеном одељењу;</p>
				<p>2) има 32 и више одељења и у свом саставу има издвојена одељења и првог и другог циклуса, при чему најмање по једно одељење у сваком разреду другог циклуса, остварује право на увећање за 0,15 извршилаца на утврђени број извршилаца по сваком таквом издвојеном одељењу.</p>
				<p>ШООО од 16 до 23 одељења има 0,5 извршилаца на пословима помоћника директора.</p>
				<p>ШООО од 24 до 31 одељења има једног извршиоца на пословима помоћника директора.</p>
				<p>ШООО од 32 до 39 одељења има 1,5 извршилаца на пословима помоћника директора.</p>
				<p>ШООО од 40 и више одељења има два извршиоца на пословима помоћника директора.</p>
				<p class="bold">Стручни сарадници</p>
				<p class="clan">Члан 10.</p>
				<p>Школа са <span class="v2-clan-left-1">7</span> и мање одељења има 0,5 извршилаца на пословима стручног сарадника и то педагога или психолога, а зависно од потреба школе и програма који се остварује то може да буде логопед, социјални радник, дефектолог или андрагог.</p>
				<p>Школа од <span class="v2-clan-left-1">8</span> до 23 одељења има једног извршиоца на пословима стручног сарадника.</p>
				<p>Школа од 24 до 31 одељења има 1,5 извршилаца на пословима стручног сарадника.</p>
				<p>Школа од 32 до 39 одељења има два извршиоца на пословима стручног сарадника.</p>
				<p>Школа од 40 до 47 одељења има 2,5 извршилаца на пословима стручног сарадника.</p>
				<p>Школа од 48 до 55 одељења има три извршиоца на пословима стручног сарадника.</p>
				<p>Школа од 56 до 63 одељења има 3,5 извршилаца на пословима стручног сарадника.</p>
				<p>Школа од 64 до 71 одељења има четири извршиоца на пословима стручног сарадника.</p>
				<p>Школа од 72 до 79 одељења има 4,5 извршилаца на пословима стручног сарадника.</p>
				<p>Школа са 80 и више одељења има пет извршилаца на пословима стручног сарадника.</p>
				<p class="v2-clan-left-1">ШООО са 15 и мање одељења има 1 
				извршиоца на пословима стручног сарадника.</p>
				<p class="hide-change"><em>Брисан је ранији став 12. (види члан 
				1. Правилника - 45/2018-37)</em></p>
				<p>ШООО од 16 до 31 одељења има 1,5 извршиоца на пословима стручног сарадника.</p>
				<p>ШООО од 32 до 39 одељења има два извршиоца на пословима стручног сарадника.</p>
				<p>ШООО са 40 и више одељења има 2,5 извршилаца на пословима стручног сарадника.</p>
				<p>Додатну подршку, зависно од потреба школе и програма који се остварује, а у складу са мишљењем интерресорне комисије, може да пружа и социјални радник, дефектолог, логопед и андрагог.</p>
				<p class="hide-change">*Службени гласник РС, број 45/2018</p>
				<p class="clan">Члан 11.</p>
				<p>Школа са 24 и мање одељења има 0,5 извршилаца на пословима библиотекара.</p>
				<p class="v2-clan-left-1">Школа од 25 до 43 одељења има 1 
				извршиоца на пословима библиотекара.</p>
				<p class="v2-clan-left-1">Школа од 44 до 64 одељења има 1,5 
				извршилаца на пословима библиотекара.</p>
				<p>Школа са 65 и више одељења има два извршиоца на пословима библиотекара.</p>
				<p>У ШООО за утврђивање броја извршилаца на пословима бибилотекара примењују се критеријуми из 
				<span class="v2-clan-left-1">ст. 1–4.</span> овог члана.</p>
				<p class="hide-change">*Службени гласник РС, број 45/2018</p>
				<p class="bold">Други запослени у школи</p>
				<p class="clan">Члан 12.</p>
				<p>Школа са 15 и мање одељења има 0,5 извршилаца на пословима секретара.</p>
				<p>Школа са 16 и више одељења има 1 извршиоца на пословима секретара.</p>
				<p>ШООО са 7 и мање одељења има 0,5 извршилаца на пословима секретара.</p>
				<p>ШООО са 8 и више одељења има 1 извршиоца на пословима секретара.</p>
				<p>Школа са 15 и мање одељења има 0,5 извршилаца на пословима шефа рачуноводства.</p>
				<p>Школа са 16 и више одељења има 1 извршиоца на пословима шефа рачуноводства.</p>
				<p>ШООО са 7 и мање одељења има 0.5 извршилаца на пословима шефа рачуноводства.</p>
				<p>ШООО са 8 и више одељења има 1 извршиоца на пословима шефа рачуноводства.</p>
				<p>Школа од 16 до 23 одељења има 0,5 извршилаца на пословима административно-финансијског радника.</p>
				<p>Школа од 24 до 47 одељења има 1 извршиоца на пословима административно-финансијског радника.</p>
				<p>Школа од 48 до 67 одељења има 1,5 извршиоца на пословима административно-финансијског радника.</p>
				<p>Школа са 68 и више одељења има 2 извршиоца на пословима административно-финансијског радника.</p>
				<p>ШООО од 16 до 23 одељења има 0,5 извршилаца на пословима административно-финансијског радника.</p>
				<p>ШООО од 24 до 31 одељења има 1 извршиоца на пословима административно-финансијског радника.</p>
				<p>ШООО од 32 до 39 одељења има 1,5 извршиоца на пословима административно-финансијског радника.</p>
				<p>ШООО са 40 и више одељења има 2 извршиоца на пословима административно-финансијског радника.</p>
				<p class="hide-change"><em>Брисан је ранији став 17. (види члан 
				3. Правилника - 45/2018-37)</em></p>
				<p class="clan">Члан 13.</p>
				<p>Школа са домом ученика за припремање три оброка (доручак, ручак, вечера) дневно има једног запосленог на пословима кувара за 60 ученика.</p>
				<p>Школа са домом има једног запосленог за сервирање једног оброка за 360 ученика.</p>
				<p>Школа за припремање и сервирање једног оброка има једног запосленог за 180 ученика или једног запосленог на пословима за сервирање једног оброка за 360 ученика.</p>
				<p>Школа са целодневном наставом и продуженим боравком за припремање и сервирање једног оброка има једног запосленог на 180 ученика или једног запосленог на пословима сервирке за сервирање једног оброка на 360 ученика.</p>
				<p>Број запослених из ст. 2–4. смањује се и повећава по начелу сразмерности (који је одређен бројем ученика и бројем оброка).</p>
				<p class="v2-clan-1">Члан 14.</p>
				<p class="v2-clan-left-1">На пословима домара/мајстора 
				одржавања, школа у којој се настава изводи у једној смени има 
				следећи број извршилаца:</p>
				<p class="v2-clan-left-1">1) школа која има грејну површину до 
				2000 m<span class="superscript">2</span> уколико има систем 
				даљинског грејања, сопствени систем централног грејања на течна 
				или гасовита горива или пелет има право на 0,5 извршилаца;</p>
				<p class="v2-clan-left-1">2) школа која има грејну површину до 
				2000 m<span class="superscript">2</span> уколико има сопствени 
				систем централног грејања на чврста горива има право на 1 
				извршиоца;</p>
				<p class="v2-clan-left-1">3) школа која има грејну површину 
				преко 2000 m<span class="superscript">2</span> уколико има 
				систем даљинског грејања, сопствени систем централног грејања на 
				течна или гасовита горива или пелет има право на 1 извршиоца;</p>
				<p class="v2-clan-left-1">4) школа која има грејну површину 
				преко 2000 m<span class="superscript">2</span> уколико има 
				сопствени систем централног грејања на чврста горива има право 
				на 1,5 извршилаца.</p>
				<p class="v2-clan-left-1">На пословима одржавања објекта, опреме 
				и грејања, школа у којој се настава изводи у две смене има 
				следећи број извршилаца:</p>
				<p class="v2-clan-left-1">1) школа која има грејну површину до 
				2000 m<span class="superscript">2</span> уколико има систем 
				даљинског грејања, сопствени систем централног грејања на течна 
				или гасовита горива или пелет има право на 0,5 извршилаца;</p>
				<p class="v2-clan-left-1">2) школа која има грејну површину до 
				2000 m<span class="superscript">2</span> уколико има сопствени 
				систем централног грејања на чврста горива има право на 1 
				извршиоца;</p>
				<p class="v2-clan-left-1">3) школа која има грејну површину од 
				2000 m<span class="superscript">2</span> до 5000 m<span class="superscript">2</span> 
				уколико има систем даљинског грејања, сопствени систем 
				централног грејања на течна или гасовита горива има право на 1 
				извршиоца;</p>
				<p class="v2-clan-left-1">4) школа која има грејну површину од 
				2000 m<span class="superscript">2</span> до 5000 m<span class="superscript">2</span> 
				уколико има сопствени систем централног грејања на пелет има 
				право на 1,5 извршилаца;</p>
				<p class="v2-clan-left-1">5) школа која има грејну површину од 
				2000 m<span class="superscript">2</span> до 5000 m<span class="superscript">2</span> 
				уколико има сопствени систем централног грејања на чврста горива 
				има право на 2 извршиоца;</p>
				<p class="v2-clan-left-1">6) школа која има грејну површину 
				преко 5000 m<span class="superscript">2</span> уколико има 
				систем даљинског грејања, сопствени систем централног грејања на 
				течна или гасовита горива или пелет има право на 2 извршиоца;</p>
				<p class="v2-clan-left-1">7) школа која има грејну површину 
				преко 5000 m<span class="superscript">2</span> уколико има 
				сопствени систем централног грејања на чврста горива има право 
				на 2,5 извршилаца.</p>
				<p class="v2-clan-left-1">Школа са грејним пећима, у којој се 
				настава изводи у једној или у две смене, има:</p>
				<p class="v2-clan-left-1">1) 1 извршиоца на 16 одељења, уколико 
				се школа греје пећима на течна и гасовита горива;</p>
				<p class="v2-clan-left-1">2) 1 извршиоца на 12 одељења, уколико 
				се школа греје пећима на чврста горива.</p>
				<p class="v2-clan-left-1">Број извршилаца из става 3. овог 
				члана, утврђује се применом начела сразмерности (која је 
				одређена бројем одељења).</p>
				<p class="hide-change">*Службени гласник РС, број 45/2018</p>
				<p class="clan">Члан 15.</p>
				<p>Број запослених на пословима одржавања хигијене у школи утврђује се у зависности од величине и врсте школског простора и начина грејања.</p>
				<p>Школа има једног запосленог на пословима одржавања хигијене у школи на:</p>
				<p>1) 450 m² школског простора за школе са централним системом грејања;</p>
				<p>2) 400 m² школског простора за школе са грејним пећима.</p>
				<p class="hide-change"><em>Брисан је ранији став 3. (види члан 
				5. Правилника - 45/2018-37)</em></p>
				<p>Број извршилаца из става 2. тач. 1) и 2) утврђује се применом начела сразмерности (која је одређена површином школског простора).</p>
				<p class="clan">Члан 16.</p>
				<p>Број запослених у школи може се увећати у следећим случајевима:</p>
				<p>1) школа са целодневном наставом има 2 извршиоца по одељењу целодневне наставе;</p>
				<p>2) школа са продуженим боравком има 1 извршиоца по свакој групи продуженог боравка;</p>
				<p>3) школа са домом ученика има 1 васпитача по свакој васпитној групи;</p>
				<p>4) школа која образује ученике којима је потребна додатна подршка има право на педагошког асистента, уз сагласност Министарства, у складу са законом;</p>
				<p>5) школа која остварује образовање одраслих има право на андрагошког асистента, уз сагласност Министарства, у складу са законом;</p>
				<p>6) школа која организује наставу за ученике на дужем кућном и болничком лечењу има 0,3 извршиоца по ученику на кућном лечењу и једног извршиоца за болничко одељење. Изузетно, школа која остварује програм основног образовања и васпитања, искључиво за ученике на дужем кућном или болничком лечењу, остварује право на 0,5 извршилаца по ученику на кућном лечењу.</p>
				<p class="clan">III. МЕРИЛА У ПОГЛЕДУ МАТЕРИЈАЛНИХ ТРОШКОВА У ШКОЛИ</p>
				<p class="clan">Члан 17.</p>
				<p>Материјални и други трошкови рада у школи утврђују се у зависности од врсте, намене и цене материјала и услуга.</p>
				<p>Материјални и други трошкови утврђују се за школу као целину или по одељењу, васпитној групи, класи, по правилу, у физичким јединицама (kg. Т, m.m², комад и сл.).</p>
				<p class="bold">Трошкови наставе</p>
				<p class="clan">Члан 18.</p>
				<p>Материјални трошкови наставе одређују се у висини од 2,5% бруто зарада запослених, уколико законом или другим прописом није друкчије утврђено.</p>
				<p class="bold">Трошкови електричне енергије</p>
				<p class="clan">Члан 19.</p>
				<p>Трошкови електричне енергије утврђују се по одељењу, васпитној групи, класи или ученику на основу количине и цене електричне енергије, и то:</p>
				<p>1) за осветљење 500 kWh годишње, уколико школа ради у једној смени;</p>
				<p>2) за припрему хране 1200 kWh годишње;</p>
				<p>3) за покретање инсталација за грејање 360 kWh годишње за грејни систем;</p>
				<p>4) за друге намене 200 kWh годишње.</p>
				<p>Школа која за осветљење користи флуоресцентне уместо обичних сијалица трошкови електричне енергије умањују се за три пута.</p>
				<p>Школи која ради у две или више смена трошкови електричне енергије увећавају се за 50%.</p>
				<p class="bold">Трошкови воде</p>
				<p class="clan">Члан 20.</p>
				<p>Трошкови воде утврђују се у зависности од намене, количине и цене воде у одређеном периоду.</p>
				<p>Школи чији су објекти прикључени на месну (градску) водоводну мрежу, за одржавање хигијене објекта и опреме, хигијене ученика и радника и за пиће утврђују се 0,5 m воде по одељењу, васпитној групи или класи дневно, односно 183 m³ годишње.</p>
				<p>Уколико школа има систем грејања на пару количина воде увећава се за 50% у односу на став 2. овог члана.</p>
				<p>Школи са фискултурном салом увећава се количина воде за 10% у односу на ст. 2. и 3. овог члана.</p>
				<p>Школи са сопственим базеном увећава се појединачно количина воде зависно од величине базена и учесталости промене воде у базену.</p>
				<p class="bold">Трошкови грејања</p>
				<p class="clan">Члан 21.</p>
				<p>Трошкови грејања у школи утврђују се на основу количине горива, површине простора који се греје, дужине грејне сезоне и цене горива франко испорука школи.</p>
				<p>Школи чији су објекти прикључени на месну топлификациону мрежу, трошкови грејања утврђују се на основу величине простора и текуће цене испоручиоца топлотне енергије.</p>
				<p>Школи чији објекти имају сопствени систем централног грејања, трошкови грејања утврђују се у зависности од површине простора који се греје, врсте и цене употребљеног горива, и то:</p>
				<p>1) Школа са сопственим грејањем на нафту:</p>
				<p>(1) 12 литара у току грејне сезоне по 1 m² простора који се загрева, ако ради у једној смени;</p>
				<p>(2) 18 литара у току грејне сезоне по 1 m² простора који се загрева, ако роди у две, односно три смене.</p>
				<p>2) Школа са сопственим централним грејањем на угаљ:</p>
				<p>(1) 40 kg у току грејне сезоне по 1 m² који се греје, ако ради у једној смени;</p>
				<p>(2) 50 kg у току грејне сезоне по 1 m² простора који се греје, ако ради у две или више смена.</p>
				<p>3) Школа са грејањем пећима на угаљ:</p>
				<p>(1) 50 kg у току грејне сезоне по 1 m² простора који се загрева, ако ради у једној смени;</p>
				<p>(2) 60 kg у току грејне сезоне по 1 m² простора који се загрева, ако ради у две, односно три смене.</p>
				<p>4) Школа са грејањем пећима на огревно дрво:</p>
				<p>(1) 0,07 m³ у току грејне сезоне по 1 m² простора који се загрева, ако ради у једној смени;</p>
				<p>(2) 0–10 m³ у току грејне сезоне по 1 m² простора који се греје, ако роди у две, односно три смене.</p>
				<p>Грејна сезона се утврђује у трајању од 180 дана годишње.</p>
				<p>Школи на планинском подручју и у оштријим климатским условима трошкови грејања увећавају се за 15% по основу дужег трајања грејне сезоне, односно потребне повећане температуре.</p>
				<p class="bold">Трошкови за одржавање хигијене у школи</p>
				<p class="clan">Члан 22.</p>
				<p>Трошкови за одржавање хигијене у школи утврђују се на основу потребне количине материјала, зависно од делатности школе и текућих цена. Количина материјала се утврђује, и то: </p>
				<p>1) За одржавање хигијене школског простора и опреме:</p>
				<p>(1) 50 грама детерџента годишње по 1 m² затвореног простора;</p>
				<p>(2) 20 грама соне киселине годишње по 1 m² затвореног простора;</p>
				<p>(3) 30 грама средстава за чишћење паркета и других дрвених површина годишње по 1 m² затвореног простора;</p>
				<p>(4) 0,02 литра дезинфекционих средстава по 1 m² затвореног простора годишње.</p>
				<p>2) За одржавање хигијене судова, прибора за јело, прање руку и др. у школској кухињи:</p>
				<p>(1) 0,25 литра течног детерџента годишње по ученику који је на исхрани;</p>
				<p>(2) 50 грама детерџента у праху годишње по ученику на исхрани;</p>
				<p>(3) 0,05 литра дезинфекционих средстава годишње по ученику на исхрани;</p>
				<p>(4) 200 грама сапуна годишње по ученику на исхрани;</p>
				<p>(5) 500 грама сапуна годишње по раднику који ради на одржавању хигијене простора, основних средстава, грејања и припреме и дистрибуције хране;</p>
				<p>(6) 300 грама сапуна годишње по раднику који у школи ради на другим пословима и задацима.</p>
				<p class="bold">Трошкови изношења смећа</p>
				<p class="clan">Члан 23.</p>
				<p>Трошкови изношења смећа одређује се зависно од величине школе, учесталости пражњења контејнера за смеће и цене услуга комуналне организације која врши изношење смећа.</p>
				<p class="clan">IV. МЕРИЛА У ПОГЛЕДУ ОСТАЛИХ ТРОШКОВА И АМОРТИЗАЦИЈЕ</p>
				<p class="bold">Трошкови текућег и инвестиционог одржавања</p>
				<p class="clan">Члан 24.</p>
				<p>Трошкови за текуће и инвестиционо одржавање основних и других средстава рада опредељују се зависно од старости средстава, износа годишње амортизације и потребе одржавања, и то:</p>
				<p>1) Трошкови одржавања грађевинских објеката износе:</p>
				<p>(1) 30% од предрачуна амортизације на грађевине старе до десет година;</p>
				<p>(2) 50% од предрачуна амортизације на грађевинске објекте старе од 11 до 30 година;</p>
				<p>(3) 70% од предрачуна амортизације на грађевинске објекте старе од 31 до 50 година;</p>
				<p>(4) 80% од предрачуна амортизације на грађевинске објекте старе преко 50 година.</p>
				<p>2) Трошкови одржавања опреме и других средстава рада износе:</p>
				<p>(1) 20% од предрачуна амортизације за опрему и друга средства стара до три године;</p>
				<p>(2) 40% од предрачуна амортизације за опрему и средства стара од четири до осам година;</p>
				<p>(3) 70% од предрачуна амортизације за опрему и друга средства стара преко осам година.</p>
				<p>Потребе за текуће и инвестиционо одржавање основних и других средстава рада планира свака школа годишњим програм рада. Потребе које искаже школа усаглашавају се са годишњим планом и предлогом финансијског плана школе за буџетску годину.</p>
				<p class="clan">Члан 25.</p>
				<p>Трошкови за стручно усавршавање радника, полагања стручног испита за приправнике, наставнике, стручне сараднике и васпитаче и за стручне семинаре, стручну литературу и др, утврђују се у висини износа до 1,0% од бруто зараде запослених радника у школи.</p>
				<p class="bold">Трошкови коришћења градског земљишта</p>
				<p class="clan">Члан 26.</p>
				<p>Трошкови коришћења градског земљишта опредељују се у висини износа одређеног законом, односно на закону заснованих прописа.</p>
				<p class="bold">Други материјални трошко<a id="anchor-205-anchor" name="anchor-205-anchor"></a>ви</p>
				<p class="clan">Члан 27.</p>
				<p>Материјални трошкови и трошкови рада (трошкови осигурања, канцеларијски материјал, трошкови интернет конекције, ТВ претплата, провизија банке, огласи, конкурси, ПТТ трошкови, награде ученицима итд.) утврђују се за сваку школу посебно у висини износа од 3% од бруто зараде запослених у школи.</p>
				<p class="bold">Амортизација</p>
				<p class="clan">Члан 28.</p>
				<p>Трошкови амортизације обрачунавају се према закону и важећим прописима по годишњој стопи прописаној за основну школу.</p>
				<p class="clan">Члан 29.</p>
				<p>Уговором утврђена цена услуге за сваку школу умањује се у току једне школске године у случају:</p>
				<p>1) кад школа не оствари годишњи план рада, сразмерно нереализованим садржајима и активностима,</p>
				<p>2) за време штрајка, у складу са законом.</p>
				<p class="clan">V. ЗАВРШНЕ ОДРЕДБЕ</p>
				<p class="clan">Члан 30.</p>
				<p>Даном почетка примене овог правилника престаје да важи Правилник о критеријумима и стандардима за финансирање установе која обавља делатност основног образовања и васпитања („Службени гласник РС”, број 75/15).</p>
				<p class="clan">Члан 31.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”, а примењује се од школске 2016/2017. године.</p>
				<p class="potpis">Број 110-00-00298/2016-04</p>
				<p class="potpis">У Београду, 23. августа 2016. године</p>
				<p class="potpis">Министар,</p>
				<p class="potpis"><span class="bold">Младен Шарчевић,</span> с.р.</p>
				<p class="bold">ОДРЕДБЕ КОЈЕ НИСУ УНЕТЕ У "ПРЕЧИШЋЕНИ ТЕКСТ" 
				ПРАВИЛНИКА</p>
				<p class="auto-style1"><em>Правилник о изменама и допуни 
				Правилника о критеријумима и стандардима за финансирање установе 
				која обавља делатност основног образовања и васпитања: "Службени 
				гласник РС", број 45/2018-37</em></p>
				<p class="clan"><strong>Члан 6.</strong></p>
				<p class="Basic-Paragraph"><strong>Овај правилник ступа на снагу 
				осмог дана од дана објављивања у „Службеном гласнику Републике 
				Србије”, а примењује се од школске 2018/2019. године.</strong></p>
				<p class="auto-style1">&nbsp;</p>
				<p class="potpis">&nbsp;</p>
	</div>


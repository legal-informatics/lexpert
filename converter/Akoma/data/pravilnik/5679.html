


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 201. став 5. тачка 25) Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о општим правилима за парцелацију, регулацију и изградњу</p>
				<p class="auto-style1">"Службени гласник РС", број 22 од 27. фебруара 
				2015.</p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Овим правилником прописују се општа правила и услови за парцелацију, регулацију и изградњу. </p>
				<p class="clan">II. ОПШТА ПРАВИЛА ЗА ПАРЦЕЛАЦИЈУ</p>
				<p class="bold">Појам</p>
				<p class="clan">Члан 2.</p>
				<p>Општа правила за парцелацију су елементи за одређивање величине, облика и површине грађевинске парцеле која се формира.</p>
				<p class="bold">Облик и површина грађевинске парцеле</p>
				<p class="clan">Члан 3.</p>
				<p>Грађевинска парцела по правилу има облик правоугаоника или трапеза.</p>
				<p>Грађевинска парцела има облик и површину, који омогућавају изградњу објекта у складу са општим правилима за парцелацију.</p>
				<p class="bold">Формирање грађевинске парцеле</p>
				<p class="clan">Члан 4.</p>
				<p>Грађевинска парцела се формира деобом или спајањем целих или делова катастарских парцела, односно парцелацијом или препарцелацијом до минимума прописаног овим правилником.</p>
				<p class="bold">Исправка граница суседних парцела</p>
				<p class="clan">Члан 5.</p>
				<p>Исправка граница суседних катастарских парцела , спајање суседних катастарских парцела истог власника, као и спајање суседних парцела на којима је исто лице власник или дугорочни закупац на основу ранијих прописа, врши се на основу елабората геодетских радова за исправку граница суседних парцела.</p>
				<p>Исправка граница из става 1. овог члана врши се ако су испуњени услови за примену општих правила за парцелацију.</p>
				<p class="bold">Општа правила за парцелацију за појединачне зоне</p>
				<p class="clan">Члан 6.</p>
				<p>Општа правила за парцелацију одређују се за: (1) зоне кућа за одмор; (2) сеоске зоне; (3) зоне ретких насеља и породичне градње; (4) опште стамбене зоне, мешовите зоне, градске стамбене зоне и централне градске зоне у насељима средњих и већих густина; (5) периферне пословне, привредне и индустријске зоне и (6) остале зоне.</p>
				<p class="italik">1. Општа правила за парцелацију у зони кућа за одмор</p>
				<p class="clan">Члан 7.</p>
				<p>Најмања површина грађевинске парцеле за изградњу појединачних слободностојећих објеката за одмор и повремено становање је 500,00 m².</p>
				<p class="italik">2. Општа правила за парцелацију у сеоској зони</p>
				<p class="clan">Члан 8.</p>
				<p>Најмања површина грађевинске парцеле за изградњу у насељу је 400,00 m², а најмања ширина те парцеле у насељима за све врсте изградње износи 12,00 m.</p>
				<p>На грађевинској парцели чија је површина мања од најмање површине утврђене у ставу 1. овог члана, односно не мања од 150,00 m², може се утврдити изградња стамбеног објекта спратности П+1, са два стана, индекса изграђености до 0,8.</p>
				<p class="italik">3. Општа правила за парцелацију у зони ретких насеља и породичне градње</p>
				<p class="clan">Члан 9.</p>
				<p>Најмања површина грађевинске парцеле за изградњу слободностојећег објекта је 300,00 m², двојног објекта је 400,00 m² (две по 200,00 m²), објеката у непрекинутом низу, атријумских и полуатријумских објеката 200,00 m², као и објеката у прекинутом низу – 200,00 m².</p>
				<p>Најмања ширина грађевинске парцеле за изградњу слободностојећег објекта је 10,00 m, двојних објеката 16,00 (два по 8,00 m) и објеката у непрекинутом низу 5,00 m.</p>
				<p class="italik">4. Општа правила за парцелацију у општој стамбеној зони, у мешовитој зони, градској стамбеној зони и централној <br>градској зони у насељима средњих и већих густина</p>
				<p class="clan">Члан 10.</p>
				<p>Најмања ширина грађевинске парцеле за вишеспратне стамбене и пословне објекте у непрекинутом низу је 12,0 m, а за слободностојеће вишепородичне стамбене, пословне и друге објекте компатибилних намена је 16,0 m.</p>
				<p>Најмања површина грађевинске парцеле за нову изградњу за објекте из става 1. овог члана је 600 m².</p>
				<p class="italik">5. Општа правила за парцелацију у периферној пословној, <br>привредној и индустријској зони</p>
				<p class="clan">Члан 11.</p>
				<p>Најмања ширина грађевинске парцеле за привредне, пословне, производне и индустријске објекте је 16,0 m, а најмања површина нове парцеле за нову изградњу је 800 m².</p>
				<p class="italik">6. Општа правила за парцелацију за објекте у осталим зонама</p>
				<p class="clan">Члан 12.</p>
				<p>За остале појединачне зоне парцеле се дефинишу у складу са посебном наменом, односно у складу са инфраструктурним објектима.</p>
				<p class="clan">III. ОПШТА ПРАВИЛА ЗА РЕГУЛАЦИЈУ</p>
				<p class="bold">Појам</p>
				<p class="clan">Члан 13.</p>
				<p>Општа правила за регулацију обухватају планске елементе за одређивање регулационе и грађевинске линије, положај објекта на парцели и друга правила регулације.</p>
				<p>Систем елемената регулације заснива се на урбанистичким мрежама линија (регулациона линија, грађевинска линија и осовинска линија јавне саобраћајне површине).</p>
				<p class="bold">Регулационе линије</p>
				<p class="clan">Члан 14.</p>
				<p>Регулациона линија утврђује се у односу на осовинску линију (осовину јавног пута) или на граничну линију (кеј, траса пруге, болница и сл.) и обележава за све постојеће и планиране јавне саобраћајне површина.</p>
				<p>Растојање између регулационих линија (ширина појаса регулације) утврђује се у зависности од функције и ранга саобраћајнице, односно инфраструктуре, као хоризонтална, надземна и подземна регулација.</p>
				<p>Локацијски услови издају се ако грађевинска парцела има излаз на јавну саобраћајну површину, у складу са рангом и правилима за најмању дозвољену ширину појаса регулације по врстама улица:</p>
				<p>1) сабирне улице – 10,00 m;</p>
				<p>2) стамбене улице – 8,00 m;</p>
				<p>3) саобраћајнице у сеоским насељима – 7,00 m;</p>
				<p>4) колски пролази – 5,00 m;</p>
				<p>5) приватни пролазе – 2,50 m.</p>
				<p class="bold">Јавне саобраћајне површине</p>
				<p class="clan">Члан 15.</p>
				<p>Регулациона линија и осовина саобраћајнице јавног пута су основни елементи за утврђивање саобраћајне мреже.</p>
				<p>Регулациона линија и осовина нових саобраћајница утврђују се у односу на постојећу регулацију и парцелацију, постојеће трасе саобраћајница и функционалност саобраћајне мреже.</p>
				<p>Нивелација саобраћајница и других јавних површина одређује се прорачуном падова и попречних и подужних профила појаса регулације.</p>
				<p>Утврђене аналитичке координате (коте нивелете) карактеристичних тачака у плану нивелације представљају основ за утврђивање нивелета регулационих линија, као и основ за постављање улаза у објекат и уређење осталог простора ван појаса регулације.</p>
				<p class="bold">Минимални степен опремљености инфраструктуром</p>
				<p class="clan">Члан 16.</p>
				<p>Насељска (примарна и секундарна) мрежа инфраструктуре (водовод, канализација, ТТ мрежа, гасна мрежа, даљинско грејање и друго) поставља се у појасу регулације, у складу с потребама и правилима надлежног јавног односно јавно комуналног предузећа.</p>
				<p>Локацијски услови издају се ако грађевинска парцела у зони кућа за одмор, сеоској зони и зони ретких насеља и породичне градње, у периферној пословној, привредној и индустријској зони има излаз на јавну саобраћајну површину, у складу са рангом и правилима за најмању дозвољену ширину појаса регулације, у којој је изграђена или је планирана минимално водоводна и електроенергетска мрежа.</p>
				<p>Локацијски услови издају се ако грађевинска парцела у општој стамбеној зони у насељима средњих густина са два или више типова стамбене изградње, у мешовитој зони у насељима средњих густина са два или више типова нестамбене градње, у градској стамбеној и општој зони већих густина и централној градској и пословној зони, има излаз на јавну саобраћајну површину, у складу са рангом и правилима за најмању дозвољену ширину појаса регулације, у којој је изграђена или је планирана минимално водоводна, канализациона и електроенергетска мрежа.</p>
				<p class="bold">Грађевинске линије</p>
				<p class="clan">Члан 17.</p>
				<p>Грађевинска линија се поклапа са регулационом линијом на грађевинској парцели или се налази на растојању које је за појединачне зоне прописано овим правилником.</p>
				<p>Грађевински објекат поставља се предњом фасадом на грађевинску линију, односно унутар простора оивиченог грађевинском линијом.</p>
				<p class="clan">Члан 18.</p>
				<p>Подземна грађевинска линија не може да пређе границе грађевинске парцеле.</p>
				<p>Подземна грађевинска линија за остале подземне објекте (делови објеката, склоништа, гараже и сл.) може се утврдити и у појасу између регулационе и грађевинске линије, као и у унутрашњем дворишту изван габарита објекта, ако то не представља сметњу у функционисању објекта или инфраструктурне и саобраћајне мреже.</p>
				<p class="clan">IV. ОПШТА ПРАВИЛА ЗА ИЗГРАДЊУ</p>
				<p class="bold">Појам</p>
				<p class="clan">Члан 19.</p>
				<p>Општим правилима за изградњу уређују се врсте и компатибилне намене објеката који се могу градити у појединачним зонама, односно класа и намена објеката чија изградња је забрањена у тим зонама, положај објекта у односу на регулацију и у односу на границе грађевинске парцеле, удаљеност објекта, висина или спратност објекта, услови за изградњу других објеката на истој грађевинској парцели, постављање ограде, услове и начин обезбеђивања приступа парцели и простора за паркирање и гаражирање возила и др, а исказују се системом урбанистичких правила и показатеља (индекс изграђености или индекс заузетости) и односе се на појединачне грађевинске парцеле, као и други услови архитектонског обликовања, материјализације, завршне обраде, колорита и друго.</p>
				<p class="bold">Врсте и компатибилне намене објеката који се могу градити <br>у појединачним зонама </p>
				<p class="clan">Члан 20. </p>
				<p>У зони кућа за одмор, сеоској зони и зони ретких насеља и породичне градње, у периферној пословној, привредној и индустријској зони у оквиру сваке грађевинске парцеле, а у оквиру дозвољеног процента изграђености парцеле, могу се градити други објекти, као и пратећи и помоћни објекти који су у функцији коришћења главног објекта, чија намена не угрожава главни објекат и суседне парцеле.</p>
				<p>У општој стамбеној зони у насељима средњих густина са два или више типова стамбене изградње, у мешовитој зони у насељима средњих густина са два или више типова нестамбене градње, у градској стамбеној и општој зони већих густина и централној градској и пословној зони, у оквиру дозвољеног процента изграђености парцеле, дозвољава се на грађевинској парцели компатибилна намена, у оквиру објекта.</p>
				<p>На површини основне претежне намене земљишта у зони кућа за одмор, сеоској зони и зони ретких насеља и породичне градње, у општој стамбеној зони у насељима средњих густина са два или више типова стамбене изградње, у мешовитој зони у насељима средњих густина са два или више типова нестамбене градње, у урбаној стамбеној и општој зони већих густина и централној градској и пословној зони дозвољена је изградња компатибилних намена, и то:</p>
				<p>1) пословање;</p>
				<p>2) трговина;</p>
				<p>3) угоститељство;</p>
				<p>4) занатство и услуге;</p>
				<p>5) здравство;</p>
				<p>6) дечија заштита;</p>
				<p>7) образовање;</p>
				<p>8) култура;</p>
				<p>9) верски објекти.</p>
				<p>На површини основне претежне намене земљишта, у периферној пословној, привредној и индустријској зони, дозвољена је изградња компатибилних намена:</p>
				<p>1) пословање;</p>
				<p>2) трговина;</p>
				<p>3) угоститељство;</p>
				<p>4) занатство и услуге;</p>
				<p>5) бензинске станице.</p>
				<p>Компатибилне намене у оквиру зоне, могу бити и 100% заступљене на појединачној грађевинској парцели у оквиру зоне и на њих се примењују правила за изградњу дефинисана за претежну намену земљишта у зони.</p>
				<p class="clan">Члан 21.</p>
				<p>Ван формираних сеоских насеља и центара, на грађевинским парцелама које имају приступ на јавну саобраћајну површину могу се градити објекти у складу с овим правилима и то индустријски објекти који су у функцији пољопривреде, пословни, сервисно – радни објекти, верски објекти, као и услужни (туризам, трговина и угоститељство, бензинске станице и сл.) и инфраструктурни објекти (као и базне станице мобилне телефоније, кабловска и оптичка мрежа и сл.).</p>
				<p>На пољопривредном земљишту се могу градити стамбени објекти за пољопривредно домаћинство; економски објекти (за смештај стоке, производни објекти, објекти за прераду пољопривредних производа, производни и сервисно-радни објекти у функцији пољопривреде (хладњаче, магацини, прехрамбени производни погони и сл.); објекти за складиштење пољопривредних производа, као и гараже за пољопривредну механизацију, машине и возила); помоћни објекти који су у функцији пољопривреде (гараже, кошеви, амбари, оставе, настрешнице и сл.); инфраструктурни објекти, уз сагласност надлежног министарства.</p>
				<p>На шумском земљишту се могу градити објекти за туристичко-рекреативне сврхе; пратећи објекти (шанк-барови, настрешнице, одморишта, просторије за опрему и сл.); и партерно уређење (одморишта, стазе и сл.). Објекти се не могу градити од бетона, већ се препоручује употреба природних материјала (дрво, камен, шиндра) и традиционалних форми, уз сагласност надлежног министарства.</p>
				<p>Уз воде и водозахватне површине могу се градити објекти за туристичко-рекреативне сврхе; пратећи објекти (шанк-барови, просторије за пресвлачење и сл.); дрвене сојенице и настрешнице; и партерно уређење (спортски терени, опрема, мобилијар, плаже и сл.), уз сагласност надлежног министарства.</p>
				<p class="bold">Класа и намена објеката чија изградња је забрањена <br>у појединачним зонама</p>
				<p class="clan">Члан 22.</p>
				<p>Објекти чија изградња је забрањена у појединачним зонама су објекти:</p>
				<p>1) за које се ради или за које се може захтевати процена утицаја на животну средину, а за које се у прописаној процедури не обезбеди сагласност надлежног органа за послове заштите животне средине на Студију процене утицаја на животну средину;</p>
				<p>2) на постојећој и планираној јавној површини, на површинама уже зоне санитарне заштите водоизворишта или на објектима или коридорима постојеће инфраструктуре;</p>
				<p>3) у заштитном појасу јавних путева ван насеља, а који се утврђује у складу са Законом о јавним путевима и износи за државне путеве првог реда 20 m, за државне путеве другог реда 10 m, односно за општинске путеве 5 m са обе стране пута;</p>
				<p>4) у заштитној зони електроенергетског појаса, који се утврђује се у складу са Правилником о техничким нормативима за изградњу надземних електроенергетских водова називног напона од 1 kV до 400 kV („Службени лист СФРЈ”, број 65/88 и „Службени лист СРЈ”, број 18/92) објеката и износи за надземни вод 10 kV – 6 m, за надземни вод 35 kV – 15 m, за надземни вод 110 kV – 15 m и за надземни вод 220 kV – 15 m;</p>
				<p>5) у заштитној зони водотокова, у складу са законом и прописима којим се уређује управљање водама, односно у плавним зонама;</p>
				<p>6) на геолошки нестабилним теренима, чија нестабилност је доказана у складу са законом којим се уређују геолошка и инжењерско – геолошка истраживања, у инжењерско-геолошким студијама, елаборатима и другом документацијом.</p>
				<p class="bold">Положај објекта на парцели</p>
				<p class="clan">Члан 23.</p>
				<p>Објекти могу бити постављени на грађевинској парцели:</p>
				<p>1) у непрекинутом низу – објекат на парцели додирује обе бочне линије грађевинске парцеле;</p>
				<p>2) у прекинутом низу – објекат додирује само једну бочну линију грађевинске парцеле;</p>
				<p>3) као слободностојећи – објекат не додирује ни једну линију грађевинске парцеле;</p>
				<p>4) као полуатријумски – објекат додирује три линије грађевинске парцеле, и</p>
				<p>5) као атријумски – објекат додирује све четири линије грађевинске парцеле.</p>
				<p>Удаљеност новог објекта од другог објекта на грађевинској парцели, утврђује се применом правила о удаљености новог објекта од границе суседне парцеле. </p>
				<p class="bold">Висина објекта</p>
				<p class="clan">Члан 24.</p>
				<p>Висина новог објекта на грађевинској парцели, утврђује се применом правила о висинској регулацији, односно дозвољеном висином објеката прописаном овим правилником.</p>
				<p>Висина објекта је растојање од нулте коте објекта до коте венца (највише тачке фасадног платна) и одређује се у односу на фасаду објекта постављеној према улици, односно приступној јавној саобраћајној површини.</p>
				<p>Нулта кота је тачка пресека линије терена и вертикалне осе објекта.</p>
				<p>За одређивање удаљења од суседног објекта или бочне границе парцеле, референтна је висина фасаде окренуте према суседу, односно бочној граници парцеле.</p>
				<p>Сви објекти могу имати подрумске или сутеренске просторије, ако не постоје сметње геотехничке и хидротехничке природе.</p>
				<p class="clan">Члан 25.</p>
				<p>Релативна висина објекта је она која се одређује према другим објектима или ширини регулације.</p>
				<p>Релативна висина је:</p>
				<p>1) на релативно равном терену, на стрмом терену са нагибом који прати нагиб саобраћајнице и на стрмом терену са нагибом према улици (навише), једнака је висини објекта;</p>
				<p>2) на стрмом терену са нагибом од улице (наниже), кад је нулта кота нижа од коте јавног или приступног пута – растојање од коте нивелете пута на средини фронта парцеле до коте венца;</p>
				<p>3) висина венца новог објекта са венцем усклађује се по правилу са венцем суседног објекта;</p>
				<p>4) висина назидка поткровне етаже није ограничена, ограничава се само висина венца објекта.</p>
				<p class="clan">Члан 26.</p>
				<p>Кота приземља објеката одређује се у односу на коту нивелете јавног или приступног пута, односно према нултој коти објекта, и то:</p>
				<p>1) кота приземља нових објеката на равном терену не може бити нижа од коте нивелете јавног или приступног пута;</p>
				<p>2) кота приземља може бити виша од нулте коте највише ½ спратне висине од нулте коте;</p>
				<p>3) за објекте на стрмом терену са нагибом од улице (наниже), када је нулта кота нижа од коте нивелете јавног пута, кота приземља може бити нижа од нулте коте највише ½ спратне висине;</p>
				<p>4) за објекте који имају индиректну везу са јавним путем, преко приватног пролаза, кота приземља утврђује се локацијским условима и применом одговарајућих тачака овог члана.</p>
				<p class="bold">Услови за изградњу других објеката на истој грађевинској парцели</p>
				<p class="clan">Члан 27.</p>
				<p>Локацијским условима на истој грађевинској парцели може се утврдити изградња и других објеката исте или компатибилне намене према одређеним условима за зону у којој се налази грађевинска парцела.</p>
				<p>На истој грађевинској парцели могу се градити и помоћни објекти, односно објекти који су у функцији главног објекта, а граде се на истој парцели на којој је саграђен главни стамбени, пословни или објекат јавне намене (гараже, оставе, септичке јаме, бунари, цистерне за воду, летња кухиња, пољски клозет и сл.).</p>
				<p class="bold">Грађевински елементи објеката</p>
				<p class="clan">Члан 28.</p>
				<p>Грађевински елементи на нивоу приземља могу прећи грађевинску, односно регулациону линију (рачунајући од основног габарита објекта до хоризонталне пројекције испада), и то:</p>
				<p>1) излози локала – 0,30 m, по целој висини, када најмања ширина тротоара износи 3,00 m, а испод те ширине тротоара није дозвољена изградња испада излога локала у приземљу;</p>
				<p>2) излози локала – 0,90 m по целој висини у пешачким зонама;</p>
				<p>3) транспарентне браварске конзолне надстрешнице у зони приземне етаже – 2,00 m на целој ширини објекта са висином изнад 3,00 m;</p>
				<p>4) платнене надстрешнице са масивном браварском конструкцијом – 1,00 m од спољне ивице тротоара на висини изнад 3,00 m, а у пешачким зонама према конкретним условима локације;</p>
				<p>5) конзолне рекламе – 1,20 m на висини изнад 3,00 m.</p>
				<p class="clan">Члан 29.</p>
				<p>Испади на објекту (еркери, доксати, балкони, улазне надстрешнице са и без стубова, надстрешнице и сл.) не могу прелазити грађевинску линију више од 1,60 m, односно регулациону линију више од 1,20 m и то на делу објекта вишем од 3,00 m.</p>
				<p>Испади на објекту не смеју се градити на растојању мањем од 1,50 m од бочне границе парцеле претежно северне оријентације, односно, 2,50 m од бочне границе парцеле претежно јужне оријентације.</p>
				<p class="clan">Члан 30.</p>
				<p>Отворене спољне степенице могу се постављати на предњи део објекта, ако је грађевинска линија најмање 3,00 m увучена у односу на регулациону линију и ако савлађују висину до 0,90 m.</p>
				<p>Изузетно, отворене спољне степенице могу се постављати на предњи део објекта, ако је грађевинска линија на растојању мањем од 3,00 m од регулационе линије, када је ширина тротоара преко 3,00 m.</p>
				<p>Степенице из става 1. овог члана које савлађују висину преко 0,90 m, изнад површине терена, улазе у габарит објекта.</p>
				<p>Степенице из става 1. овог члана које се постављају на бочни или задњи део објекта не могу ометати пролаз и друге функције дворишта.</p>
				<p class="clan">Члан 31.</p>
				<p>Грађевински елементи испод коте тротоара – подрумске етаже, када се грађевинска и регулациона линија не поклапају, могу прећи грађевинску линију и могу бити постављени на регулациону линију.</p>
				<p>Грађевински елементи испод коте тротоара – подрумске етаже, када се грађевинска и регулациона линија поклапају, могу прећи грађевинску, односно регулациону линију (рачунајући од основног габарита објекта до хоризонталне пројекције испада), ако тиме нису угрожене трасе и водови инфраструктуре, и то:</p>
				<p>1) стопе темеља и подрумски зидови – 0,15 m до дубине од 2,60 m испод површине тротоара, а испод те дубине – 0,50 m;</p>
				<p>2) шахтови подрумских просторија до нивоа коте тротоара – 1,00 m.</p>
				<p>Стопе темеља не могу прелазити границу суседне парцеле, осим уз сагласност власника или корисника парцеле.</p>
				<p class="bold">Услови и начин обезбеђивања приступа парцели и простору <br>за паркирање и гаражирање возила</p>
				<p class="clan">Члан 32.</p>
				<p>Свака новоформирана грађевинска парцела мора имати приступ на јавну саобраћајну површину.</p>
				<p>Ширина приватног пролаза за парцеле које немају директан приступ јавној саобраћајној површини не може бити мања од 2,50 m. Објекти у привредним и индустријским зонама морају обезбедити противпожарни пут око објеката, који не може бити ужи од 3,5 m, за једносмерну комуникацију, односно 6 m за двосмерно кретање возила.</p>
				<p class="clan">Члан 33.</p>
				<p>За паркирање возила за сопствене потребе, власници породичних и стамбених објеката свих врста по правилу обезбеђују простор на сопственој грађевинској парцели, изван јавне саобраћајне површине, и то – једно паркинг или гаражно место на један стан.</p>
				<p>За паркирање возила за сопствене потребе, власници осталих објеката обезбеђују простор на сопственој грађевинској парцели, изван јавне саобраћајне површине.</p>
				<p>У случају из става 2. овог члана, број потребних паркинг места се одређује на основу намене и врсте делатности, и то по једно паркинг или гаражно место (у даљем тексту: ПМ), на следећи начин:</p>
				<p>1) банка, здравствена, пословна, образовна или административна установа – једно ПМ на 70 m² корисног простора;</p>
				<p>2) пошта – једно ПМ на 150 m² корисног простора;</p>
				<p>3) трговина на мало – једно ПМ на 100 m² корисног простора;</p>
				<p>4) угоститељски објекат – једно ПМ на користан простор за осам столица;</p>
				<p>5) хотелијерска установа – једно ПМ на користан простор за 10 кревета;</p>
				<p>6) позориште или биоскоп – једно ПМ на користан простор за 30 гледалаца;</p>
				<p>7) спортска хала – једно ПМ на користан простор за 40 гледалаца;</p>
				<p>8) производни, магацински и индустријски објекат – једно ПМ на 200 m² корисног простора.</p>
				<p>Гараже објеката планирају се подземно у габариту, изван габарита објекта или надземно, на грађевинској парцели.</p>
				<p>Површине гаража објеката које се планирају надземно на грађевинској парцели урачунавају се при утврђивању индекса изграђености, односно индекса заузетости грађевинске парцеле, а подземне гараже се не урачунавају у индексе.</p>
				<p class="bold">Одводњавање и нивелација</p>
				<p class="clan">Члан 34.</p>
				<p>Површинске воде се одводе са парцеле слободним падом према риголама, односно према улици (код регулисане канализације, односно јарковима) са најмањим падом од 1,5%.</p>
				<p>Површинске воде са једне грађевинске парцеле не могу се усмеравати према другој парцели.</p>
				<p>Површинске и друге отпадне воде из економског дворишта у сеоским насељима одводе се регулисано до ђубришне јаме када се економско двориште налази уз јавни пут.</p>
				<p class="bold">Архитектонско обликовање, материјализација, <br>завршне обраде, колорит и друго</p>
				<p class="clan">Члан 35.</p>
				<p>Спољни изглед објекта, облик крова, примењени материјали, боје и други елементи утврђују се идејним архитектонским пројектом.</p>
				<p>Спољни изглед објекта у урбанистичкој целини посебних културних вредности, усклађује се са конзерваторским условима.</p>
				<p class="bold">Општа правила за изградњу за појединачне зоне</p>
				<p class="italik">1. Индекс изграђености или индекс заузетости</p>
				<p class="clan">Члан 36.</p>
				<p>Највећи дозвољени индекс изграђености по зонама изградње је за:</p>
				<p>1) зона кућа за одмор – 0,3;</p>
				<p>2) сеоска зона – 0,8;</p>
				<p>3) зона ретких насеља и породичне градње – 1,2;</p>
				<p>4) општа стамбена зона у насељима средњих густина са два или више типова стамбене изградње – 1,6;</p>
				<p>5) мешовите зоне у насељима средњих густина са два или више типова нестамбене градње – 2,0;</p>
				<p>6) градске стамбене и опште зоне већих густина – 2.8;</p>
				<p>7) централне градске и пословне зоне – 3,5;</p>
				<p>8) периферне пословне, привредне и индустријске зоне – 1,5;</p>
				<p>9) остале појединачне зоне и посебни објекти, објекти инфраструктуре и друго – у складу са врстом објекта.</p>
				<p>Највећи дозвољени индекс заузетости по зонама изградње је за:</p>
				<p>1) зона кућа за одмор – 25%;</p>
				<p>2) сеоска зона – 30%;</p>
				<p>3) зона ретких насеља и породичне градње – 40%;</p>
				<p>4) општа стамбена зона у насељима средњих густина са два или више типова стамбене изградње – 50%;</p>
				<p>5) мешовите зоне у насељима средњих густина са два или више типова нестамбене градње – 50%;</p>
				<p>6) градске стамбене и опште зоне већих густина – 50%;</p>
				<p>7) централне градске и пословне зоне – 60%;</p>
				<p>8) периферне пословне, привредне и индустријске зоне – 60%;</p>
				<p>9) остале посебне зоне и посебни објекти, објекти инфраструктуре и друго – у складу са врстом објекта.</p>
				<p class="italik">2. Ограђивање по појединачним зонама</p>
				<p class="clan">Члан 37.</p>
				<p>Грађевинске парцеле могу се ограђивати зиданом оградом до висине од 0,90 m (рачунајући од коте тротоара) или транспарентном оградом до висине од 1,40 m.</p>
				<p>Грађевинске парцеле чија је кота нивелете виша од 0,90 m од суседне, могу се ограђивати транспарентном оградом до висине од 1,40 m која се може постављати на подзид чију висину одређује надлежни општински орган.</p>
				<p>Зидане и друге врсте ограда постављају се на регулациону линију тако да ограда, стубови ограде и капије буду на грађевинској парцели која се ограђује.</p>
				<p>Зидана непрозирна ограда између грађевинских парцела подиже се до висине 1,40 m уз сагласност суседа, тако да стубови ограде буду на земљишту власника ограде.</p>
				<p>Суседне грађевинске парцеле могу се ограђивати живом зеленом оградом која се сади у осовини границе грађевинске парцеле или транспарентном оградом до висине од 1,40 m, која се поставља према катастарском плану и операту, тако да стубови ограде буду на земљишту власника ограде.</p>
				<p>Врата и капије на уличној огради не могу се отварати ван регулационе линије.</p>
				<p>У насељима се грађевинске парцеле за изградњу пословних и других нестамбених објеката по правилу не ограђују.</p>
				<p>У зонама вишепородичне и вишеспратне изградње, грађевинске парцеле се по правилу не ограђују. Грађевинске парцеле за објекте од јавног интереса се не ограђују, осим ако за то не постоји потреба из безбедносниих разлога.</p>
				<p>Грађевинске парцеле на којима се налазе објекти који представљају непосредну опасност по живот људи, као и грађевинске парцеле специјалне намене, ограђују се на начин који одреди надлежни орган.</p>
				<p>Грађевинске парцеле на којима се налазе индустријски објекти и остали радни и пословни објекти индустријских зона (складишта, радионице и сл.) могу се ограђивати зиданом оградом висине до 2,20 m.</p>
				<p class="italik">3. Општа правила за изградњу у зони кућа за одмор</p>
				<p class="clan">Члан 38.</p>
				<p>Највећа дозвољена спратност објекта у зони кућа за одмор је највише до две надземне етаже.</p>
				<p class="clan">Члан 39.</p>
				<p>Минимално растојање регулационе линије од грађевинске линије за нови објекат је 5 m.</p>
				<p class="italik">4. Општа правила за изградњу за сеоске зоне</p>
				<p class="clan">Члан 40.</p>
				<p>Највећа дозвољена спратност објеката свих врста у сеоској зони је највише до три надземне етаже.</p>
				<p class="clan">Члан 41.</p>
				<p>Растојање регулационе линије од грађевинске линије у сеоској зони је 5,0 m.</p>
				<p>У сеоској зони растојање из става 1. овог члана утврђује се на основу позиције већине изграђених објеката (преко 50%).</p>
				<p>За сеоске стамбене објекте који имају индиректну везу са јавним путем преко приватног пролаза, растојање из става 1. овог члана утврђује се локацијским условима.</p>
				<p class="clan">Члан 42.</p>
				<p>Растојање слободностојећег објекта на делу бочног дворишта и линије суседне грађевинске парцеле је 2,50 m, а двојних и објеката у прекинутом низу 4,00 m.</p>
				<p>За изграђене стамбене објекте чије је растојање до границе грађевинске парцеле мање од 4,0 m не могу се на суседним странама предвиђати отвори стамбених просторија.</p>
				<p class="clan">Члан 43.</p>
				<p>Међусобна удаљеност нових спратних сеоских објеката је 6,00 m, а приземних слободностојећих 5,00 m.</p>
				<p>За изграђене сеоске објекте који су међусобно удаљени мање од 3,00 m не могу се на суседним странама предвиђати отвори стамбених просторија.</p>
				<p>Међусобна удаљеност сеоских објеката који имају индиректну везу са јавним путем, преко приватног пролаза, утврђује се локацијским условима према врсти изградње.</p>
				<p class="clan">Члан 44.</p>
				<p>Економски објекти су објекти за гајење животиња (стаје за гајење коња, штале за гајење говеда, објекти за гајење живине, коза, оваца и свиња, као и објекти за гајење голубова, кунића, украсне живине и птица); пратећи објекти за гајење домаћих животиња (испусти за стоку, бетонске писте за одлагање чврстог стајњака, објекти за складиштење осоке); објекти за складиштење сточне хране (сеници, магацини за складиштење концентроване сточне хране, бетониране сило јаме и сило тренчеви); објекти за складиштење пољопривредних производа (амбари, кошеви) и други слични објекти на пољопривредном газдинству (објекти за машине и возила, пушнице, сушионице, магацини хране и сл.).</p>
				<p>Међусобна растојања економских објеката из овог члана зависе од организације економског дворишта, с тим да се прљави објекти могу постављати само низ доминантни ветар у односу на чисте објекте.</p>
				<p class="clan">Члан 45.</p>
				<p>Позиција економских објеката у односу на грађевинску линију утврђује се локацијским условима и применом најмањих дозвољених растојања за објекте прописаних овим правилником.</p>
				<p>Међусобно растојање стамбеног објекта и сточне стаје је 15,00 m.</p>
				<p>Ђубриште и пољски клозет могу бити удаљени од стамбеног објекта, бунара, односно живог извора воде најмање 20,00 m, и то само на нижој коти.</p>
				<p class="clan">Члан 46.</p>
				<p>У случају да се економски делови суседних грађевинских парцела непосредно граниче, растојање нових економских објеката од границе парцеле не може бити мање од 1,00 m.</p>
				<p>У случају када се економски део једне парцеле непосредно граничи са стамбеним делом друге парцеле, растојање нових економских објеката утврђује се применом одредаба члана 43. овог правилника.</p>
				<p class="clan">Члан 47.</p>
				<p>На парцели са нагибом терена од јавног пута (наниже), у случају нове изградње, стамбено двориште се поставља на највишој коти уз јавни пут, најмања ширина приступног економског пута на парцели износи 3,00 m, а економско двориште се поставља иза стамбеног дворишта (наниже).</p>
				<p>На парцели са нагибом терена према јавном путу (навише), у случају нове изградње, стамбено двориште се поставља на највишој коти, најмања ширина приступног стамбеног пута је 2,50 m, а економског 3,00 m.</p>
				<p>Ако су испуњени услови из става 2. овог члана, економско двориште може бити уз јавни пут, а економски објекти на грађевинској линији. Растојање од грађевинске до регулационе линије утврђује се применом општих правила регулације прописаних овим правилником увећаним за најмање 3,00 m зеленог простора.</p>
				<p class="clan">Члан 48.</p>
				<p>Грађевинске парцела у сеоском насељу може се преграђивати у функционалне целине (стамбени део, економски део, економски приступ, стамбени приступ и окућница), с тим да висина унутрашње ограде не може бити већа од висине спољне ограде.</p>
				<p class="italik">5. Општа правила за изградњу у зони ретких насеља и породичне градње</p>
				<p class="clan">Члан 49.</p>
				<p>Највећа дозвољена спратност објеката свих врста у зони ретких насеља и породичне изградње је највише до четири надземне етаже.</p>
				<p class="clan">Члан 50.</p>
				<p>Минимално растојање између грађевинске и регулационе линије за објекат је 3,0 m.</p>
				<p>У зони у којој постоје изграђени објекти, растојање из става 1. овог члана утврђује се на основу позиције већине изграђених објеката (преко 50%).</p>
				<p>За објекат који има индиректну везу са јавним путем преко приватног пролаза растојање из става 1. овог члана утврђује се локацијским условима.</p>
				<p class="clan">Члан 51.</p>
				<p>Међусобна удаљеност нових објеката, осим полуатријумских објеката и објеката у непрекинутом низу је 4,00 m, тако што се обезбеђује удаљеност новог објекта од границе суседне парцеле</p>
				<p>Најмање дозвољено растојање новог објекта и линије суседне грађевинске парцеле, којом се у складу с одредбом става 1. овог члана, обезбеђује међусобна удаљеност објеката, је за:</p>
				<p>1) слободностојеће објекте на делу бочног дворишта северне оријентације – 1,50 m;</p>
				<p>2) слободностојеће објекте на делу бочног дворишта јужне оријентације – 2,50 m;</p>
				<p>3) двојне објекте и објекте у прекинутом низу на бочном делу дворишта – 4,00 m;</p>
				<p>4) први или последњи објекат у непрекинутом низу – 1,50 m.</p>
				<p class="clan">Члан 52.</p>
				<p>За изграђене објекте чија међусобна удаљеност износи мање од 3,00 m, у случају реконструкције не могу се на суседним странама предвиђати наспрамни отвори стамбених просторија.</p>
				<p>За зоне изграђених објеката чије је растојање до границе грађевинске парцеле различито од вредности утврђених у ставу 1. овог члана, могу се нови објекти постављати и на растојањима која су ранијим правилима постављена и то:</p>
				<p>1) слободностојећи објекти на делу бочног дворишта северне оријентације – 1,00 m;</p>
				<p>2) слободностојећи објекти на делу бочног дворишта јужне оријентације – 3,00 m.</p>
				<p>Растојање новог објекта који има индиректну везу са јавним путем, преко приватног пролаза, до границе грађевинске парцеле, утврђује се локацијским условима према врсти изградње у складу с овим правилником.</p>
				<p class="italik">6. Општа правила за изградњу за опште стамбене и мешовите зоне у насељима средњих густина</p>
				<p class="clan">Члан 53.</p>
				<p>Највећа дозвољена спратност објеката свих врста у стамбеним зонама и насељима средњих густина је до пет надземних етажа.</p>
				<p class="clan">Члан 54.</p>
				<p>Растојање између регулационе и грађевинске линије за објекте осим објеката у низу је 3,0 m, осим кад се локацијски услови издају за регулисани део улице у коме се грађевинска и регулациона линија поклапају.</p>
				<p>У зони изграђених објеката растојање из става 1. овог члана утврђује се на основу позиције већине изграђених објеката (преко 50%).</p>
				<p>За објекте који имају индиректну везу са јавним путем, преко приватног пролаза, растојање из става 1. овог члана утврђује се локацијским условима.</p>
				<p class="clan">Члан 55.</p>
				<p>Међусобна удаљеност слободностојећих вишеспратница и објеката који се граде у прекинутом низу, износи по правилу најмање половину висине вишег објекта, тако што се обезбеђује удаљеност новог објекта од границе суседне грађевинске парцеле.</p>
				<p>Удаљеност се може смањити на четвртину, ако објекти на наспрамним бочним фасадама не садрже наспрамне отворе на просторијама за становање (као и атељеима и пословним просторијама).</p>
				<p>Удаљеност планираних од околних објеката, осим објеката у низу, по правилу је 5,0 m. а минимум 4,00 m, ако један од зидова објекта садржи отворе за дневно осветљење.</p>
				<p>За изграђене објекте који су међусобно удаљени мање од 4,00 m не могу се на суседним странама предвиђати наспрамни отвори стамбених просторија.</p>
				<p>Вишеспратни слободностојећи објекат не може заклањати директно осунчање другом објекту више од половине трајања директног осунчања.</p>
				<p>При изградњи објеката који се граде у непрекинутом низу, на новом објекту се оставља светларник исте величине и симетричан светларнику постојећег објекта.</p>
				<p class="clan">Члан 56.</p>
				<p>Најмање дозвољено растојање објекта и линије суседне грађевинске парцеле, којом се обезбеђује међусобна удаљеност објеката, је 2,5 m.</p>
				<p>За изграђене објекте чије је растојање до границе грађевинске парцеле мање од вредности утврђених у ставу 1. овог члана не могу се на суседним странама предвиђати наспрамни отвори стамбених просторија.</p>
				<p>Растојање објекта који има индиректну везу са јавним путем, преко приватног пролаза, од границе грађевинске парцеле утврђује се локацијским условима према врсти изградње прописаном овим правилником.</p>
				<p class="italik">7. Општа правила за изградњу за градске стамбене и опште зоне већих густина</p>
				<p class="clan">Члан 57.</p>
				<p>Спратност објеката свих врста у градским стамбеним и општим зонама већих густина је до седам надземних етажа.</p>
				<p class="clan">Члан 58.</p>
				<p>Растојање између регулационе и грађевинске линије за нове објекте осим објеката у низу је 3,0 m, осим кад се локацијским условима издаје за регулисани део улице у коме се грађевинска и регулациона линија поклапају.</p>
				<p>У зони изграђених објеката растојање из става 1. овог члана утврђује се на основу позиције већине изграђених објеката (преко 50%).</p>
				<p class="clan">Члан 59.</p>
				<p>Међусобна удаљеност нових и околних објеката, осим објеката у низу, је 5,0 m, тако што се обезбеђује удаљеност новог објекта од границе суседне парцеле.</p>
				<p>За изграђене објекте који су међусобно удаљени мање од 4,00 m не могу се на суседним странама предвиђати наспрамни отвори.</p>
				<p class="clan">Члан 60.</p>
				<p>Најмање дозвољено растојање новог објекта и линије суседне грађевинске парцеле, којом се обезбеђује међусобна удаљеност објеката, је 2,5 m.</p>
				<p>За изграђене објекте чије је растојање до границе грађевинске парцеле мање од 2,5 m не могу се на суседним странама предвиђати наспрамни отвори.</p>
				<p class="italik">8. Општа правила за изградњу за централне градске и пословне зоне</p>
				<p class="clan">Члан 61.</p>
				<p>Спратност објеката свих врста у зони реконструкције и обнове и централној урбаној зони, као и у пословној зони и осталим изграђеним подручјима утврђује се локацијским условима, у складу са околном постојећом градњом.</p>
				<p class="clan">Члан 62.</p>
				<p>Грађевинска и регулациона линија се по правилу поклапају осим кад се локацијским условима издаје за нерегулисани део улице у коме је растојање између регулационе и грађевинске линије за објекте осим објеката у низу 3,0 m.</p>
				<p>У зони изграђених објеката растојање из става 1. овог члана утврђује се на основу позиције већине изграђених објеката (преко 50%).</p>
				<p class="clan">Члан 63.</p>
				<p>Објекти које се по правилу граде у зонама реконструкције и обнове и централним урбаним и пословним зонама су објекти у низу.</p>
				<p>Међусобна удаљеност нових слободностојећих и околних објеката, осим објеката у низу, је 5,0 m, тако што се положајем новог објекта обезбеђује наведена удаљеност од постојећег објекта.</p>
				<p>За изграђене слободностојеће објекте који су међусобно удаљени мање од 5,00 m не могу се на суседним странама предвиђати наспрамни отвори.</p>
				<p class="clan">Члан 64.</p>
				<p>Најмање дозвољено растојање новог слободностојећег објекта и линије суседне грађевинске парцеле, којом се обезбеђује међусобна удаљеност објеката, је 2,5 m.</p>
				<p>За изграђене слободностојеће објекте чије је растојање до границе грађевинске парцеле мање од 2,5 m не могу се на суседним странама предвиђати наспрамни отвори.</p>
				<p class="italik">9. Општа правила за изградњу у периферној пословној, <br>привредној и индустријској зони</p>
				<p class="clan">Члан 65.</p>
				<p>Спратност објеката свих врста у неизграђеној периферној пословној, привредној и индустријској зони ван насеља се утврђује локацијским условима, а у складу с технолошким захтевима.</p>
				<p>Објекти и пратећи објекти у посебним подручјима, на шумском земљишту и уз воде и водозахватне површине (шанк-барови, одморишта, просторије за опрему и сл.) могу бити спратности највише једна надземна етажа, а највеће дозвољене висине сојеница и надстрешница су 7,0 m.</p>
				<p class="clan">V. ЗАВРШНЕ ОДРЕДБЕ</p>
				<p class="clan">Члан 66.</p>
				<p>Даном ступања на снагу овог правилника престаје да важи Правилник о општим правилима за парцелацију, регулацију и изградњу („Службени гласник РС”, број 50/11).</p>
				<p class="clan">Члан 67.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">Број 110-00-00073/2015-07</p>
				<p class="auto-style2">У Београду, 27. фебруара 2015. године</p>
				<p class="auto-style2">Министар,</p>
				<p class="auto-style2">проф. др <span class="bold">Зорана Михајловић, </span>с.р.</p>
	</div>


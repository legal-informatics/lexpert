


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 35. Закона о транспорту опасног терета („Службени гласник РС”, број 88/10), </p>
				<p>Министар грађевинарства, саобраћаја и инфраструктуре, уз сагласност министра здравља и министра пољопривреде и заштите животне средине, доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о начину транспорта опасног терета кроз заштићене зоне </p>
				<p class="auto-style1">"Службени гласник РС", број 75 од 31. августа 
				2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописује се начин транспорта опасног терета кроз заштићене зоне (зоне санитарне заштите, изворишта воде за пиће и заштићена природна добра).</p>
				<p>Одредбе овог правилника не примењују се на снабдевање корисника који се налазе у заштићеној зони.</p>
				<p class="clan">Члан 2.</p>
				<p>Зоном санитарне заштите изворишта воде за пиће, у смислу овог правилника, сматра се простор око водозахватног објекта на ком се ограничава вршење транспорта опасног терета.</p>
				<p>Извориште је, у смислу овог правилника, простор око водозахватног објекта из кога се, ради јавног водоснабдевања или флаширања природне минералне воде, захвата вода из тела подземне воде или из површинског водног тела.</p>
				<p>Заштићеним природним добрима, у смислу овог правилника, сматрају се заштићена подручја на којима се ограничава транспорт опасног терета.</p>
				<p class="clan">Члан 3.</p>
				<p>Возачи се обавештавају о уласку у заштићену зону одговарајућом саобраћајном сигнализацијом.</p>
				<p class="clan">Члан 4.</p>
				<p>Опасан терет транспортује се кроз заштићену зону ако је упакован у ограниченим количинама сходно Поглављу 3.4 Европског споразума о међународном друмском транспорту опасног терета – АДР 2013 (Анекси А и Б) („Службени гласник РС – Међународни уговори”, бр. 14/13 и 2/14 – исправка, у даљем тексту: АДР), односно ако је упакован у изузетим количинама сходно Поглављу 3.5 АДР, осим:</p>
				<p>1) опасног терета који спада у класу 6.1 – oтровне материје;</p>
				<p>2) опасног терета који спада у класу 6.2 – заразне материје;</p>
				<p>3) опасног терета који спада у класу 7 – радиоактивне материје;</p>
				<p>4) UN 1202 ДИЗЕЛ ГОРИВO или ГАЗОЛ или УЉE ЗА ЛОЖЕЊЕ, ЛАКО;</p>
				<p>5) UN 1203 БЕНЗИН или ГОРИВO ЗА ОТО МОТОРЕ;</p>
				<p>6) UN 1075 ПЕТРОЛЕЈСКИ ГАС, ТЕЧАН;</p>
				<p>7) UN 1267 НАФТА СИРОВА;</p>
				<p>8) UN 1268 ДЕСТИЛАТИ СИРОВЕ НАФТЕ, Н.Д.Н;</p>
				<p>9) UN 1268 ПРОИЗВОДИ СИРОВЕ НАФТЕ, Н.Д.Н;</p>
				<p>10) UN 1288 УЉЕ ШКРИЉАЦА;</p>
				<p>11) UN 1863 ГОРИВО ЗА МЛАЗНЕ МОТОРЕ;</p>
				<p>12) UN 3077 МАТЕРИЈА ОПАСНА ПО ЖИВОТНУ СРЕДИНУ, ЧВРСТА, Н.Д.Н;</p>
				<p>13) UN 3082 МАТЕРИЈА ОПАСНА ПО ЖИВОТНУ СРЕДИНУ, ТЕЧНА, Н.Д.Н;</p>
				<p>14) UN 3256 ЗАГРЕЈАНА ТЕЧНОСТ, ЗАПАЉИВА, Н.Д.Н;</p>
				<p>15) UN 3257 ЗАГРЕЈАНА ТЕЧНОСТ, Н.Д.Н;</p>
				<p>16) UN 3295 УГЉОВОДОНИЦИ, ТЕЧНИ, Н.Д.Н;</p>
				<p>17) UN 3494 СИРОВА НАФТА БОГАТА СУМПОРОМ, ЗАПАЉИВА, ОТРОВНА.</p>
				<p>18) другог опасног терета код кога је возило потребно означити симболом који се користи када се транспортују материје опасне по животну средину (симбол „дрво и риба”) према одељку 5.3.6 АДР, односно ако су испуњени услови за класификацију према одељку 2.2.9.1.10 АДР.</p>
				<p class="clan">Члан 5.</p>
				<p>Возило које транспортује опасан терет кроз заштићену зону не може се заустављати нити паркирати у заштићеној зони осим у случају наступања ванредног догађаја.</p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00009/2015-01</p>
				<p class="potpis">У Београду, 17. августа 2015. године</p>
				<p class="potpis">Министар, </p>
				<p class="potpis">проф. др <span class="bold">Зорана Михајловић,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: right;
		margin-top: 0;
	}
	</style>


	<div class="redakcijskipreciscentekst">
		Редакцијски пречишћен текст</div>
	<p class="broj">&nbsp;</p>
	<p class="broj">&nbsp;</p>
	<p>На основу члана 4. став 2. Уредбе о средствима за подстицање програма или недостајућег дела средстава за финансирање програма од јавног интереса која реализују удружења („Службени гласник РС”, број 8/12), 
	</p>
	<p>Министар спољне и унутрашње трговине и телекомуникација доноси</p>
				<p class="п" style="margin-top: 0">&nbsp;</p>
	<p class="odluka-zakon">&nbsp;ПРАВИЛНИК</p>
				<p class="odluka-zakon">о избору програма од јавног интереса у области развоја информационог друштва које реализују удружења</p>
	<p class="centar">"Службени гласник РС", бр. 47 од 29. 
	маја 2013, 88 од 28. октобра 2016.</p>
	<p class="centar">&nbsp;</p>
	<p class="clan" style="margin-top: 0">Члан 1. </p>
	<p>Овим правилником се ближe уређују мерила и критеријуми за избор програма од јавног интереса у области развоја информационог друштва (у даљем тексту: Програм) које реализују удружења, а финансираће се средствима буџета Републике Србије.</p>
	<p class="clan">Члан 2.</p>
	<p>Програм треба да доприноси постизању следећих општих циљева у области развоја информационог друштва:</p>
	<p>1) унапређење безбедности грађана Републике Србије на Интернету;</p>
	<p>2) подизање нивоа дигиталне писмености и дигиталних компетенција;</p>
	<p>3) развој талената у областима рачунарства и информатике, математике и физике;</p>
	<p>4) подизање компетенција наставника у области примене информационо-комуникационих технологија;</p>
	<p>5) развој електронске трговине и електронског пословања;</p>
	<p>6) дигитализација културне баштине у Републици Србији;</p>
	<p>7) унапређење социјалне укључености применом информационо-комуникационих 
	технологија<span class="v2-clan-left-1">;</span></p>
	<p><span class="v2-clan-left-1">8) подршка стварању и раду ИКТ заједнице 
	(заједнице у области информационо-комуникационих технологија).</span></p>
	<p><span class="hide-change">*Службени гласник РС, број 88/2016</span></p>
	<p>&nbsp;</p>
	<p class="clan">Члан 3.</p>
	<p>Јавни конкурс који се расписује у складу са овим правилником (у даљем тексту: Конкурс) одређује једну или више тема у складу са општим циљевима из члана 2. овог правилника.</p>
	<p>Програм се подноси за једну тему. Један подносилац у оквиру једне теме може да поднесе један предлог пројекта.</p>
	<p>У јавном конкурсу се се за сваку од тема одређују:</p>
	<p>1) посебни циљеви које програм треба да постигне;</p>
	<p>2) посебни услови за садржај програма (активности, резултати и сл.);</p>
	<p>3) други посебни услови за одређену тему.</p>
	<p class="clan">Члан 4.</p>
	<p>Критеријуми за рангирање обавезно обухватају:</p>
	<p>– степен испуњавања циљева конкурса, односно унапређења које ће реализација програма донети у оквиру задатих циљева;</p>
	<p>– однос количине потребних средстава и резултата;</p>
	<p>– одрживост и могућност даљег развијања;</p>
	<p>– капацитет и претходно искуство подносиоца програма;</p>
	<p>– резултате и одрживост ранијих програма које је реализовао подносилац програма, а за које су коришћена средства из буџета Републике Србије.</p>
	<p class="clan">Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p class="potpis">Број 110-00-31/2013-07</p>
	<p class="auto-style1">У Београду, 24. маја 2013. године</p>
	<p class="auto-style1">Министар, </p>
	<p class="auto-style1"><span class="bold">Расим Љајић,</span> с.р.</p>


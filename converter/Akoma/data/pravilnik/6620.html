


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 36. став 3. Закона о електронским медијима („Службени гласник РС”, бр. 83/14 и 6/16 – др. закон) и Решења Владе Републике Србије 05 број 110-9255/2016 од 8. децембра 2016. године („Службени гласник РС”, број 100/16), </p>
				<p>Савет Регулаторног тела за електронске медије донео је</p>
				<p class="odluka-zakon">ПРАВИЛНИК</p>
				<p class="odluka-zakon">о висини, измени висине и начину обрачунавања накнаде за пружање медијске услуге</p>
				<p class="centar">"Службени гласник РС", број 104 од 23. 
				децембра 2016.</p>
				<p class="centar">&nbsp; &nbsp;</p>
				<p class="clan">Члан 1.</p>
				<p>Овим правилником ближе се уређују висина, измена висине и начин обрачунавања накнаде за пружање медијске услуге (у даљем тексту: накнада).</p>
				<p class="clan">Члан 2.</p>
				<p>Регулаторно тело за електронске медије (у даљем тексту: Регулатор), доноси решење којим се утврђује висина накнаде коју пружалац медијске услуге плаћа за право на пружање медијске услуге.</p>
				<p>Висина накнаде утврђује се на годишњем нивоу. </p>
				<p>Пружалац медијске услуге плаћа месечно Регулатору 1/12 утврђене годишње накнаде, до петог у месецу за текући месец.</p>
				<p>Изузетно од става 3. овог члана, за првих шест месеци пружања медијске услуге пружалац плаћа 1/2 накнаде утврђене на годишњем нивоу, у року од осам дана од дана пријема дозволе за пружање медијске услуге и решења из става 1. овог члана.</p>
				<p class="clan">Члан 3.</p>
				<p>Висина накнаде обрачунава се применом следеће формуле:</p>
				<p>Н = О x Ктр x С x Кзп x Квм x Клн x Кпк </p>
				<p>Ознаке у формули из става 1. овог члана имају следеће значење: </p>
				<p>– Н – висина годишње накнаде; </p>
				<p>– O – основица за утврђивање годишње накнаде;</p>
				<p>– Ктр – коефицијент стварних трошкова регулације;</p>
				<p>– С – број становника у зони покривања, односно број корисника услуге дистрибуције медијских садржаја;</p>
				<p>– Кзп – корективни коефицијент зоне покривања;</p>
				<p>– Квм – коефицијент врсте електронског медија (радио, телевизија, друге аудио-визуелне медијске услуге и друго);</p>
				<p>– Клн – коефицијент начина пружања медијске услуге (линеарно и нелинеарно пружање медијске услуге) и типа медијске услуге према садржају (општа медијска услуга и специјализована медијска услуга);</p>
				<p>– Кпк – коефицијент програмске концепције.</p>
				<p class="clan">Члан 4.</p>
				<p>Основица за утврђивање годишње накнаде одређена је у висини стварних трошкова регулације.</p>
				<p>Основица за утврђивање годишње накнаде у случају када је дозвола за пружање медијске услуге (у даљем тексту: дозвола) издата на основу јавног конкурса износи 7,85 динара.</p>
				<p>Основица за утврђивање годишње накнаде у случају када је дозвола издата на основу захтева износи:</p>
				<p>1) 0,13 динара, ако је подносиоцу захтева већ издата дозвола на основу јавног конкурса за програм за који захтевом тражи издавање дозволе;</p>
				<p>2) 0,57 динара, ако подносиоцу захтева није издата дозвола на основу јавног конкурса за програм за који захтевом тражи издавање дозволе.</p>
				<p class="clan">Члан 5.</p>
				<p>Коефицијент стварних трошкова регулације (Ктр) утврђује се сваке године, на основу финансијског плана Регулатора на који је сагласност дала Народна скупштина, као однос стварних трошкова регулације по финансијском плану из текуће године у односу на финансијски план из претходне године.</p>
				<p class="clan">Члан 6.</p>
				<p>Број становника на подручју на коме се пружа медијска услуга утврђује се на основу званичних података органа надлежног за послове статистике и података о зони покривања који се добијају од независног регулаторног тела за област електронских комуникација.</p>
				<p>Број корисника услуге дистрибуције медијских садржаја утврђује се на основу података који се добијају од оператора електронских комуникационих мрежа за емитовање и дистрибуцију медијских садржаја.</p>
				<p class="clan">Члан 7.</p>
				<p>Ако пружалац медијске услуге објављује програм путем терестричког дигиталног преноса у оквиру првог мултиплекса, коефицијент Кзп износи 0,95.</p>
				<p>Ако пружалац медијске услуге објављује програм путем терестричког дигиталног преноса у оквиру другог или трећег мултиплекса, вредност коефицијента Кзп одређује се тако што се износ 0,90 множи количником броја становника на подручју за који је дозвола издата и броја становника на подручју на коме се пружа медијска услуга, који се може кретати само у распону од 0,01 до 1,00, и коефицијентом фактичког увећања зоне покривања.</p>
				<p>У смислу става 2. овог члана висина коефицијента фактичког увећања зоне покривања одређује се у зависности од тога колико пута се фактички повећао број становника на подручју на коме се пружа медијска услуга у односу на број становника на подручју за који је издата дозвола, и износи:</p>
				<p>1) 1,05 ако се број становника увећао до 50%;</p>
				<p>2) 1,07 ако се број становника увећао преко 50% до 70%;</p>
				<p>3) 1,09 ако се број становника увећао преко 70%.</p>
				<p>Ако пружалац медијске услуге радија објављује програм путем терестричког аналогног преноса коефицијент Кзп износи 0,6.</p>
				<p>Ако пружалац медијске услуге објављује програм путем друге електронске комуникационе мреже (кабловски дистрибутивни систем, ИПТВ и др.), коефицијент Кзп износи 1,00. </p>
				<p class="clan">Члан 8.</p>
				<p>Ако је дозвола издата за пружање аудио-визуелне медијске услуге (телевизијско емитовање и аудио-визуелне медијске услуге на захтев), коефицијент Квм износи 1,00.</p>
				<p>Ако је дозвола издата за пружање медијске услуге радија, коефицијент Квм износи 0,079. </p>
				<p class="clan">Члан 9.</p>
				<p>Ако је дозвола издата за пружање опште услуге телевизијског емитовања или опште линеарне медијске услуге радија, Клн износи 1,00.</p>
				<p>Ако је дозвола издата за пружање специјализоване услуге телевизијског емитовања, специјализоване линеарне медијске услуге радија или линеарне услуге у целости посвећене телевизијској продаји и самопромоцији, Клн износи 0,75.</p>
				<p>Ако је дозвола издата за пружање опште нелинеарне аудио-визуелне медијске услуге или опште медијске услуге радија на захтев, Клн износи 0,05.</p>
				<p>Ако дозвола издата за пружање специјализоване нелинеарне аудио-визуелне медијске услуге, специјализоване медијске услуге радија на захтев или нелинеарне услуге у целости посвећене телевизијској продаји и самопромоцији, Клн износи 0,0375. </p>
				<p class="clan">Члан 10.</p>
				<p>Регулатор у поступку утврђивања висине годишње накнаде узима у обзир програмску концепцију пружаоца медијске услуге која је саставни део дозволе за пружање медијске услуге, као и податке које је прибавио увидом у програм који пружалац медијске услуге објављује, ако је реч о имаоцу дозволе.</p>
				<p>Ако пружалац медијске услуге само задовољава прописане минималне програмске услове, вредност Кпк је 1,00.</p>
				<p>Ако научно-образовни, културно-уметнички или дечији програмски садржаји или документарни програм у сопственој продукцији имају, заједно или појединачно, удео у укупном годишње објављеном програму пружаоца медијске услуге:</p>
				<p>1) од 2% до 5% вредност Кпк је 0,95;</p>
				<p>2) преко 5% до 10% вредност Кпк је 0,90;</p>
				<p>3) преко 10% до 15% вредност Кпк је 0,85;</p>
				<p>4) преко 15% до 20% вредност Кпк је 0,80;</p>
				<p>5) преко 20% вредност Кпк је 0,75.</p>
				<p>Ако је програм пружаоца медијске услуге специјализован за објављивање научно-образовног, културно-уметничког или дечијег програмског садржаја, вредност Кпк је 0,75. </p>
				<p>Ако научно-образовни, културно-уметнички или дечији програмски садржаји, који су сопствена продукција пружаоца медијске услуге, имају, заједно или појединачно, удео преко 25% у укупном годишње објављеном програму, вредност Кпк је 0,75.</p>
				<p>Ако информативни програмски садржаји у сопственој продукцији имају удео у укупном годишње објављеном програму пружаоца медијске услуге преко 5% до 15% вредност коефицијента Кпк је 0,9. </p>
				<p>Ако програмски садржаји на језицима националних мањина имају удео у укупном годишње објављеном програму пружаоца медијске услуге:</p>
				<p>1) од 2% до 5% вредност Кпк је 0,95;</p>
				<p>2) преко 5% до 15% вредност Кпк је 0,90;</p>
				<p>3) преко 15% до 25% вредност Кпк је 0,85;</p>
				<p>4) преко 25% вредност Кпк је 0,75.</p>
				<p>Ако су испуњени услови за примену више мерила из ст. 3. до 7. овог члана, умањења по основу примене тих мерила се сабирају, с тим да укупан збир умањења не може прелазити 30%, те најнижа утврђена вредност коефицијента Кпк је 0,70.</p>
				<p class="clan">Члан 11.</p>
				<p>Регулатор може у току важења издате дозволе да измени висину утврђене годишње накнаде.</p>
				<p>Регулатор ће изменити висину утврђене годишње накнаде у случају:</p>
				<p>1) промене коефицијента стварних трошкова регулације;</p>
				<p>2) промене података о броју становника на основу званичних података органа надлежног за послове статистике;</p>
				<p>3) промене података о зони покривања на основу званичних података независног регулаторног тела за област електронских комуникација;</p>
				<p>4) промене података о броју корисника услуга дистрибуције медијских садржаја добијених од оператора електронских комуникационих мрежа за емитовање и дистрибуцију медијских садржаја;</p>
				<p>5) када утврди да услови за примену неке од вредности Кпк из члана 10. ст. 3. до 7. овог правилника нису испуњени;</p>
				<p>6) да, на основу захтева пружаоца медијске услуге за умањење утврђене годишње накнаде, утврди да његов програм задовољава услове да се приликом утврђивања годишње накнаде примени нека од вредности коефицијента Кпк из члана 10. ст. 3. до 7. овог правилника.</p>
				<p>Измена годишње накнаде из става 2. тач. 1), 2), 3), 4) и 5) овог члана врши се по службеној дужности и примењује се од наредне године у односу на годину у којој је донето решење о измени.</p>
				<p>Ако на основу увида у програм пружаоца медијске услуге, Регулатор утврди да услови за примену неке од вредности Кпк из члана 10. ст. 3. до 7. овог правилника нису испуњени, измениће решењем утврђену годишњу накнаду у складу са утврђеним чињеницама.</p>
				<p>Програм на основу кога се тражи умањење утврђене годишње накнаде мора бити у складу са програмском концепцијом која је саставни део дозволе. </p>
				<p>Пружалац медијске услуге може поднети захтев из става 2. тачка 6) овог члана најкасније до 1. септембра текуће године за наредну годину и дужан је да у захтеву јасно одреди разлоге због којих тражи измену утврђене накнаде, висину умањења које захтева, као и да поднесе снимак свог програма емитованог током три месеца који претходе подношењу захтева. </p>
				<p>На основу захтева пружаоца медијске услуге из става 2. тачка 6) овог члана, Регулатор утврђује испуњеност услова и врши измену висине годишње накнаде почев од наредне године у односу на годину у којој је поднет захтев.</p>
				<p class="clan">Члан 12.</p>
				<p>Висина годишње накнаде за пружање медијске услуге утврђиваће се на начин прописаним овим правилником почев од накнаде за 2017. годину.</p>
				<p class="clan">Члан 13.</p>
				<p>Даном ступања на снагу овог правилника престаје да важи Правилник о мерилима за утврђивање висине накнаде за емитовање радио и/или телевизијског програма (пречишћен текст од 24. октобра 2006. године), измењен и допуњен Правилником о изменама и допунама Правилника о мерилима за утврђивање висине накнаде за емитовање радио и/или телевизијског програма („Службени гласник РС”, број 50/09).</p>
				<p class="clan">Члан 14.</p>
				<p>Овај правилник, по добијеној сагласности Владе, ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 08-3749/15/16-8</p>
				<p class="potpis">У Београду, 6. јула 2016. године </p>
				<p class="potpis">Заменик председника Савета,</p>
				<p class="potpis"><span class="bold">Горан Петровић, </span>с.р.</p>
	</div>


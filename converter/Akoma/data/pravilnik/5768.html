


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 128. став 6. Закона о ветеринарству („Службени гласник РС”, бр. 91/05 и 30/10),</p>
	<p>Министар пољопривреде, трговине, шумарства и водопривреде, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о начину и поступку пријављивања пошиљке за преглед, поступку и мерама за поступање са пошиљком којој је забрањен увоз</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 9 од 5. фебруара 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="bold">1. Уводне одредбе</p>
	<p class="clan">Члан 1.</p>
	<p>Овим правилником ближе се прописују начин и поступак пријављивања пошиљке за преглед, као и поступак и мере за поступање са пошиљком којој је забрањен увоз. 
	</p>
	<p class="clan">Члан 2.</p>
	<p>Одредбе овог правилника не односе се на пошиљке хране животињског порекла која чини део путничког личног пртљага намењеног личној потрошњи, односно потрошњи од стране крајњег корисника и под условом да долази из држава из којих није забрањен увоз или транзит и да укупна маса не прелази 1 kg, ако:</p>
	<p>1) не захтевају температурни режим пре потрошње;</p>
	<p>2) су упаковане у оригинално паковање;</p>
	<p>3) је паковање неоштећено, осим ако се тренутно користи.</p>
	<p class="clan">Члан 3.</p>
	<p>Пошиљкама, у смислу овог правилника, сматрају се пошиљке животиња, производа животињског порекла, хране животињског порекла, споредних производа животињског порекла или хране за животиње обухваћени истим прописаним документом, које се налазе у истом превозном средству, потичу из истог места порекла и намењене су истом месту крајњег одредишта. 
	</p>
	<p class="bold">2. Начин и поступак пријављивања пошиљке за преглед</p>
	<p class="clan">Члан 4.</p>
	<p>Пошиљка која се увози у Републику Србију најављује се од лица одговорног за пошиљку попуњавањем прве стране заједничког ветеринарског улазног документа у складу са законом којим се уређује ветеринарство и прописима донетим за спровођење овог закона.</p>
	<p>Увоз пошиљки животиња најављује се на начин прописан ставом 1. овог члана најкасније 24 сата пре очекиваног доласка на подручје Републике Србије. 
	</p>
	<p class="clan">Члан 5.</p>
	<p>Лице одговорно за пошиљку подноси захтев за ветеринарско-санитарни преглед пошиљке писмено или електронским путем граничном ветеринарском инспектору.</p>
	<p>Уз захтев из става 1. овог члана подноси се документација која прати пошиљку, као и заједнички ветеринарски улазни документ, у складу са законом којим се уређује ветеринарство. 
	</p>
	<p class="bold">3. Поступак и мере за поступање са пошиљком којој је забрањен увоз у Републику Србију</p>
	<p class="clan">Члан 6.</p>
	<p>Ако гранични ветеринарски инспектор донесе решење о забрани увоза пошиљке, то означава на заједничком ветеринарском улазном документу и одређује мере за поступање са том пошиљком.</p>
	<p class="clan">Члан 7.</p>
	<p>Пошиљка која је без извршене ветеринарско-санитарне контроле унета у Републику Србију одузима се, а орган надлежан за послове ветеринарства одлучује о њеном уништењу или враћању у место порекла, односно земљу извозницу. 
	</p>
	<p class="clan">Члан 8.</p>
	<p>Када се ветеринарско-санитарним прегледом утврди да пошиљка не испуњава ветеринарско-санитарне услове за увоз или да постоје одређене неправилности у складу са законом којим се уређује ветеринарство, орган надлежан за послове ветеринарства у договору са лицем одговорним за пошиљку може да врати пошиљку са истог граничног прелаза на којем је пошиљка ушла у Републику Србију у земљу извоза (у даљем тексту: ино испоручиоцу) и то у периоду од највише 60 дана од дана доношења решења о забрани увоза, користећи исту врсту превозног средства, под условом да је прибављена сагласност за враћање пошиљке од надлежног тела које је издало међународну ветеринарску потврду (у даљем тексту: сертификат) за ту пошиљку.</p>
	<p>У случају из става 1. овог члана гранични ветеринарски инспектор:</p>
	<p>1) покреће поступак обавештавања у складу са посебним прописом;</p>
	<p>2) поништава сваку страну сертификата која прати пошиљку, и то печатом димензија 30 x 150 mm, који садржи текст: „одбијено” („rejected”), словима црвене боје величине 20 mm, како би се онемогућио поновни увоз такве пошиљке преко других граничних прелаза.</p>
	<p>До момента враћања пошиљке, односно до прибављања сагласности за враћање пошиљке из става 1. овог члана, орган надлежан за послове ветеринарства врши ускладиштење и надзор пошиљке, а трошкове сноси лице одговорно за пошиљку.</p>
	<p>Ако налаз овлашћене лабораторије за пошиљку хране животињског порекла показује да та пошиљка не испуњава услове у погледу безбедности за намену за коју је увезена, орган надлежан за послове ветеринарства може да одобри употребу, односно прописно оспособљавање те пошиљке за друге намене у складу са законом којим се уређује ветеринарство, под условом да пошиљка није опасна по здравље животиња и људи.</p>
	<p>Ако враћање пошиљке није могуће, односно ако нису испуњени услови из става 1. овог члана и ако је лице одговорно за пошиљку сагласно да се пошиљка одмах уништи врши се уништавање те пошиљке и то у најближем објекту одобреном за нешкодљиво уништавање хране животињског порекла, производа животињског порекла, споредних производа животињског порекла и хране за животиње у складу са законом којим се уређује ветеринарство.</p>
	<p class="clan">Члан 9.</p>
	<p>У случају забране увоза пошиљке животиња гранични ветеринарски инспектор, у договору са лицем одговорним за пошиљку, одређује једну од следећих мера:</p>
	<p>1) смештање животиња у штале, њихово храњење, напајање и по потреби лечење;</p>
	<p>2) привремено одузимање животиња и њихово смештање у карантин или изоловање на граничном прелазу до добијања резултата анализа;</p>
	<p>3) враћање животиња у земљу извозницу, ако здравствено стање животиња и услови за заштиту добробити животиња то допуштају.</p>
	<p>Ако су здравствено стање животиња, односно услови за заштиту добробити животиња такви да онемогућавају враћање пошиљке гранични ветеринарски инспектор одређује једну од следећих мера:</p>
	<p>1) клање животиња на основу обављене службене контроле пре клања;</p>
	<p>2) лишавање живота животиње на хуман начин и нешкодљиво уништавање лешева. 
	</p>
	<p class="clan">Члан 10. </p>
	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-259/2011-09</p>
	<p class="potpis" style="line-height: 150%; margin-top: 0">У Београду, 25. јануара 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Душан Петровић,</span> с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 106. став 8. и члана 108. став 8. Закона о безбедности саобраћаја на путевима („Службени гласник РС”, бр. 41/09, 53/10, 101/11, 32/13 – УС и 55/14),</p>
				<p>Министар унутрашњих послова доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о техничким карактеристикама уређаја за давање посебних звучних и светлосних знакова и њиховој уградњи, постављању и начину употребе </p>
				<p class="naslov"><span style="font-weight: 400">"Службени 
				гласник РС", број 108 од 10. октобра 2014.</span></p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником ближе се одређују техничке карактеристике, уградња, постављање и начин употребе уређаја за давање посебних звучних и светлосних знакова, на возилима намењеним да врше пратњу и возилима са првенством пролаза.</p>
				<p class="clan">Члан 2.</p>
				<p>Уређај за давање посебних звучних и светлосних знакова на возилу намењеном да врши пратњу и возилу са првенством пролаза (у даљем тексту: уређај за давање посебних звучних и светлосних знакова) мора бити у складу са једнообразним техничким условима, односно усаглашен са једнообразним одредбама које се односе на одобрење на звучне сигнале ЕС28 и светлосне сигнале ЕС65.</p>
				<p class="clan">Члан 3.</p>
				<p>Уређај за давање посебних звучних знакова на возилу из члана 2. овог правилника мора производити звук две фреквенције који се наизменично мења или више различитих фреквенција који дају завијајући звук.</p>
				<p class="clan">Члан 4.</p>
				<p>Уређаји за давање посебних светлосних знакова су ротациона и трепћућа светла.</p>
				<p>За возила намењена да врше пратњу светла могу бити изведена тако да дају светлост црвене и плаве боје, а за возила са првенством пролаза – плаве боје.</p>
				<p class="clan">Члан 5.</p>
				<p>Ротациона и трепћућа светла на возилу из члана 2. овог правилника дају светлост црвене и плаве, односно плаве боје видљива са свих страна на највишем месту на возилу.</p>
				<p class="clan">Члан 6.</p>
				<p>Ротациона и трепћућа светла на возилу намењеном да врши пратњу, могу бити изведена тако да дају светлост црвене и плаве боје, видљива са свих страна, на највишем месту на возилу, односно са више ротационих или трепћућих светала на нижим површинама возила, али не нижим од 0,25 m од површине пута.</p>
				<p class="clan">Члан 7.</p>
				<p>Ротациона и трепћућа светла на возилу са првенством пролаза могу бити изведена тако да дају светлост плаве боје видљива са свих страна на највишем месту на возилу. Возило са првенством пролаза означено плавим ротационим или трепћућим светлима мора имати најмање једно или један пар светала. Поред обавезних, на возилу са првенством пролаза, може бити изведено више ротационих и трепћућих светала на нижим површинама возила, али не нижим од 0,25 m од површине пута.</p>
				<p class="clan">Члан 8.</p>
				<p>Возило означено плавим као и плавим и црвеним ротационим или трепћућим светлима L врсте, мора на предњој страни имати најмање два трепћућа светла плаве боје за возило са првенством пролаза, односно једно плаво и једно црвено трепћуће светло за возило намењено да врши пратњу, симетрично у односу на уздужну раван возила, у хоризонталној равни и чији међусобни размак износи најмање 0,30 m (предња трепћућа светла) на висини од најмање 0,75 m од површине пута.</p>
				<p>Возило L врсте може имати и најмање једно ротационо односно трепћуће светло које емитује светлост плаве боје видљиву са свих страна око возила, на висини од 1,4 m до 1,6 m од површине пута.</p>
				<p class="clan">Члан 9.</p>
				<p>Звучник односно звучници уређаја за давање посебних звучних знакова уграђују се тако да се звук емитује ка напред, а у сиренска појачала мора бити интегрисан говорни уређај.</p>
				<p class="clan">Члан 10.</p>
				<p>Уређаји за давање посебних звучних, односно светлосних знакова смеју се употребљавати само на возилима полиције, Безбедносно-информативне агенције, Војске Србије односно Војнобезбедносне агенције, хитне медицинске помоћи, министарства надлежног за извршење кривичних санкција и ватрогасне службе када је то неопходно за хитно извршавање службене радње која не трпи одлагање.</p>
				<p class="clan">Члан 11.</p>
				<p>На возила намењена да врше пратњу и возила са првенством пролаза, која су регистрована у Републици Србији пре дана ступања на снагу овог правилника, одредбе овог правилника о техничким карактеристикама опреме и начину уградње уређаја за давање посебних звучних и светлосних знакова примењиваће се по истеку пет година од дана његовог ступања на снагу.</p>
				<p class="clan">Члан 12.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">01 број 6216/2014-8</p>
				<p class="potpis" style="margin-top: 0">У Београду, 7. октобра 2014. године</p>
				<p class="potpis" style="margin-top: 0">Министар, </p>
				<p class="potpis" style="margin-top: 0">др <span class="bold">Небојша Стефановић, </span>с.р. </p>
	</div>


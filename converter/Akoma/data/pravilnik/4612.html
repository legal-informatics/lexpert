

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="nevazeciakt" style="right: 11px; top: -21px">Неважећи акт</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 138. став 4. Закона о накнадама за коришћење јавних добара (,,Службени гласник РСˮ, број 95/18),</p>
			<p class="Basic-Paragraph">Министар заштите животне средине доноси</p>
			<p class="odluka-zakon">ПРАВИЛНИК</p>
			<p class="odluka-zakon">о изгледу, садржини и начину достављања пријаве са подацима од значаја за утврђивање накнаде коју је обвезник накнаде за заштиту и унапређивање животне средине дужан да поднесе органу јединице локалне самоуправе, односно пријаве коју је обвезник накнаде за заштиту и унапређивање животне средине дужан да поднeсе надлежном органу јединице локалне самоуправе, односно градској управи месечно за преузимања, односно испоруке робе у току месеца</p>
			<p class="centar">"Службени гласник РС", број 48 од 5. јула 2019.</p>
			<p class="clan">Члан 1.</p>
			<p class="Basic-Paragraph">Овим правилником ближе се уређује изглед, садржина и начин достављања пријаве са подацима од значаја за утврђивање накнаде, коју је обвезник накнаде за заштиту и унапређивање животне средине дужан да поднесе органу јединице локалне самоуправе, односно пријаве коју обвезник накнаде за заштиту и унапређивање животне средине дужан да поднeсе надлежном органу јединице локалне самоуправе, односно градској управи месечно за преузимања, односно испоруке робе у току месеца.</p>
			<p class="clan">Члан 2.</p>
			<p class="Basic-Paragraph">Обвезници плаћања накнаде за заштиту и унапређивање животне средине – правна лица и предузетници, власници или корисници постројења и простора, који имају обавезу мерења емитованих загађујућих материја у ваздух и у току чијег рада долази до емисије загађујућих материја у ваздух у процесу сагоревања чврстих, течних и гасовитих горива ради добијања енергије, топле воде и паре и грејања простора и генерисања опасног и неопасног отпада, достављају податке на Обрасцу  ЈЛС-1, који је одштампан уз овај правилник и чини његов саставни део.</p>
			<p class="Basic-Paragraph">Образац из става 1. овог члана садржи: ПИБ предузећа, матични број предузећа. назив предузећа из АПР-а, шифру претежне делатности, адресу, име и презиме,  функцију и бројеве телефона одговорног лица, укупни приход предузећа остварен у току извештајне године изражен у РСД, Индексни број отпада, врста отпада опасан/неопасан, произведену количину отпада изражену у тонама, количину отпада предату на складиштење изражену у тонама, количину отпада предату на одлагање изражену у тонама, количину отпада предату на третман изражену у тонама и количину отпада количину отпада предату на извоз изражену у тонама.</p>
			<p class="Basic-Paragraph">Образац из става 1. овог члана садржи и податке о извршеним мерењима емитованих количина загађујућих материја у ваздух, и то: назив извора, укупан број радних сати извора, врсту загађујућих материја (сумпорни оксиди, азотни оксиди, чврсте честице) и податке о извршеним мерењима загађујуће материје (измерени проток изражен у метрима кубним кроз час и измерену концентрацију загађујуће материје изражену у милиграмима у метрима кубним.</p>
			<p class="Basic-Paragraph">У случају да обвезник накнаде врши мерења из више извора загађивања  попуњава податке за сваки извор посебно.</p>
			<p class="clan">Члан 3.</p>
			<p class="Basic-Paragraph">Обвезници плаћања накнаде за заштиту и унапређивање животне средине – правна лица и предузетници власници или корисници постројења и простора, који немају обавезу мерења емитованих загађујућих материја у ваздух, већ могу и да их прерачунавају и у току чијег рада долази до емисије загађујућих материја у ваздух у процесу сагоревања чврстих, течних и гасовитих горива ради добијања енергије, топле воде и паре и грејања простора и генерисања опасног и неопасног отпада, достављају податке на Обрасцу ЈЛС-2, који је одштампан уз овај правилник и чини његов саставни део.</p>
			<p class="Basic-Paragraph">Образац из става 1. овог члана садржи: ПИБ предузећа, матични број предузећа, назив предузећа из АПР-а, шифру претежне делатности, адресу, име и презиме, функцију и бројеве телефона одговорног лица, укупни приход предузећа остварен у току извештајне године изражен у РСД, Индексни број отпада, врста отпада опасан – неопасан, произведену количину отпада изражену у тонама, количину отпада предату на складиштење изражену у тонама, количину отпада предату на одлагање изражену у тонама, количину отпада предату на третман изражену у тонама и количину отпада количину отпада предату на извоз изражену у тонама.</p>
			<p class="Basic-Paragraph">Образац из става 1. овог члана садржи и податке о емисијама у ваздух, врсти и количини утрошеног горива у току године, врсти уређаја за сагоревање, снази уређаја за сагоревање израженој у киловатима, врсти и називу горива, укупној годишњој потрошњи  израженој у тонама или метрима кубним, нето калоријској вредности горива, ефикасност уређаја за пречишћавање димних гасова у процентима, дати појединачно за сумпорне оксиде, азотне оксиде и чврсте честице.</p>
			<p class="Basic-Paragraph">У случају да обвезник накнаде врши мерења из више уређаја за сагоревање попуњава податке за сваки уређај посебно.</p>
			<p class="clan">Члан 4.</p>
			<p class="Basic-Paragraph">Обвезници плаћања накнаде за заштиту и унапређивање животне средине, власници теретних возила, носивости транспортног средства преко пет тона и количина терета приликом транспорта нафте и нафтних деривата, као и сировина, производа и полупроизвода хемијских и других опасних материја из индустрије или за индустрију на територији јединице локалне самоуправе са статусом угрожене животне средине на подручју од значаја за Републику Србију, достављају податке на Обрасцу ЈЛС 3 који је одштампан уз овај правилник и чини његов саставни део.</p>
			<p class="Basic-Paragraph">Образац из става 1. овог члана садржи: ПИБ предузећа, матични број предузећа, назив предузећа из АПР-а, шифру претежне делатности, адресу, име и презиме, функцију и бројеве телефона одговорног лица и укупну количину превезене робе у току извештајне године.</p>
			<p class="clan">Члан 5.</p>
			<p class="Basic-Paragraph">Обвезници плаћања накнаде за заштиту и унапређивање животне средине попуњене обрасце, достављају јединицама локалне самоуправе у Excel фајловима. </p>
			<p class="Basic-Paragraph">Обрасци из члана 2. овог правилника преузимају се са интернет странице јединица локалне самоуправе, као и са интернет портала министарства надлежног за послове заштите животне средине и Агенције за заштиту животне средине.</p>
			<p class="clan">Члан 6.</p>
			<p class="Basic-Paragraph">Овај правилник ступа на снагу наредног дана од дана објављивања у ,,Службеном гласнику Републике Србијеˮ.</p>
			<p class="potpis">Број 110-00-37/19-09</p>
			<p class="potpis">У Београду, 3.  јула 2019. године</p>
			<p class="potpis">Министар,</p>
			<p class="potpis"><span class="bold">Горан Триван, </span>с.р.</p>
			<p class="clan" style="text-align: right">Прилози</p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=428700&amp;regactid=428700" target="_blank">
			Образац ЈЛС-1 - Образац за достављање података за прорачун висине 
			накнаде предузећа која имају обавезу мерења емисија</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=428700&amp;regactid=428700" target="_blank">
			Образац ЈЛС-2 - Образац за достављање података за прорачун висине 
			накнаде предузећа која немају обавезу мерења емисија</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=428700&amp;regactid=428700" target="_blank">
			Образац ЈЛС-3 - Образац за достављање података за прорачун висине 
			накнаде по основу транспорта</a></p>
	</div>


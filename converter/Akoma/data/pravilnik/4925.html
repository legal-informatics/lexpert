


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<p class="Basic-Paragraph">На основу члана 35. став 8. Закона о електронском документу, електронској идентификацији и услугама од поверења у електронском пословању („Службени гласник РС”, број 94/17), 
	</p>
	<p class="Basic-Paragraph">Министар трговине, туризма и телекомуникација доноси</p>
	<p class="odluka-zakon">ПРАВИЛНИК </p>
	<p class="odluka-zakon">о Регистру пружалаца квалификованих услуга од поверења</p>
	<p class="centar">"Службени гласник РС", број 31 од 27. априла 2018.</p>
	<p class="bold">Предмет</p>
	<p class="clan">Члан 1. </p>
	<p class="Basic-Paragraph">Овим правилником прописује се садржај и начин вођења Регистра пружалаца квалификованих услуга од поверења, начин подношења захтева за упис у Регистар, потребна документација уз захтев, образац захтева и начин провере испуњености услова за пружање квалификоване услуге од поверења.</p>
	<p class="Basic-Paragraph">Регистар пружалаца квалификованих услуга од поверења (у даљем тексту: Регистар) води министарство надлежно за послове информационог друштва (у даљем тексту: Министарство).</p>
	<p class="bold">Садржај Регистра</p>
	<p class="clan">Члан 2.</p>
	<p class="Basic-Paragraph">Регистар садржи следеће податке:</p>
	<p class="Basic-Paragraph">1) редни број уписа у Регистар;</p>
	<p class="Basic-Paragraph">2) пословно име пружаоца квалификованих услуга од поверења (у даљем тексту: пружалац услуга);</p>
	<p class="Basic-Paragraph">3) број решења о упису у Регистар;</p>
	<p class="Basic-Paragraph">4) датум уписа у Регистар;</p>
	<p class="Basic-Paragraph">5) матични број;</p>
	<p class="Basic-Paragraph">6) пореско-идентификациони број (ПИБ);</p>
	<p class="Basic-Paragraph">7) седиште (улица и број, место, поштански број и држава);</p>
	<p class="Basic-Paragraph">8) адресу Интернет стране пружаоца услуга;</p>
	<p class="Basic-Paragraph">9) број телефона пружаоца услуга; </p>
	<p class="Basic-Paragraph">10) подаци о упису пружаоца услуга у регистар привредних субјеката или други одговарајући регистар који се води у складу са законом и то:</p>
	<p class="Basic-Paragraph">(1) назив регистра,</p>
	<p class="Basic-Paragraph">(2) број решења о упису у регистар, </p>
	<p class="Basic-Paragraph">(3) датум уписа,</p>
	<p class="Basic-Paragraph">(4) облик организовања, </p>
	<p class="Basic-Paragraph">(5) шифра делатности,</p>
	<p class="Basic-Paragraph">(6) опис делатности;</p>
	<p class="Basic-Paragraph">11) подаци о одговорном лицу које заступа пружаоца услуга и обиму његових овлашћења и то:</p>
	<p class="Basic-Paragraph">(1) име, презиме, </p>
	<p class="Basic-Paragraph">(2) назив функције,</p>
	<p class="Basic-Paragraph">(3) обим овлашћења,</p>
	<p class="Basic-Paragraph">(4) службени број телефона,</p>
	<p class="Basic-Paragraph">(5) службена електронска адреса;</p>
	<p class="Basic-Paragraph">12) подаци о служби пружаоца услуге за односе са странкама и то:</p>
	<p class="Basic-Paragraph">(1) назив службе,</p>
	<p class="Basic-Paragraph">(2) адреса, </p>
	<p class="Basic-Paragraph">(3) телефон,</p>
	<p class="Basic-Paragraph">(4) електронска адреса;</p>
	<p class="Basic-Paragraph">13) подаци о врсти квалификоване услуге од поверења;</p>
	<p class="Basic-Paragraph">14) подаци у упису промена у регистар и то:</p>
	<p class="Basic-Paragraph">(1) број решења о упису промена у Регистар,</p>
	<p class="Basic-Paragraph">(2) датум уписа промена у Регистар;</p>
	<p class="Basic-Paragraph">15) подаци о брисању из Регистра и то: </p>
	<p class="Basic-Paragraph">(1) број решења о брисању из Регистара,</p>
	<p class="Basic-Paragraph">(2) датум брисања из Регистара.</p>
	<p class="Basic-Paragraph">У Регистар се уписују све промене података из става 1. овог члана.</p>
	<p class="bold">Начин вођења Регистра и начин објављивања података из Регистра</p>
	<p class="clan">Члан 3. </p>
	<p class="Basic-Paragraph">Регистар се води у папирном и електронском облику. 
	</p>
	<p class="Basic-Paragraph">Регистар у електронском облику јавно је доступан на Интернет страни Министарства. 
	</p>
	<p class="Basic-Paragraph">Регистар у електронском облику потписује се напредним електронским потписом Министарства.</p>
	<p class="bold">Начин подношења захтева за упис у Регистар</p>
	<p class="clan">Члан 4. </p>
	<p class="Basic-Paragraph">Захтев за упис у Регистар (у даљем тексту: захтев) подноси се Министарству, електронским путем, на Обрасцу 1, који је одштампан уз овај правилник и чини његов саставни део и који се објављује на Интернет страни Министарства.</p>
	<p class="Basic-Paragraph">Захтев из става 1. овог члана и документација која се прилаже уз захтев достављају се у форми електронског документа у оригиналу или у форми овереног дигитализованог акта, у складу са Законом о електронском документу, електронској идентификацији и услугама од поверења у електронском пословању (у даљем тексту: Закон), на електронску адресу Министарства. 
	</p>
	<p class="Basic-Paragraph">Захтев се може поднети и писаним путем, непосредно или поштом, на Обрасцу 1, а документација која се прилаже уз захтев подноси се у оригиналу или се прилаже копија оверена од стране надлежног органа.</p>
	<p class="bold">Потребна документација уз захтев </p>
	<p class="clan">Члан 5.</p>
	<p class="Basic-Paragraph">Подносилац уз захтев прилаже:</p>
	<p class="Basic-Paragraph">1) извод или решење надлежног органа о упису у регистар из члана 2. став 1. тачка 10) овог правилника, под условом да се податак о регистрацији не води у оквиру службене евиденције;</p>
	<p class="Basic-Paragraph">2) извештај о оцењивању усаглашености издат од стране тела за оцењивање усаглашености;</p>
	<p class="Basic-Paragraph">3) Опште услове за пружање услуге;</p>
	<p class="Basic-Paragraph">4) Практична правила за пружање услуга; </p>
	<p class="Basic-Paragraph">5) Политику пружања услуге;</p>
	<p class="Basic-Paragraph">6) Политику информационе безбедности;</p>
	<p class="Basic-Paragraph">7) документ о организационој структури подносиоца захтева;</p>
	<p class="Basic-Paragraph">8) потврду о уплаћеној административној такси, у складу са законом којим се уређују републичке административне таксе.</p>
	<p class="bold">Начин провере испуњености услова за пружање квалификоване услуге од поверења</p>
	<p class="clan">Члан 6.</p>
	<p class="Basic-Paragraph">Уз захтев из члана 4. овог правилника прилажу се докази о чињеницама исказаним у захтеву укључујући извештај о оцењивању усаглашености издатог од стране тела за оцењивање усаглашености, којим је оцењено да подносилац захтева и квалификоване услуге од поверења које он намерава да пружа испуњавају услове из Закона.</p>
	<p class="Basic-Paragraph">Министарство решава о упису пружаоца услуге у Регистар у року од 60 дана од дана подношења уредног захтева.</p>
	<p class="Basic-Paragraph">У поступку решавања Министарство може захтевати прилагање додатних доказа, као и додатну проверу техничких и безбедносних компоненти и оперативног рада.</p>
	<p class="Basic-Paragraph">Ако пружалац услуга престане да испуњава прописане услове, Министарство доноси решење о његовом брисању из Регистра.</p>
	<p class="bold">Промена података уписаних у Регистар</p>
	<p class="clan">Члан 7.</p>
	<p class="Basic-Paragraph">Захтев за промену података уписаних у Регистар подноси се, у року од осам дана од дана настанка промене, на Обрасцу 2, који је одштампан уз овај правилник и чини његов саставни део и који се објављује на Интернет страни Министарства, на начин из члана 4. овог правилника.</p>
	<p class="bold">Датум уписа у Регистар</p>
	<p class="clan">Члан 8.</p>
	<p class="Basic-Paragraph">Упис пружаоца услуга у Регистар, Министарство врши на дан доношења решења о упису у Регистар.</p>
	<p class="bold">Завршне одредбе</p>
	<p class="clan">Члан 9.</p>
	<p class="Basic-Paragraph">Даном ступања на снагу овог правилника престаје да важи Правилник о Регистру сертификационих тела за издавање квалификованих електронских сертификата у Републици Србији („Службени гласник РС”, број 26/08).</p>
	<p class="clan">Члан 10.</p>
	<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p class="potpis">Број 110-00-16/2018-12</p>
	<p class="potpis">У Београду, 11. априла 2018. године</p>
	<p class="potpis">Министар,</p>
	<p class="potpis">др <span class="bold">Расим Љајић, </span>с.р.</p>
	<p class="clan" style="text-align: right">Прилози</p>
<p>	<a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=425743&amp;regactid=425743" target="_blank">Образац 1 - Захтев за упис у Регистар пружалаца квалификованих услуга од 
	поверења</a></p>
	<p>
	<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=425743&amp;regactid=425743" target="_blank">Образац 2 - Захтев за промену података уписаних у Регистар пружалаца 
	квалификованих услуга од поверења</a></p>


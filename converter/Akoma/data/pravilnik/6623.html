


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 78. став 5. и члана 105. став 5. Закона о електронским медијима („Службени гласник РС”, број 83/14), </p>
				<p>Савет Регулаторног тела за електронске медије, на седници одржаној 7. октобра 2015. године, донео је</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о поступку издавања сагласности на акт о преносу дозволе за пружање медијске услуге и поступању по пријави промене власничке структуре </p>
				<p class="auto-style1">"Службени гласник РС", број 93 од 13. новембра 
				2015.</p>
				<p class="naslov">&nbsp;</p>
				<p class="clan">I. УВОДНА ОДРЕДБА</p>
				<p class="clan">Члан 1.</p>
				<p>Овим правилником ближе се уређује садржај захтева за издавање сагласности на акт о преносу дозволе за пружање медијске услуге (у даљем тексту: дозвола), документација која се подноси уз захтев и начин поступања Регулаторног тела за електронске медије (у даљем тексту: Регулатор) по поднетом захтеву, као и садржај пријаве промене власничке структуре у основном капиталу, документација која се подноси уз пријаву и начин поступања Регулатора по поднетим пријавама. </p>
				<p class="clan">II. ПОСТУПАК ИЗДАВАЊА САГЛАСНОСТИ НА АКТ КОЈИМ СЕ ПРЕНОСИ ДОЗВОЛА </p>
				<p class="bold">1. Пренос дозволе у случају статусних промена</p>
				<p class="italik">Захтев за издавање сагласности</p>
				<p class="clan">Члан 2.</p>
				<p>Дозвола издата на јавном конкурсу не може се преносити, осим у случају статусних промена имаоца дозволе, у смислу закона којим се уређује положај привредних друштава, и под условом да то не доводи до нарушавања медијског плурализма, у смислу прописа којим се уређују јавно информисање и медији.</p>
				<p>Ималац дозволе за пружање медијске услуге (у даљем тексту: ималац дозволе), подноси, непосредно или поштом, Регулатору захтев за издавање сагласности на акт којим се преноси дозвола.</p>
				<p>Ако у поступку спровођења статусне промене учествује више ималаца дозволе, заједно подносе захтев из става 2. овог члана.</p>
				<p class="italik">Садржај захтева</p>
				<p class="clan">Члан 3.</p>
				<p>У захтеву за издавање сагласности потребно је навести коју врсту статусне промене ималац дозволе намерава да изврши, који правни субјекти учествују у статусној промени и који би правни субјект био ималац дозволе након спроведене статусне промене.</p>
				<p class="italik">Документација која се подноси уз захтев</p>
				<p class="clan">Члан 4. </p>
				<p>Уз захтев за издавање сагласности подноси се нацрт уговора о статусној промени, односно нацрт плана поделе ако само један правни субјект учествује у статусној промени.</p>
				<p>Ако у поступку спровођења статусне промене учествује и правни субјект који није ималац дозволе, нити је повезан са било којим имаоцем дозволе, уз исправу из става 1. овог члана, подноси се следећа документација:</p>
				<p>1) извод из регистра који се води код надлежног органа за тог правног субјекта; </p>
				<p>2) изјава која садржи податке о правном (назив, седиште, власничка структура и матични, односно регистарски број) или физичком лицу (име, пребивалиште и ЈМБГ или број пасоша и назив државе која је издала пасош ако је странац) које непосредно или посредно, преко других субјеката, има учешће (удели, акције и сл.) у власничкој структури тог правног субјекта, као и податке о висини тог учешћа, за чију тачност и потпуност својим потписом одговара подносилац захтева; </p>
				<p>3) доказ да ће правни субјект који би био ималац дозволе након спроведене статусне промене испуњавати техничке и организационе услове за производњу програма, на основу којих је издата дозвола, као и план организационо-техничке концепције и структуре његових кадрова. </p>
				<p>Ако у поступку спровођења статусне промене учествује више ималаца дозволе или и правни субјект који је повезан са другим имаоцем дозволе, уз исправу из става 1. овог члана, подноси се:</p>
				<p>1) изјава која садржи податак о томе са којим имаоцем дозволе је тај правни субјект повезан и на који начин; </p>
				<p>2) изјава законских заступника подносиоца, односно подносилаца захтева да услед спровођења статусне промене неће доћи до нарушавања медијског плурализма, сходно члану 45. став 1. алинеја 2 и члану 46. Закона о јавном информисању и медијима („Службени гласник РС”, бр. 83/14 и 58/15), или податак регистрованог истраживача јавног мњења да слушаност/гледаност у зони покривања у календарској години која претходи обједињавању не прелази 35% од укупне слушаности/гледаности у зони покривања.</p>
				<p>Подносилац захтева је дужан да поднесе и другу документацију по налогу Регулатора у складу са законом. </p>
				<p>Подносилац захтева може поднети и другу документацију, ако сматра да она може бити од значаја за одлучивање.</p>
				<p>Документација се подноси у оригиналу или овереној фотокопији.</p>
				<p>Исправе поднете на страном језику морају бити преведене на српски језик и оверене од стране овлашћеног судског тумача. </p>
				<p class="italik">Испитивање уредности захтева </p>
				<p class="clan">Члан 5.</p>
				<p>Ако је захтев непотпун или садржи нетачне податке, односно ако је документација која је поднета уз захтев непотпуна, Регулатор оставља подносиоцу примерен рок, који не може бити дужи од 30 дана, да отклони уочене недостатке.</p>
				<p>Ако подносилац захтева не отклони недостатак у остављеном року, захтев се одбацује у складу са чланом 58. став 2. Закона о општем управном поступку („Службени лист СРЈ”, бр. 33/97 и 31/01 и „Службени гласник РС”, број 30/10). </p>
				<p class="italik">Заштита медијског плурализма</p>
				<p class="clan">Члан 6.</p>
				<p>Ако у поступку спровођења статусне промене учествује више ималаца дозволе или и правни субјект који је повезан са другим имаоцем дозволе, Регулатор у складу са методологијом прописаном актом који доноси, сходно члану 22. став 1. тачка 16) Закона о електронским медијима, утврђује да ли би услед спровођења планиране статусне промене могло настати стање којим се нарушава медијски плурализам. </p>
				<p class="italik">Доношење одлуке по захтеву</p>
				<p class="clan">Члан 7.</p>
				<p>Регулатор решењем одбија захтев ако утврди да правни субјект који би био ималац дозволе након спроведене статусне промене не би испуњавао услове из члана 4. став 2. тачка 3) овог правилника или ако би услед спроведене статусне промене настало стање којим се нарушава медијски плурализам. </p>
				<p>Регулатор издаје сагласност на акт којим се преноси дозвола ако утврди да би правни субјект који би био ималац дозволе након спроведене статусне промене испуњавао услове из члана 4. став 2. тачка 3) овог правилника или ако услед спроведене статусне промене не би настало стање којим се нарушава медијски плурализам.</p>
				<p>Решењем из става 2. овог члана налаже се правном субјекту на кога се преноси дозвола путем спровођења статусне промене да поднесе закључени уговор о статусној промени, односно план поделе, као и доказ о томе да је статусна промена спроведена. </p>
				<p class="bold">2. Пренос дозволе издате на захтев</p>
				<p class="italik">Захтев за издавање сагласности</p>
				<p class="clan">Члан 8.</p>
				<p>Дозвола издата на захтев може се пренети другом лицу само ако то лице прихвати све обавезе које произлазе из дозволе.</p>
				<p>Ималац дозволе подноси, непосредно или поштом, Регулатору захтев за издавање сагласности на акт којим се преноси дозвола. </p>
				<p>Ако се дозвола преноси на имаоца дозволе, имаоци дозволе који учествују у преносу заједно подносе захтев из става 2. овог члана.</p>
				<p class="italik">Садржај захтева</p>
				<p class="clan">Члан 9.</p>
				<p>У захтеву за издавање сагласности потребно је навести који би правни субјект био ималац дозволе након извршеног преноса. </p>
				<p class="italik">Документација која се подноси уз захтев</p>
				<p class="clan">Члан 10. </p>
				<p>Уз захтев за издавање сагласности подноси се нацрт уговора о преносу дозволе и изјава законског заступника правног субјекта на кога би била пренета дозвола да прихвата све обавезе које произлазе из те дозволе. </p>
				<p>Ако се дозвола преноси на правног субјекта који није ималац дозволе, нити је повезан са било којим имаоцем дозволе, уз исправе из става 1. овог члана, подноси се следећа документација:</p>
				<p>1) извод из регистра који се води код надлежног органа за тог правног субјекта; </p>
				<p>2) изјава која садржи податке о правном (назив, седиште, власничка структура и матични, односно регистарски број) или физичком лицу (име, пребивалиште и ЈМБГ или број пасоша и назив државе која је издала пасош ако је странац) које непосредно или посредно, преко других субјеката, има учешће (удели, акције и сл.) у власничкој структури тог правног субјекта, као и податке о висини тог учешћа, за чију тачност и потпуност својим потписом одговара подносилац захтева; </p>
				<p>3) доказ да ће правни субјект који би био ималац дозволе након њеног преноса испуњавати техничке и организационе услове за производњу програма, на основу којих је издата дозвола, као и план организационо-техничке концепције и структуре његових кадрова.</p>
				<p>Ако се дозвола преноси на правног субјекта који је ималац дозволе или на правног субјекта који је повезан са имаоцем дозволе, уз исправе из става 1. овог члана подносе се:</p>
				<p>1) изјава која садржи податак о томе са којим имаоцем дозволе је тај правни субјект повезан и на који начин; </p>
				<p>2) изјава законског заступника подносиоца, односно подносилаца захтева да услед преноса дозволе неће доћи до нарушавања медијског плурализма, сходно члану 45. став 1. алинеја 2 и члану 46. Закона о јавном информисању и медијима („Службени гласник РС”, бр. 83/14 и 58/15), или податак регистрованог истраживача јавног мњења да слушаност/гледаност у зони покривања у календарској години која претходи обједињавању не прелази 35% од укупне слушаности/гледаности у зони покривања.</p>
				<p>Подносилац захтева је дужан да поднесе и другу документацију по налогу Регулатора у складу са законом. </p>
				<p>Подносилац захтева може поднети и другу документацију, ако сматра да она може бити од значаја за одлучивање.</p>
				<p>Документација се подноси у оригиналу или овереној фотокопији.</p>
				<p>Исправе поднете на страном језику морају бити преведене на српски језик и оверене од стране овлашћеног судског тумача. </p>
				<p class="italik">Испитивање уредности захтева </p>
				<p class="clan">Члан 11.</p>
				<p>Ако је захтев непотпун или садржи нетачне податке, односно ако је документација која је поднета уз захтев непотпуна, Регулатор оставља подносиоцу примерен рок, који не може бити дужи од 30 дана, да отклони уочене недостатке.</p>
				<p>Ако подносилац захтева не отклони недостатак у остављеном року, захтев се одбацује у складу са чланом 58. став 2. Закона о општем управном поступку („Службени лист СРЈ”, бр. 33/97 и 31/01 и „Службени гласник РС”, број 30/10). </p>
				<p class="italik">Заштита медијског плурализма</p>
				<p class="clan">Члан 12.</p>
				<p>Ако се дозвола преноси на правног субјекта који је ималац дозволе или на правног субјекта који је повезан са имаоцем дозволе, Регулатор у складу са методологијом прописаном актом који доноси, сходно члану 22. став 1. тачка 16) Закона о електронским медијима, утврђује да ли би услед планираног преноса дозволе могло настати стање којим се нарушава медијски плурализам.</p>
				<p class="italik">Доношење одлуке по захтеву</p>
				<p class="clan">Члан 13.</p>
				<p>Регулатор решењем одбија захтев ако утврди да правни субјект на кога би била пренета дозвола не испуњава услове из члана 10. став 2. тачка 3) овог правилника, ако би услед извршеног преноса дозволе настало стање којим се нарушава медијски плурализам или ако правни субјект на кога би била пренета дозвола не прихвати све обавезе из дозволе.</p>
				<p>Регулатор издаје сагласност на акт којим се преноси дозвола ако утврди да би правни субјект на кога би била пренета дозвола испунио услове из члана 10. став 2. тачка 3) овог правилника, ако услед извршеног преноса дозволе не би настало стање којим се нарушава медијски плурализам и ако правни субјект на кога би била пренета дозвола прихвати све обавезе из дозволе.</p>
				<p>Решењем из става 2. овог члана налаже подносиоцу захтева да поднесе закључени уговор о преносу дозволе. </p>
				<p class="clan">III. ПОСТУПАЊЕ ПО ПРИЈАВИ ПРОМЕНЕ ВЛАСНИЧКЕ СТРУКТУРЕ</p>
				<p class="bold">Пријава промене власничке структуре</p>
				<p class="clan">Члан 14. </p>
				<p>Сваку промену власничке структуре у основном капиталу (промена оснивача или промена висине учешћа оснивача у капиталу) ималац дозволе мора претходно да пријави Регулатору у писменој форми, тако што му подноси пријаву промене власничке структуре. </p>
				<p>Под променом власничке структуре из става 1. овог члана сматра се промена у основном капиталу имаоца дозволе, као и промена у основном капиталу правног субјекта који непосредно или посредно учествује у његовој власничкој структури.</p>
				<p>Ималац дозволе подноси Регулатору пријаву за промену власничке структуре непосредно или поштом. </p>
				<p class="bold">Садржај пријаве</p>
				<p class="clan">Члан 15.</p>
				<p>У пријави промене власничке структуре потребно је навести врсту промене власничке структуре која се намерава извршити (промена оснивача или промена висине учешћа оснивача у основном капиталу), податке о правним субјектима који би учествовали у тој промени, као и власничку структуру након извршене промене (оснивачи и висина њихових удела у основном капиталу).</p>
				<p class="bold">Документација која се подноси уз пријаву</p>
				<p class="clan">Члан 16.</p>
				<p>Ако у промени власничке структуре учествује и правни субјект који је ималац дозволе, има посредно или непосредно учешће у основном капиталу другог имаоца дозволе или је на други начин повезан са другим имаоцем дозволе, уз пријаву промене власничке структуре подноси се:</p>
				<p>1) податак о дозволи коју поседује, односно о томе са којим имаоцем дозволе је тај правни субјекат повезан и на који начин; </p>
				<p>2) изјава законског заступника подносиоца пријаве да услед промене власничке структуре неће доћи до нарушавања медијског плурализма, сходно члану 45. став 1. алинеја 2 и члану 46. Закона о јавном информисању и медијима („Службени гласник РС”, бр. 83/14 и 58/15), или податак регистрованог истраживача јавног мњења да слушаност/гледаност у зони покривања у календарској години која претходи обједињавању не прелази 35% од укупне слушаности/гледаности у зони покривања.</p>
				<p>Ако у промени власничке структуре учествује правни субјект који није ималац дозволе нити је повезан са имаоцем дозволе, уз пријаву промене власничке структуре подноси се следећа документација: </p>
				<p>1) ако је будући оснивач правно лице:</p>
				<p>(1) извод из регистра који се води код надлежног органа за то лице;</p>
				<p>(2) изјава која садржи податке о правном (назив, седиште, власничка структура и матични, односно регистарски број) или физичком лицу (име, пребивалиште и ЈМБГ, или број пасоша и назив државе која је издала пасош ако је странац) које непосредно или посредно, преко других субјеката, има учешће (удели, акције и сл.) у власничкој структури будућег оснивача подносиоца пријаве, као и податке о висини тог учешћа, за чију тачност и потпуност својим потписом одговара подносилац пријаве; </p>
				<p>(3) изјава која садржи податке о правном лицу (назив, седиштe, власничка структура и матични, односно регистарски број) у коме оснивач будућег оснивача подносиоца пријаве поседује учешће у основном капиталу и податке о правном лицу са којим је будући оснивач подносиоца пријаве повезан у смислу закона којим се уређује правни положај привредних друштава, за чију тачност и потпуност својим потписом одговара подносилац пријаве; </p>
				<p>2) ако је будући оснивач физичко лице:</p>
				<p>(1) копија личне карте тог лица, односно пасоша ако је странац;</p>
				<p>(2) изјава која садржи податке о правном лицу (назив, седиштe, власничка структура и матични, односно регистарски број) у коме то физичко лице поседује учешће у основном капиталу и податке о правним лицима са којима је повезано у смислу закона којим се уређује правни положај привредних друштава, за чију тачност и потпуност својим потписом одговара подносилац пријаве.</p>
				<p>Подносилац пријаве је дужан да поднесе и другу документацију по налогу Регулатора у складу са законом. </p>
				<p>Подносилац пријаве може поднети и другу документацију за коју сматра да може бити од значаја за одлучивање.</p>
				<p>Документација се подноси у оригиналу или овереној фотокопији.</p>
				<p>Исправе поднете на страном језику морају бити преведене на српски језик и оверене од стране овлашћеног судског тумача. </p>
				<p class="bold">Испитивање уредности пријаве</p>
				<p class="clan">Члан 17.</p>
				<p>Ако је пријава непотпуна или садржи нетачне податке, односно ако је документација која је поднета уз пријаву непотпуна, Регулатор оставља подносиоцу примерен рок који не може бити дужи од 30 дана, да отклони уочене недостатке.</p>
				<p>Ако подносилац пријаве не отклони недостатак у остављеном року, пријава се одбацује у складу са чланом 58. став 2. Закона о општем управном поступку („Службени лист СРЈ”, бр. 33/97 и 31/01 и „Службени гласник РС”, број 30/10). </p>
				<p class="bold">Утврђивање нарушавања медијског плурализма</p>
				<p class="clan">Члан 18.</p>
				<p>Регулатор у складу са методологијом прописаном актом који доноси, сходно члану 22. став 1. тачка 16) Закона о електронским медијима, утврђује да ли би услед планиране промене власничке структуре могло настати стање којим се нарушава медијски плурализам. </p>
				<p class="bold">Доношење одлуке по пријави</p>
				<p class="clan">Члан 19.</p>
				<p>Ако утврди да планираном променом власничке структуре имаоца дозволе неће настати стање којим се нарушава медијски плурализам, Регулатор доноси решење којим се то утврђује.</p>
				<p>Ако утврди да би планираном променом власничке структуре могло настати стање којим се нарушава медијски плурализам, Регулатор доноси решење којим препоручује имаоцу дозволе да промене усклади на начин којим би се избегло то стање.</p>
				<p>Ако ималац дозволе не поступи у складу са препоруком Регулатора, због чега наступи неки од законом предвиђених случајева нарушавања медијског плурализма, Регулатор му одузима дозволу у складу са чланом 89. став 1. тачка 6) Закона о електронским медијима. </p>
				<p class="clan">IV. ЗАВРШНА ОДРЕДБА</p>
				<p class="clan">Члан 20.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 05-1515/15-9</p>
				<p class="auto-style2">У Београду, 7. октобра 2015. године </p>
				<p class="auto-style2">Председник Савета, </p>
				<p class="auto-style2"><span class="bold">Горан Караџић, </span>с.р.</p>
	</div>


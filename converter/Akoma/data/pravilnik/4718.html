


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 241. и члана 262. став 1. тачка 1) а у вези са чланом 67. став 8. и чланом 279. став 2. Закона о тржишту капитала („Службени глaсник РС”, бр. 31/11, 112/15 и 108/16), </p>
				<p>Комисија за хартије од вредности, на 11. седници одржаној 22. фебруара 2017. године, донела је </p>
				<p class="odluka-zakon">ПРАВИЛНИК</p>
				<p class="odluka-zakon">о Службеном регистру информација</p>
				<p class="centar">"Службени гласник РС", број 22 од 12. марта 
				2017.</p>
				<p class="centar">&nbsp;</p>
				<p class="clan">ОПШТЕ ОДРЕДБЕ</p>
				<p class="clan">Члан 1.</p>
				<p>Овим правилником прописују се:</p>
				<p>1) садржина Службеног регистра;</p>
				<p>2) начин достављања и објављивања информација у Службеном регистру;</p>
				<p>3) доступност информација из Службеног регистра.</p>
				<p class="clan">Члан 2.</p>
				<p>Изрази који се користе у овом правилнику имају следеће значење: </p>
				<p>1) Комисија је Комисија за хартије од вредности; </p>
				<p>2) Закон је Закон о тржишту капитала; </p>
				<p>3) Службени регистар је Службени регистар информација, који води Комисија у складу са чл. 67. и 279. Закона;</p>
				<p>4) Техничко упутство је Техничко упутство о начину достављања прописаних информација које се односе на јавна друштва преко портала Комисије, које је доступно на интернет страници Комисије;</p>
				<p>5) Портал је интернет апликација доступна преко интернет странице Комисије путем које се достављају информације у Службени регистар. </p>
				<p class="clan">САДРЖИНА СЛУЖБЕНОГ РЕГИСТРА</p>
				<p class="clan">Члан 3.</p>
				<p>Службени регистар је јавна, јединствена и централна електронска база података коју води Комисија о:</p>
				<p>1) свим информацијама које се односе на јавна друштва, а које се објављују према Закону;</p>
				<p>2) свим регистрима које је Комисија дужна да води у складу са чланом 279. Закона.</p>
				<p class="clan">Члан 4.</p>
				<p>Јавна друштва достављају у Службени регистар следеће информације:</p>
				<p>1) Периодичне информације:</p>
				<p>– Годишњи извештај (члан 50. Закона);</p>
				<p>– Полугодишњи извештај (члан 52. Закона);</p>
				<p>– Квартални извештај (члан 53. Закона);</p>
				<p>2) Повремене прописане информације:</p>
				<p>– Годишњи документ о објављеним информацијама (члан 23. Закона);</p>
				<p>– Обавештење о промени у правима из хартија од вредности (члан 55. Закона);</p>
				<p>– Обавештење о промењеном броју акција са правом гласа и новом укупном броју акција са правом гласа и вредност основног капитала (члан 57. став 4. Закона);</p>
				<p>– Обавештење о значајним учешћима (члан 57. став 5. Закона);</p>
				<p>– Обавештење о стицању сопствених акција (члан 63. Закона);</p>
				<p>– Обавештења у вези са одржавањем скупштине акционара (члан 65. став 2. Закона);</p>
				<p>– Обавештење о додели и исплати дивиденди као и емисији нових акција (члан 65. став 2. Закона);</p>
				<p>– Предлог измена статута или оснивачког акта (члан 65. став 4. Закона);</p>
				<p>– Обавештење о новом издавању дужничких хартија од вредности (члан 66. Закона);</p>
				<p>– Инсајдерске информације (члан 79. Закона);</p>
				<p>– Промена објављене инсајдерске информације (члан 80. Закона);</p>
				<p>3) Повремене друге информације:</p>
				<p>– Одлука Скупштине о усвајању годишњег извештаја, односно расподели добити или покрићу губитка, донете након истека рока за објаву годишњег извештаја (члан 51. став 3. Закона);</p>
				<p>– Додатне информације које је јавно друштво дужно да објави у складу са законима своје матичне земље или прописима финансијског тржишта своје матичне земље на коме су његове хартија од вредности укључене у трговање (члан 68. Закона);</p>
				<p>– Информације које се објављују на захтев Комисије (члан 71. став 2. тачка 3) Закона);</p>
				<p>– Остале информације.</p>
				<p>Физичка и правна лица достављају у Службени регистар Обавештење о значајним учешћима (члан 57. став 1. Закона) на обрасцу ОЗУ који је доступан на интернет страници Комисије.</p>
				<p>Лица која обављају дужности ру<a id="anchor-anchor" name="anchor-anchor"></a>ководиоца код издаваоца и лица која су са њима повезана достављају у Службени регистар обавештење о стицањима или отуђењима за сопствени рачун акција тог издаваоца, а које су укључене на регулисано тржиште, односно МТП у Републици, као и стицањима или отуђењима и других финансијских инструмената повезаних са акцијама (члан 84. Закона), на обрасцу ИНС који је доступан на интернет страници Комисије.</p>
				<p class="clan">Члан 5.</p>
				<p>Комисија у складу са чланом 279. Закона води следеће регистре: </p>
				<p>1) издавалаца којима је Комисија одобрила објављивање проспекта за јавну понуду хартија од вредности; </p>
				<p>2) издавалаца којима је Комисија одобрила објављивање проспекта за укључивање хартија од вредности у трговање на регулисаном тржишту, односно МТП у Републици; </p>
				<p>3) издавалаца којима је Комисија одобрила документе који се односе на понуду хартија од вредности без обавезе објављивања проспекта;</p>
				<p>4) јавних друштава којима је Комисија изрекла мере и санкције због неиспуњавања обавезе извештавања; </p>
				<p>5) издавалаца који су избрисани из Регистра јавних друштава;</p>
				<p>6) правних и физичких лица којима је одобрен статус квалификованог инвеститора; </p>
				<p>7) издатих и одузетих дозвола за рад, односно за обављање делатности, датих сагласности на општа акта, чланове управе, стицање квалификованог учешћа у капиталу и изречених мера и санкција према Закону; </p>
				<p>8) издатих и одузетих дозвола за обављање послова брокера, портфолио менаџера и инвестиционог саветника; </p>
				<p>9) издатих и одузетих дозвола за рад друштвима за управљање инвестиционим фондовима и фондовима уписаним у регистар инвестиционих фондова, сагласности на општа акта, чланове управе, стицање квалификованог учешћа у капиталу, изречених мера и санкција; </p>
				<p>10) лица којима је Комисија одобрила понуде за преузимање акционарских друштава;</p>
				<p>11) других информација. </p>
				<p class="clan">ДОСТАВЉАЊЕ И ОБЈАВЉИВАЊЕ ИНФОРМАЦИЈА</p>
				<p class="clan">Члан 6.</p>
				<p>За потребе Службеног регистра, информације се достављају на начин и у формату који је прописан овим правилником и Техничким упутством.</p>
				<p>Исправке и допуне информација се достављају у Службени регистар на исти начин као првобитне информације на које се односе, с тим што морају бити посебно означене. </p>
				<p class="clan">Члан 7.</p>
				<p>Све информације наведене у члану 4. овог правилника достављају се Комисији путем Портала у pdf формату у роковима који су прописани Законом.</p>
				<p>Изузетно од става 1. овог члана, јавно друштво је дужно да приликом достављања годишњег извештаја, Комисији достави два одвојена документа: </p>
				<p>1) као један целовит документ – годишњи извештај у pdf формату; </p>
				<p>2) додатно, као засебан документ, годишње финансијске извештаје у xls формату, и то биланс стања, биланс успеха, извештај о осталом резултату, извештај о токовима готовине и извештај о променама на капиталу. </p>
				<p>За полугодишње и кварталне извештаје се сходно примењује став 2. овог члана. </p>
				<p>Обрасци финансијских извештаја који се достављају у xls формату доступни су на интернет страници Комисије.</p>
				<p class="clan">Члан 8.</p>
				<p>Службени регистар прима информације искључиво од физичких лица која су од стране обвезника обавештавања овлашћена да у његово име врше доставу извештаја преко Портала. </p>
				<p>Информације се достављају у Службени регистар на начин који омогућава јединствену идентификацију лица овлашћеног за доставу тако да то лице не може да оспори (негира) да их је доставило. </p>
				<p class="clan">Члан 9.</p>
				<p>Свака информација која се доставља у Службени регистар мора бити потписана квалификованим електронским сертификатом од стране обвезника обавештавања за физичка лица, односно лица овлашћеног за заступање обвезника обавештавања за правна лица.</p>
				<p>Изузетно од става 1. овог члана, информације које се достављају у xls формату, не морају бити потписане квалификованим електронским сертификатом.</p>
				<p>Приликом пријема информација у Службени регистар исте ће бити аутоматски оверене временским жигом, са временом и датумом пријема у тај регистар.</p>
				<p class="clan">Члан 10.</p>
				<p>Све информације које се достављају у Службени регистар морају бити на српском језику и на ћириличном писму.</p>
				<p>Поред доставе информација у складу са ставом 1. овог члана, јавно друштво може додатно доставити информације и на неком другом језику и писму.</p>
				<p class="clan">Члан 11.</p>
				<p>Информације се, за потребе Службеног регистра, достављају Комисији радним данима у временском периоду прописаним Техничким упутством.</p>
				<p>У случају случају техничке немогућности доставе информација или њиховог прегледа на интернет страници Комисије, Комисија ће омогућити доставу или преглед информација на други начин.</p>
				<p>Уколико услед наступања околности из става 2. овог члана, информације буду достављене Комисији на други начин, лице које их је доставило је дужно да, чим престану те околности, достави информације и на начин прописан овим правилником.</p>
				<p class="clan">Члан 12.</p>
				<p>Приликом доставе информација врши се провера њихове формалне исправности и:</p>
				<p>1) исте се објављују у Службеном регистру, уколико су те информације формално исправне, или</p>
				<p>2) обавештава се обвезник обавештавања да исте неће бити објављене у Службеном регистру, уколико су те информације формал<a id="anchor-3-anchor" name="anchor-3-anchor"></a>но неисправне или уколико их је потребно допунити.</p>
				<p>Обавештење из става 1. тачка 2) овог члана, доставља се обвезнику обавештавања на адресу електронске поште коју је регистроваo на начин прописан Техничким упутством, a лицу које је доставило информацију доставља се преко Портала.</p>
				<p>Обвезник обавештавања је дужан да, без одлагања, отклони формалне неисправности, односно да допуни информације у складу са обавештењем достављеним на начин из става 2. овог члана.</p>
				<p class="clan">Члан 13.</p>
				<p>Информације из члана 5. овог правилника објављују се у Службеном регистру даном доношења акта на кога се информација односи. </p>
				<p class="clan">ДОСТУПНОСТ ИНФОРМАЦИЈА ИЗ СЛУЖБЕНОГ РЕГИСТРА</p>
				<p class="clan">Члан 14.</p>
				<p>Комисија омогућава приступ Службеном регистру за доставу, преглед и претраживање информација.</p>
				<p>Сви документи који се достављају у Службени регистар се примају и чувају у електронском формату.</p>
				<p>П<a id="anchor-5-anchor" name="anchor-5-anchor"></a>реглед и претраживање информација у Службеном регистру је могуће путем интернет странице Комисије.</p>
				<p class="clan">Члан 15.</p>
				<p>Информације у Службеном регистру се чувају на начин који корисницима омогућава преглед, преузимање и штампање целовитог садржаја истих.</p>
				<p>Информације у Службеном регистру се не могу мењати нити уклањати. </p>
				<p>Изузетно од става 2. овог члана, информације могу бити уклоњене из Службеног регистра:</p>
				<p>1) у случају брисања издаваоца из Регистра јавних друштава;</p>
				<p>2) протеком десет година од доставе информације у тај регистар.</p>
				<p>Информација која је уклоњена из Службеног регистра у складу са ставом 3. овог члана доступна је на захтев заинтересованог лица.</p>
				<p class="clan">Члан 16.</p>
				<p>Комисија осигурава да су информације у Службеном регистру све време доступне корисницима.</p>
				<p class="clan">Члан 17.</p>
				<p>Информације у Службеном регистру се чувају и јавно су доступне у форми и садржају у којем су и достављене у регистар.</p>
				<p>Информације у Службеном регистру се приказују тако да су на одговарајући начин одвојене информације које се односе на обавезе извештавања јавних друштава од осталих информација које Комисија води према члану 279. Закона.</p>
				<p class="clan">Члан 18.</p>
				<p>Кoмисиja ниje oдгoвoрнa зa истинитoст и цeлoвитoст пoдaтaкa објављених у Службеном регистру.</p>
				<p class="clan">ЗАВРШНЕ ОДРЕДБЕ</p>
				<p class="clan">Члан 19.</p>
				<p>(1) Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">Број 2/0-01-74/2-17</p>
				<p class="potpis">У Београду, 22. фебруара 2017. године</p>
				<p class="potpis">Председник Комисије, </p>
				<p class="potpis">др <span class="bold">Предраг Дедеић, </span>с.р<span class="krajzakdela">.</span></p>
	</div>


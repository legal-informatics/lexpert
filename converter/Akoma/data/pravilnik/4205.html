


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 73. став 2. тачка 2) Закона о транспорту опасног терета („Службени гласник РС”, број 88/10), </p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о условима за стручну оспособљеност и посебну оспособљеност које треба да испуни кандидат за инструктора за транспорт опасног терета у ваздушном саобраћају</p>
				<p class="auto-style1">"Службени гласник РС", број 93 од 13. новембра 
				2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником се утврђују услови за стручну оспособљеност и посебну оспособљеност које треба да испуни кандидат за инструктора за транспорт опасног терета у ваздушном саобраћају и образац овлашћења за обављање послова инструктора.</p>
				<p class="clan">Члан 2.</p>
				<p>Стручну обуку лица запослених на пословима у транспорту опасног терета спроводи инструктор за транспорт опасног терета у ваздушном саобраћају (у даљем тексту: инструктор), у складу са законом којим се уређује транспорт опасног терета.</p>
				<p>Инструктор може да буде лице које испуњава следеће услове:</p>
				<p>1) стручно је оспособљено за послове у транспорту опасног терета у ваздушном саобраћају;</p>
				<p>2) посебно је оспособљено за стручну обуку лица која обављају послове у транспорту опасног терета у ваздушном саобраћају.</p>
				<p class="clan">Члан 3.</p>
				<p>Кандидат за инструктора испуњава услов који се односи на стручну оспособљеност ако је завршио основну обуку из области транспорта опасног терета у ваздушном саобраћају, у складу са програмом стручног оспособљавања који је одобрила организација надлежна за цивилно ваздухопловство (у даљем тексту: организација). </p>
				<p>Обука из става 1. овог члана мора да одговара категорији особља које кандидат намерава да обучава или категорији особља које врши прихват опасног терета на превоз ваздушним путем и да буде у складу са условима утврђеним важећим издањем Техничких инструкција за сигуран транспорт опасног терета ваздушним путем.</p>
				<p>Изузетно од става 1. овог члана, организација може да призна испуњеност услова који се односи на стручну оспособљеност кандидату за инструктора за транспорт опасног терета који је завршио обуку за обављање послова у транспорту опасног терета у ваздушном саобраћају, коју је одобрио надлежни орган стране државе или обуку коју је спровела Међународна асоцијација авио-превозилаца <span class="italik">(International Air Transport Association, IATA)</span> или Међународна организација цивилног ваздухопловства <span class="italik">(International Civil Aviation Organization, ICAO)</span>, ако је обука усаглашена са важећим издањем Техничких инструкција за сигуран транспорт опасног терета ваздушним путем (ICAO Документ број 9284 AN/905). </p>
				<p class="clan">Члан 4.</p>
				<p>Кандидат за инструктора испуњава услов који се односи на посебну оспособљеност ако је:</p>
				<p>1) стекао знање из области методике наставе у оквиру система образовања Републике Србије или завршио специјализовану обуку за предавача („train the trainer” или друга еквивалентна обука);</p>
				<p>2) положио проверу знања за обављање послова инструктора коју спроводи организација.</p>
				<p>Провера знања из става 1. овог члана се спроводи из оне области транспорта опасног терета у ваздушном саобраћају која одговара категорији особља за коју је кандидат поднео захтев.</p>
				<p class="clan">Члан 5.</p>
				<p>Кандидату који је положио проверу знања из члана 4. став 1. тачка 2) овог правилника, организација издаје овлашћење за обављање послова инструктора које садржи категорију особља за чију обуку је инструктор овлашћен, у складу са законом којим се уређује транспорт опасног терета.</p>
				<p>Овлашћење за обављање послова инструктора се израђује двојезично, на српском и на енглеском језику, на хартији или другом материјалу беле боје, димензија 210 х 297 mm (формат А4), и дато је на обрасцу који је одштампан уз овај правилник и чини његов саставни део.</p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00007/2015-01</p>
				<p class="auto-style2">У Београду, 27. октобра 2015. године</p>
				<p class="auto-style2">Министар,</p>
				<p class="auto-style2">проф. др <span class="bold">Зорана Михајловић, </span>с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/img5.gif&amp;doctype=reg&amp;abc=cba&amp;eli=true&amp;eliActId=419585&amp;regactid=419585"></p>
	</div>


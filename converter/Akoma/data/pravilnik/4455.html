

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 167. Царинског закона („Службени гласник РС”, број 95/18), </p>
			<p class="Basic-Paragraph">Министар финансија доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину узимања узорака робе од стране царинског органа </p>
			<p class="centar">"Службени гласник РС", број 42 од 14. јуна 2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин узимања узорака робе и одређују методе анализе узорака од стране царинског органа. </p>
			<p class="Basic-Paragraph"> Узимање узорака је радња којом се за укупну масу робе која је предмет анализе одређује репрезентативни узорак који се може анализирати или на други одговарајући начин испитати у лабораторији.</p>
			<p class="Basic-Paragraph">Узимање узорака укључује и проверу свих података о роби који су доступни царинском органу, садржаних у документацији којом располаже декларант (фактура, техничка документација, сертификати, произвођачка спецификација и сл.) и другим доступним изворима (интернет, електронске базе или сл.). </p>
			<p class="clan">Члан 2.</p>
			<p class="Basic-Paragraph">Узорци робе узимају се ако, ради утврђивања врсте и каквоће робе у царинском поступку, треба извршити  анализу или детаљно испитивање. </p>
			<p class="Basic-Paragraph">Уз узорак робе обавезно се узима техничка документација (проспекти, упутства, сертификати, атести или сл.) која садржи податке о саставу, физичким карактеристикама и другим својствима робе, неопходним за утврђивање њене врсте и каквоће.</p>
			<p class="clan">Члан 3.</p>
			<p class="Basic-Paragraph">Узорке узима царински орган. </p>
			<p class="Basic-Paragraph">Ако царински орган одлучи да узме узорке, о томе обавештава декларанта или његовог царинског заступника. </p>
			<p class="Basic-Paragraph">Царински орган сам узима узорке, а може да захтева да узорке узме декларант или да затражи од стручних лица да узму узорке, под његовим надзором. </p>
			<p class="clan">Члан 4. </p>
			<p class="Basic-Paragraph">Царински орган узима, по правилу два узорка у количинама наведеним у Прилогу 1, који је одштампан уз овај правилник и чини његов саставни део. </p>
			<p class="clan">Члан 5.</p>
			<p class="Basic-Paragraph">Овлашћени царински службеник утврђену количину робе, узету као узорак, означава на амбалажи узорка и уноси у записник о узимању узорака (у даљем тексту: записник), који саставља у три примерка, према обрасцу из Прилога 2, који је одштампан уз овај правилник и чини његов саставни део. </p>
			<p class="Basic-Paragraph">Сваки узорак робе мора да буде правилно означен трговачким називом који је наведен у фактури или другим ознакама које омогућавају утврђивање њене истоветности. </p>
			<p class="Basic-Paragraph">Подаци о маси робе и димензијама облика у којем се роба испоручује обавезно се наводе у записнику. </p>
			<p class="Basic-Paragraph">Узорци робе припремљене у паковањима за продају на мало узимају се у оригиналном паковању и то мора бити наведено у записнику, а ако се ради о узорцима робе која није припремљена за продају на мало, обавезно се наводе подаци са паковања, ако постоје.  </p>
			<p class="Basic-Paragraph">За узорке робе која се сматра опасном материјом, уз записник који је намењен царинској лабораторији мора бити приложен примерак упутства за сигурну употребу. </p>
			<p class="clan">Члан 6.</p>
			<p class="Basic-Paragraph">За робу која би се при узимању узорка могла оштетити, ако би се узорци узимали на месту царинског прегледа (нпр. стерилна роба, роба осетљива на светлост, влагу и др.), царинарница којој је роба допремљена може да одобри да се узорци узму уз присуство овлашћеног царинског службеника царинарнице надлежне према месту узимања узорака,  у простору декларанта или другом одговарајућем простору.</p>
			<p class="clan">Члан 7.</p>
			<p class="Basic-Paragraph">Декларант или лице које он одреди да присуствује узимању узорака дужан је да пружи царинском органу потребну помоћ при узимању узорака. </p>
			<p class="Basic-Paragraph">Ако декларант одбије да присуствује узимању узорака или не пружи неопходну помоћ у складу са захтевом царинског органа, царински орган одређује рок у коме декларант мора присуствовати или пружити помоћ.</p>
			<p class="Basic-Paragraph">Ако декларант није испунио захтев царинског органа до истека рока из става 2. овог члана, царински орган приступа узимању узорака, на ризик и о трошку декларанта.</p>
			<p class="clan">Члан 8.</p>
			<p class="Basic-Paragraph">Царински орган узети узорак пакује у амбалажу (посуде, вреће, флаше, омоти и сл.) која мора одговарати својствима робе, као и захтевима за њено чување и транспорт. Овлашћени царински службеник обезбеђује сваки узорак од непрописног руковања затварањем и означавањем којим се онемогућава неовлашћено или неприкладно руковање пакованим узорком.  </p>
			<p class="Basic-Paragraph">Техничка документација из члана 2. став 2. овог правилника оверава се службеним печатом.</p>
			<p class="Basic-Paragraph">Ако декларант не располаже одговарајућом техничком документацијом, царински орган декларанту одређује рок од пет дана да поднесе ту документацију.</p>
			<p class="clan">Члан 9.</p>
			<p class="Basic-Paragraph">Количине робе узете за узорке не одузимају се од количине робе пријављене у декларацији. </p>
			<p class="Basic-Paragraph">Царински орган може, у случају провере декларације за поступак извоза или декларације за поступак пасивног оплемењивања, да одобри декларанту, ако то допуштају околности, да количину робе узету за узорак, надокнади идентичном робом.</p>
			<p class="clan">Члан 10.</p>
			<p class="Basic-Paragraph">Овлашћени царински службеник на узете узорке ставља налепницу за узорке, према обрасцу из Прилога 3, који је одштампан уз овај правилник и чини његов саставни део. </p>
			<p class="Basic-Paragraph">Царински орган, по окончању поступка узимања и обележавања узорака, један примерак записника предаје декларанту, један заједно са узорком задржава, а један заједно са узорком, доставља царинској лабораторији. </p>
			<p class="Basic-Paragraph">Ако царинска лабораторија не може да изврши анализу или детаљно испитивање робе, узорак упућује другој лабораторији уз навођење метода за анализу. </p>
			<p class="Basic-Paragraph">Управа царина одређује која ће се метода за анализу узорака из закона којим се уређује царинска тарифа, из уредбе којом се усклађује номенклатура Царинске тарифе и из Допунског коментара Комбиноване номенклатуре Европске уније применити.</p>
			<p class="clan">Члан 11.</p>
			<p class="Basic-Paragraph">После извршеног испитивања узорака, царинска лабораторија израђује лабораторијски извештај о роби. </p>
			<p class="Basic-Paragraph">Лабораторијски извештај садржи опис робе, податке о саставу робе, односно параметре битне за њено сврставање по Царинској тарифи. </p>
			<p class="Basic-Paragraph">Царински орган лабораторијски извештај о роби доставља декларанту најкасније у року од 60 дана. </p>
			<p class="Basic-Paragraph">Декларант се може изјаснити у вези са лабораторијским извештајем о роби у року од пет дана од дана пријема лабораторијског извештаја и затражити да се испитивање узорка изврши код друге лабораторије (накнадна анализа). </p>
			<p class="Basic-Paragraph">Накнадна анализа је физичко-хемијско испитивање параметара наведених у лабораторијском извештају о роби по методи коју одреди Управа царина. </p>
			<p class="Basic-Paragraph">Царинска лабораторија одређује лабораторију која ће извршити накнадну анализу  и надзире поступак спровођења накнадне анализе. </p>
			<p class="Basic-Paragraph">Ако је основну анализу или детаљно испитивање робе извршила друга лабораторија из члана 10. овог правилника, спровођење накнадне анализе може се затражити и по службеној дужности. </p>
			<p class="Basic-Paragraph">Трошкове накнадне анализе сноси  декларант, осим у случају спровођења накнадне анализе по службеној дужности. </p>
			<p class="clan">Члан 12.</p>
			<p class="Basic-Paragraph">Узети узорци се враћају декларанту на његов захтев, осим:</p>
			<p class="Basic-Paragraph">1) ако су узорци уништени приликом анализе или испитивања;</p>
			<p class="Basic-Paragraph">2) ако узорке треба да задржи царински орган у следеће сврхе:</p>
			<p class="Basic-Paragraph">(1) даљег испитивања,</p>
			<p class="Basic-Paragraph">(2) жалбеног или судског поступка. </p>
			<p class="Basic-Paragraph">Ако декларант не поднесе захтев за враћање узорака, царински орган може захтевати од декларанта да преузме преостале узорке или предузети мере у складу са чланом 172. став 1. тачка 3) Царинског закона. </p>
			<p class="Basic-Paragraph">За узорке који су опасни по животну средину или су токсични, царинарница обавештава декларанта који је дужан да их преузме.</p>
			<p class="clan">Члан 13.</p>
			<p class="Basic-Paragraph">Даном почетка примене овог правилника престаје да важи Правилник о начину узимања узорака робе од стране царинског органа („Службени гласник РС”, бр. 96/10 и 52/12).</p>
			<p class="clan">Члан 14.</p>
			<p class="Basic-Paragraph">Овај правилник ступа на снагу наредног дана од дана објављивања у „Службеном гласнику Републике Србије”, а примењује се од 17. јуна 2019. године.</p>
			<p class="potpis">Број 110-00-00348/2019-17</p>
			<p class="potpis">У Београду, 10. јуна 2019. године</p>
			<p class="potpis">Министар,</p>
			<p class="potpis"><span class="bold">Синиша Мали, </span>с.р.</p>
			<p class="clan" style="text-align: right">Прилози</p>
			<p>Прилог 1 -
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=428565&amp;regactid=428565" target="_blank">
			Најмања количина узорка</a></p>
			<p>Прилог 2 -
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=428565&amp;regactid=428565" target="_blank">
			Записник о узимању узорака</a></p>
			<p>Прилог 3 -
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=428565&amp;regactid=428565" target="_blank">
			Налепница за узорке</a></p>
	</div>


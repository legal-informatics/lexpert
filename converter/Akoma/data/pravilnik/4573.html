


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
.auto-style3 {
	text-indent: 0;
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 12. став 2. Закона о изменама и допунама Закона о пореском поступку и пореској администрацији („Службени&nbsp;гласник&nbsp; РС”, број 15/16) и члана 17. став 4. и члана 24. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Министар&nbsp;финансија&nbsp;доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК </p>
				<p class="naslov">о поступању Пореске управе и пореског обвезника у поступку одлагања плаћања дугованог пореза на рате</p>
				<p class="auto-style1">"Службени гласник РС", број 28 од 15. марта 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником ближе се прописује поступање Пореске управе и пореског обвезника у поступку одлагања плаћања дугованог пореза на рате најдуже до 60 месеци, за дуговани порез највише до износа од 2.000.000 динара, који у себи не садржи камату за тај дуг (у даљем тексту: дуговани порез).</p>
				<p class="clan">Члан 2.</p>
				<p>Захтев за одлагање плаћања дугованог пореза (у даљем тексту: захтев) порески обвезник може поднети само једном, и то почев од 1. априла 2016. године и најкасније до 4. јула 2016. године. </p>
				<p>Захтев могу поднети порески обвезници који имају дуговани порез који не прелази 2.000.000 динара и у себи не садржи камату, а који је доспео за плаћање до 4. марта 2016. године и као такав евидентиран у пореском рачуноводству Пореске управе, укључујући и пореске обвезнике којима је Пореска управа по службеној дужности поништила споразум, односно укинула решење о одлагању плаћања дугованог пореза до 4. марта 2016. године, као и порески обвезници који су стекли право на одлагање плаћања дугованог пореза и којима преостали неплаћени дуговани порез не прелази 2.000.000 динара и у себи не садржи камату.</p>
				<p>До дана подношења захтева, порески обвезник је дужан да измири све текуће обавезе доспеле за плаћање од 4. марта 2016. године и о томе пружи доказ приликом подношења захтева, што уједно представља и услов за остваривање права на плаћање дугованог пореза.</p>
				<p>Од дана подношења захтева до дана доношења решења, односно споразума о плаћању дугованог пореза, порески обвезник је дужан да измири све текуће обавезе доспеле у том периоду, најкасније у року од 30 дана од дана достављања решења, односно закључења споразума о плаћању дугованог пореза, уз обрачунату камату на тај дуг, у складу са законом који уређује порески поступак и пореску администрацију.</p>
				<p>Захтев се подноси на Обрасцу ЗОПДП, који је одштампан уз овај правилник и чини његов саставни део.</p>
				<p class="clan">Члан 3.</p>
				<p>Право на одлагање плаћања дугованог пореза, без давања средстава обезбеђења, има порески обвезник ако му дуговани порез, који у себи не садржи камату износи, и то:</p>
				<p>1) за правно лице – до 1.500.000 динара;</p>
				<p>2) за предузетника – до 1.500.000 динара;</p>
				<p>3) за физичко лице – до 200.000 динара.</p>
				<p>Пореском обвезнику коме дуговани порез, прелази износ прописан ставом 1. овог члана, у поступку одлучивања о средству обезбеђења опредељује се средство обезбеђења које одговара износу дугованог пореза изнад износа прописаног ставом 1. овог члана, у који се урачунава и износ припадајуће камате на тај део дуга. </p>
				<p class="clan">Члан 4.</p>
				<p>О одлагању плаћања дугованог пореза, одлучује:</p>
				<p>1) министар надлежан за послове финансија или лице које он овласти – на основу писменог предлога руководиоца организационе јединице Пореске управе према главном месту пословања, односно месту пребивалишта пореског обвезника – осим за изворне јавне приходе јединица локалне самоуправе;</p>
				<p>2) градоначелник, односно председник општине, односно лице које он овласти, јединице локалне самоуправе којој припадају изворни јавни приходи чија наплата се одлаже.</p>
				<p>Пореска управа решењем, односно споразумом о одлагању плаћања дугованог пореза, одобрава пореском обвезнику одлагање плаћања дугованог пореза, најдуже до 60 месеци. </p>
				<p>У поступку одлучивања о одлагању плаћања дугованог пореза одређивање броја рата за одлагање дугованог пореза врши се на основу висине износа дугованог пореза чије одлагање се тражи, као и економске способности пореског обвезника у погледу могућности редовног измиривања текућих обавеза и месечне рате одложеног дугованог пореза, али тако да број месечних рата износи за:</p>
				<p>1) правно лице:</p>
				<p>(1) до 100.000 динара дугованог пореза – највише 30 рата;</p>
				<p>(2) од 100.001 до 500.000 динара дугованог пореза – највише 40 рата;</p>
				<p>(3) од 500.001 до 1.000.000 динара дугованог пореза – највише 50 рата;</p>
				<p>(4) преко 1.000.000 динара дугованог пореза – највише 60 рата;</p>
				<p>2) предузетника:</p>
				<p>(1) до 100.000 динара дугованог пореза – највише 30 рата;</p>
				<p>(2) од 100.001 до 200.000 динара дугованог пореза – највише 40 рата;</p>
				<p>(3) од 200.001 до 300.000 динара дугованог пореза – највише 50 рата;</p>
				<p>(4) преко 300.000 динара дугованог пореза – највише 60 рата;</p>
				<p>3) физичко лице:</p>
				<p>(1) до 50.000 динара дугованог пореза – највише 30 рата;</p>
				<p>(2) од 50.001 до 100.000 динара дугованог пореза – највише 40 рата;</p>
				<p>(3) од 100.001 до 200.000 динара дугованог пореза – највише 50 рата;</p>
				<p>(4) преко 200.000 динара дугованог пореза – највише 60 рата.</p>
				<p>У поступку одлучивања о одлагању плаћања дугованог пореза надлежни орган од пореског обвезника може тражити и друге расположиве информације неопходне за утврђивање чињеничног стања од значаја за утврђивање броја рата за одлагање дугованог пореза.</p>
				<p class="clan">Члан 5.</p>
				<p>У периоду плаћања дугованог пореза, до исплате тог дуга у потпуности, порески обвезник је дужан да редовно измирује текуће обавезе доспеле за плаћање и рате утврђене решењем Пореске управе, односно споразумом о плаћању дугованог пореза и у том периоду се обрачунава камата на дуговани порез по стопи једнакој годишњој референтној стопи Народне банке Србије.</p>
				<p>У случају измене референтне каматне стопе Народне банке Србије, порески обвезник је дужан да примени новелирану стопу референтне каматне стопе, а Пореска управа је дужна да на својој интернет страни објави податак о висини референтне каматне стопе и од када се та стопа примењује, најкасније у року од пет дана од дана објављивања одлуке о измени референтне каматне стопе Народне банке Србије.</p>
				<p>Ако порески обвезник не обрачуна висину и не плати камату сходно ставу 2. овог члана, сматраће се да тај обвезник измирује обавезе у складу са решењем, односно споразумом о плаћању дугованог пореза, уколико разлику износа дуга по том основу плати најкасније до истека периода у ком се врши отпис припадајуће камате, у складу са законом који уређује порески поступак и пореску администрацију. </p>
				<p>Пореском обвезнику који редовно измирује рате дугованог пореза, укључујући и текуће обавезе у складу са законом, отписује се камата на дуг која се односи на дуговани порез плаћен у том периоду, по истеку сваких 12 месеци, до измирења тог дуга у потпуности. </p>
				<p>У случају када порески обвезник и пре истека рока плаћања дугованог пореза исплати дуговани порез у потпуности, пореском обвезнику се отписује целокупна камата на тај дуг.</p>
				<p class="clan">Члан 6. </p>
				<p>Захтев могу поднети и:</p>
				<p>1) порески обвезници који су стекли право на одлагање плаћања главног пореског дуга на 24 месечне рате у складу са Законом о условном отпису камата и мировању пореског дуга („Службени гласник РС”, број 119/12);</p>
				<p>2) порески обвезници који су до 4. марта 2016. године поднели захтев за одлагање плаћања дугованог пореза сходно одредбама Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка, 93/12, 47/13, 108/13, 68/14, 105/14, 91/15 – аутентично тумачење и 112/15 – у даљем тексту: Закон) и којима није одлучено по том захтеву;</p>
				<p>3) порески обвезници који су сходно одредбама Закона стекли право на одлагање плаћања дугованог пореза;</p>
				<p>4) порески обвезници којима је Пореска управа по службеној дужности поништила споразум, односно укинула решење о одлагању плаћања дугованог пореза сходно одредбама Закона.</p>
				<p>Установљена средства обезбеђења у поступку одлучивања одлагања плаћања из става 1. овог члана, Пореска управа није дужна да врати пореском обвезнику и та средства обезбеђења примењиваће се и у поступку одлучивања о одлагању плаћања дугованог пореза, у складу са овим правилником.</p>
				<p class="clan">Члан 7. </p>
				<p>Пореском обвезнику који:</p>
				<p>1) у року од 30 дана од дана достављања решења, односно споразума о одлагању плаћања дугованог пореза, не измири све текуће обавезе доспеле од дана подношења захтева до дана доношења решења, односно споразума о плаћању дугованог пореза или</p>
				<p>2) се не придржава рокова из споразума, односно решења о одлагању плаћања дугованог пореза или</p>
				<p>3) у периоду за који је одложено плаћање дугованог пореза не измири текућу обавезу или</p>
				<p>4) не обрачуна и не плати камату у складу са чланом 5. овог правилника,</p>
				<p>Пореска управа ће по службеној дужности поништити споразум, односно укинути решење и неплаћени дуговани порез, укључујући и неплаћену камату на тај дуг, без одлагања наплатити из средстава обезбеђења, односно у поступку принудне наплате, у складу са законом који уређује порески поступак и пореску администрацију.</p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 011-00-202-1/2016-04</p>
				<p class="auto-style2">У Београду, 14. марта 2016. године</p>
				<p class="auto-style2">Министар, </p>
				<p class="auto-style2">др <span class="bold">Душан Вујовић,</span> с.р. </p>
				<p class="auto-style3"><img src="http://www.pravno-informacioni-sistem.rs/SlGlasnikPortal/slike/img4.gif&amp;doctype=reg&amp;abc=cba&amp;eli=true&amp;eliActId=416479&amp;regactid=416479"></p>
	</div>


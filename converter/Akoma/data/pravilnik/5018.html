


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p>На основу члана 33. став 3. Закона о метрологији („Службени гласник РС”, број 15/16),</p>
			<p>Министар привреде доноси</p>
			<p class="odluka-zakon">ПРАВИЛНИК</p>
			<p class="odluka-zakon">о метролошкој експертизи</p>
			<p class="auto-style1">"Службени гласник РС", број 13 од 14. 
			фебруара 2018.</p>
			<p class="clan">Члан 1.</p>
			<p>Овим правилником ближе се прописује садржај и поступак спровођења метролошке експертизе. </p>
			<p class="clan">Члан 2. </p>
			<p>Под метролошком експертизом подразумева се службени преглед мерила који служи као доказ при доношењу одлука у поступцима пред судом или другим органима. </p>
			<p class="clan">Члан 3.</p>
			<p>Метролошка експертиза спроводи се по писаном захтеву који садржи, нарочито, податке о: </p>
			<p>1) подносиоцу захтева; </p>
			<p>2) мерилу чија се метролошка експертиза спроводи;</p>
			<p>3) месту употребе и намени мерила;</p>
			<p>4) кориснику, односно власнику мерила.</p>
			<p>Поред података из става 1. овог члана у захтеву за спровођење метролошке експертизе наводи се кратак опис захтеване метролошке експертизе, уз пратеће списе предмета. </p>
			<p>Уз захтев из става 1. овог члана прилаже се доказ о плаћеној републичкој административној такси у складу са законом, као и мерило, уколико се на тај начин не утиче на исправност мерила.</p>
			<p class="clan">Члан 4. </p>
			<p>Метролошка експертиза се спроводи у лабораторијама Дирекције за мере и драгоцене метале (у даљем тексту: Дирекција), на месту употребе мерила или другом месту у зависности од врсте мерила и захтева за метролошку експертизу. </p>
			<p class="clan">Члан 5. </p>
			<p>По пријему захтева за спровођење метролошке експертизе Дирекција обавештава подносиоца захтева о месту и времену вршења метролошкe експертизe мерила. </p>
			<p>Заинтересоване стране могу да присуствују спровођењу метролошке експертизе, ако је примењиво.</p>
			<p class="clan">Члан 6. </p>
			<p>Метролошка експертиза обухвата, нарочито: </p>
			<p>1) преглед документације којa прати мерило;</p>
			<p>2) визуелни преглед мерила и државних жигова;</p>
			<p>3) проверу да ли власник, односно корисник мерила то мерило одржава у техничком стању које обезбеђује тачност мерења и преглед свих доступних евиденција о мерилу, уколико је примењиво;</p>
			<p>4) демонтажу мерила, по потреби;</p>
			<p>5) проверу функционалности, преглед и испитивање мерила, по потреби. </p>
			<p class="clan">Члан 7. </p>
			<p>Након спроведене метролошке експертизе Дирекција издаје Извештај о извршеном прегледу, који садржи, нарочито: </p>
			<p>1) податке о мерилу: назив, произвођач, серијски број, година производње, службена ознака типа мерила, податке о софтверу, као и друге податке значајне за исправност мерила; </p>
			<p>2) податке о власнику, односно кориснику мерила;</p>
			<p>3) податак о стању државних жигова;</p>
			<p>4) место и време спровођења метролошке експертизе;</p>
			<p>5) име и презиме лица које је извршило метролошку експертизу;</p>
			<p>6) налаз;</p>
			<p>7) мишљење;</p>
			<p>8) износ трошкова метролошке експертизе.</p>
			<p class="clan">Члан 8. </p>
			<p>Налаз из члана 7. тачка 6) овог правилника представља евидентирање стања мерила и садржи податке у вези са спровођењем активности из члана 6. овог правилника.</p>
			<p>Мишљење из члана 7. тачка 7) овог правилника представља закључак који се доноси на основу резултата спроведене метролошке експертизе, а у складу са прописима и нормативним и другим документима из области метрологије.</p>
			<p class="clan">Члан 9. </p>
			<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-178/2017-07</p>
			<p class="potpis">У Београду, 8. јануара 2018. године</p>
			<p class="potpis">Министар,</p>
			<p class="potpis"><span class="bold">Горан Кнежевић, </span>с.р.</p>
	</div>


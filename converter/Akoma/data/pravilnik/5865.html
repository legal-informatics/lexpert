


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 5. став 2. Закона о признавању сорти пољопривредног биља („Службени гласник РС”, број 30/10),</p>
	<p>Министар пољопривреде, шумарства и водопривреде доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о методама испитивања сорти вишегодишњих крмних легуминоза, ради признавања сорте</p>
	<p class="naslov" style="margin-top: 0"><span style="font-weight: 400">
	"Службени гласник РС", број 61 од 12. јула 2013.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописују се методе испитивања сорти крмних вишегодишњих легуминоза (у даљем тексту: сорта), и то: луцерке (<span class="italik">Medicago sativa L.ssp.sativa</span>), црвене детелине (<span class="italik">Trifolium pratense L.</span>), беле детелине (<span class="italik">Trifolium repens L.</span>), жутог звездана (<span class="italik">Lotus corniculatus L.</span>), белог кокотца (<span class="italik">Melilotus alba Medik.</span>), шведске детелине (<span class="italik">Trifolium hybridum L.</span>), персијске детелине (<span class="italik">Trifolium resupinatum L.</span>), александријске детелине (<span class="italik">Trifolium alexandrinum L.</span>), еспарзете (<span class="italik">Onobrychis viciifolia Scop.</span>), галеге оријенталис (<span class="italik">Galega orientalis L.</span>) и дуњице (<span class="italik">Medicago lupulina L.</span>), на огледном пољу и у лабораторији, ради признавања сорте.</p>
	<p>Методама из става 1. овог члана испитују се одређене битне особине сорте, ради утврђивања:</p>
	<p>1) различитости, униформности и стабилности сорте (DUS тест);</p>
	<p>2) боље производне и употребне вредности сорте (VCU тест).</p>
	<p class="clan">Члан 2.</p>
	<p>Производна и употребна вредност сорте утврђује се на основу резултата испитивања одређених битних особина сорте које се односе на:</p>
	<p>1) принос зелене масе;</p>
	<p>2) принос суве материје;</p>
	<p>3) квалитет крме (садржај сирових протеина, садржај неутралних – НДФ влакна и садржај киселих – АДФ влакна).</p>
	<p>Сорта се испитује тако што се битне особине из става 1. овог члана сорте која се испитује упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
	<p class="clan">Члан 3.</p>
	<p>Сорта се испитује у више одвојених огледа на огледном пољу у току две производне године након заснивања огледа. Оглед чине елементарне парцеле на којима се врши испитивање. 
	</p>
	<p>Огледи из става 1. овог члана се изводе по плану „потпуно случајног блок система” у четири понављања, а рандомизација, односно план огледа је исти за све локалитете. 
	</p>
	<p>Сорта се испитује на најмање четири локалитета који чине мрежу огледа.</p>
	<p class="clan">Члан 4.</p>
	<p>Сорта се испитује на огледном пољу у складу са захтевом за признавање сорте у коме власник сорте, односно његов овлашћени заступник предлаже да се сорта, ради испитивања разврста у одговарајући оглед према врсти.</p>
	<p>Сорта разврстана на начин из става 1. овог члана, ради испитивања сеје се са сортом стандард у одређени оглед.</p>
	<p>За испитивање на огледном пољу доставља се семе сорте које је испитано на квалитет, здравствено исправно и нетретирано.</p>
	<p class="clan">Члан 5.</p>
	<p>Предусев на целој површини огледног поља на коме се врши испитивање сорте не могу бити друге легуминозе.</p>
	<p>Сорта се испитујe на земљишту без депресија, добре структуре и плодности, које је пре сетве испитано на присутност земљишних штеточина, а по потреби, изводи се и предсетвено третирање инсектицидима.</p>
	<p>Након сетве сорте засејана површина се поваља и залива, како би се омогућило равномерније и брже ницање и добијањe одређеног склопа биљака. 
	</p>
	<p>Количине минералних ђубрива, време и начин њихове примене, као и остале агротехничке мере примењују се приликом испитивања сорте на огледном пољу тако да буду у складу са највишим нивоом технологије гајења легуминоза.</p>
	<p class="clan">Члан 6.</p>
	<p>Сорта која се испитује сеје се на површини од 10 m<span class="superscript">2</span>, а чине је 10, односно 16 редова од по 5 m дужине са размаком између редова од 20 cm, односно 12,5 cm, у зависности од тога да ли има могућности за машинску сетву сорте. Размак између парцела је 50 cm, а размак између блокова 1 m.</p>
	<p>На почетку и на крају сваког огледа сеју се два заштитна реда.</p>
	<p class="clan">Члан 7. </p>
	<p>У току вегетације сорте која се испитује, евидентирају се следећи подаци:</p>
	<p>1) датум ницања (дан кад се појави комплетан ред);</p>
	<p>2) оцена ницања, 1–9 (1 – без никлих биљака, 3 – значи да има до 25% никлих биљака, 5 – значи да има 25–50% никлих биљака, 7 – значи да има 50–75% никлих биљака и 9 – значи да има 75–100% никлих биљака);</p>
	<p>3) датум прве косидбе (косидба сваке сорте у огледу врши се у фази пуног цветања на висини од 7–10 cm, а остале косидбе на почетку цветања (5–10%) биљака на висини 3–5 cm); код галеге оријенталис у првој години косидба се обавља након 90 дана од ницања, на висини од 10–12 cm;</p>
	<p>4) брзина регенерације (14 дана након сваке косидбе мери се висина биљака у cm из једног понављања на 20 биљака по слободном избору);</p>
	<p>5) презимљавање, оцена 1–9 (1 – значи да има 75–100% оштећења, 3 – значи да има 50–75% оштећених биљака, 5 – значи да има 25–50% оштећених биљака, 7 – значи да има до 25% оштећених биљака и 9 – без оштећених биљака);</p>
	<p>6) полегање, оцена 1–9 (1 – значи да има 75–100% полеглих биљака, 3 – значи да има 50–75% полеглих биљака, 5 – значи да има 25–50% полеглих биљака, 7 – значи да има до 25% полеглих биљака и 9 – без полеглих биљака);</p>
	<p>7) висина биљака (cm), непосредно пред сваку косидбу у једном понављању на првих 20 биљака.</p>
	<p class="clan">Члан 8.</p>
	<p>У току испитивања сорте у огледном пољу у односу на стандардну сорту утврђује се степен присуства болести и штеточина, с тим што извођачи огледа сами евидентирају врсту и степен присуства болести.</p>
	<p>Оцењивање отпорности сорте која се испитује према болестима и штеточинама врши се по скали од 1 до 9, и то:</p>
	<p>1) оцена 1 – значи да има 75–100% оболелих биљака;</p>
	<p>2) оцена 3 – значи да има 50–75% оболелих биљака;</p>
	<p>3) оцена 5 – значи да има 25–50% оболелих биљака;</p>
	<p>4) оцена 7 – значи да има до 25% оболелих биљака;</p>
	<p>5) оцена 9 – значи да нема оболелих биљака.</p>
	<p class="clan">Члан 9.</p>
	<p>У току производне године извођач огледа по косидби сваке сорте у огледном пољу мерењем утврђује:</p>
	<p>1) принос зелене масе (kg/парцели) за свако понављање по откосима,</p>
	<p>2) % суве материје из просечног узорка за сваку сорту, по откосима на основу које утврђујемо принос суве материје у (kg/парцели) за свако понављање.</p>
	<p>На основу ових резултата израчунава се принос изражен у: kg/парцели и kg/ha за све сорте у огледу.</p>
	<p class="clan">Члан 10.</p>
	<p>Сорта се испитује у лабораторији тако што се испитује квалитет крме, односно садржај: сирових протеина, сирове целулозе, суве материје, масти, пепела, БЕМ и влакана.</p>
	<p>За испитивање квалитета крме из става 1. овог члана у лабораторији узима се просечан узорак из свих понављања у микроогледу, по откосима са једне локације.</p>
	<p>Просечан узорак се узима у другој години испитивања, непосредно после косидбе и то из покошене масе са сваке парцеле, односно са сваког понављања, по 1/2 kg. 
	</p>
	<p class="clan">Члан 11. </p>
	<p>Извођач огледа по завршеном испитивању сорте на огледном пољу евидентира следеће податке: назив извођача огледа; име и презиме лица одговорног за извођење огледа; локалитет на коме се изводи оглед; тип земљишта и садржај храњивих материја у земљишту на коме се налази огледно поље; предусев; обављене агротехничке мере; податке из члана 7. и члана 9. овог правилника, као и друге податке који утичу на принос испитиване сорте (оштећења од штеточина, природних непогода и друго).</p>
	<p>Извођач огледа по завршеном испитивању сорте у лабораторији евидентира податке из члана 10. став 1. овог правилника, као и назив извођача огледа, одговорно лице за извођење огледа и локалитет на коме се оглед изводи.</p>
	<p>Подаци из ст. 1. и 2. овог члана саставни су део годишњих и коначних резултата испитивања.</p>
	<p class="clan">Члан 12. </p>
	<p>Различитост, униформност и стабилност сорте испитује се методом одређеном техничким упутством за тестирање различитости, униформности и стабилности сорте.</p>
	<p class="clan">Члан 13.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-103/2013-09</p>
	<p class="potpis" style="margin-top: 0">У Београду, 9. јула 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Горан Кнежевић, 
	</span>с.р.</p>


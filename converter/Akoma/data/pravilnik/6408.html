


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
.auto-style3 {
	font-weight: bold;
	text-align: right;
}
.auto-style4 {
	text-align: left;
}
a {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 8. став 1. тачка 1), члана 23. став 1. и члана 52. став 2. Закона о електронским комуникацијама („Службени гласник РС”, бр. 44/10, 60/13 – УС и 62/14) и члана 16. тачка 4) Статута Регулаторне агенције за електронске комуникације и поштанске услуге („Службени гласник РС”, број 125/14), </p>
				<p>Управни одбор Регулаторне агенције за електронске комуникације и поштанске услуге је, без сазивања седнице, писаним путем, употребом електронске поште 21. јула 2015. године, донео</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК </p>
				<p class="naslov">о начину прикупљања и објављивања података о врсти, расположивости и географској локацији капацитета електронске комуникационе мреже </p>
				<p class="auto-style1">"Службени гласник РС", број 66 од 27. јула 
				2015.</p>
				<p class="naslov">&nbsp;</p>
				<p class="bold">Уводне одредбе</p>
				<p class="clan">Члан 1.</p>
				<p>Овим правилником ближе се прописује начин прикупљања и објављивања података о врсти, расположивости и географској локацији капацитета електронске комуникационе мреже, који могу бити предмет захтева за заједничко коришћење и приступ. </p>
				<p>Одредбе овог правилника се односе на операторе јавних електронских комуникационих мрежа (у даљем тексту: оператор). </p>
				<p class="bold">Врсте електронске комуникационе мреже</p>
				<p class="clan">Члан 2.</p>
				<p>Врсте електронске комуникационе мреже за које се прикупљају и објављују подаци су кабловска канализација електронске комуникационе мреже са пратећом електронском комуникационом опремом и припадајућим средствима (у даљем тексту: кабловска канализација електронске комуникационе мреже) и антенски стубови електронске комуникационе мреже са пратећом електронском комуникационом опремом и припадајућим средствима (у даљем тексту: антенски стубови електронске комуникационе мреже).</p>
				<p class="bold">Кабловска канализација електронске комуникационе мреже</p>
				<p class="clan">Члан 3.</p>
				<p>Подаци о кабловској канализацији електронске комуникационе мреже су садржани у Обрасцу ЕКМИ1, који се налази у Прилогу 1 Правилника, који је одштампан уз овај правилник и чини његов саставни део.</p>
				<p>Подаци из става 1. овог члана садрже податке из катастра водова који се води у Републичком геодетском заводу (у даљем тексту: Завод) и податке које достављају оператори.</p>
				<p class="bold">Антенски стубови електронске комуникационе мреже</p>
				<p class="clan">Члан 4.</p>
				<p>Подаци о антенским стубовима електронске комуникационе мреже су садржани у Обрасцу ЕКМИ2, који се налази у Прилогу 2 Правилника, који је одштампан уз овај правилник и чини његов саставни део.</p>
				<p>Податке из става 1. овог члана достављају оператори. </p>
				<p class="bold">База података o капацитетима који могу бити предмет <br>заједничког коришћења и приступа</p>
				<p class="clan">Члан 5.</p>
				<p>Подаци о електронској комуникационој мрежи који се односе на кабловску канализацију и антенске стубове електронске комуникационе мреже, уносе се и обједињују у Базу података o капацитетима који могу бити предмет заједничког коришћења и приступа (у даљем тексту: База података).</p>
				<p>Регулаторна агенција за електронске комуникације и поштанске услуге (у даљем тексту: Агенција) је одговорна за успостављање, одржавање и финансирање Базе података из става 1. овог члана.</p>
				<p>Агенција утврђује начин достављања података (приступ, интерфејсе и протоколе) између оператора и Агенције.</p>
				<p>Подлогу за просторно приказивање података у Бази података чине одговарајуће геодетске подлоге Завода.</p>
				<p class="bold">Прикупљање података од оператора</p>
				<p class="clan">Члан 6. </p>
				<p>Оператор је дужан да податаке о врсти, расположивости и географској локацији капацитета електронске комуникационе мреже које поседује, а за које намерава да буду предмет захтева за заједничко коришћење и приступ, достави Агенцији у року од шест месеци, од дана успостављања Базе података. У случају изградње нове инфраструктуре, која може бити предмет захтева за заједничко коришћење и приступ, оператор је дужан да податке достави у року од 15 дана од дана почетка њеног коришћења.</p>
				<p>Податке из става 1. овог члана који се налазе у одговарајућим обрасцима, датим у Прилогу 1, односно Прилогу 2 овог правилника, оператор доставља електронским путем, као попуњене обрасце ЕКМИ1, који се налазе у Прилогу 1. или у форми ГИС мапа и као попуњене обрасце ЕКМИ2, који се налазе у Прилогу 2. </p>
				<p>Оператор је дужан да податке о променама насталим на кабловској канализацији или антенском стубу ажурира најмање једном у три месеца.</p>
				<p class="bold">Приступ и преглед Базе података</p>
				<p class="clan">Члан 7. </p>
				<p>Агенција омогућава оператору да приступи подацима у сврху уноса промена које се односе на његову инфраструктуру.</p>
				<p>Преглед Базе података је доступан свим заинтересованим операторима према условима које прописује Агенција. </p>
				<p class="bold">Успостављање Базе података</p>
				<p class="clan">Члан 8.</p>
				<p>Агенција ће успоставити Базу података и регулисати приступ истој у року од 12 месеци од дана ступања на снагу овог правилника.</p>
				<p class="bold">Прелазне и завршне одредбе</p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије“.</p>
				<p>&nbsp;</p>
				<p class="auto-style2">Број 1-01-3400-2/15 </p>
				<p class="auto-style2">У Београду 21. јула 2015. године</p>
				<p class="auto-style2">Председник Управног одбора,</p>
				<p class="auto-style2">проф. др <span class="bold">Јован Радуновић, </span>с.р.</p>
				<p class="auto-style3">&nbsp;</p>
				<p class="auto-style3">Прилози</p>
				<p class="auto-style4">Прилог 1 -
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=419457&amp;regactid=419457" target="_blank">Подаци о кабловској 
				канализацији електронских комуникационих мрежа (Образац ЕКМИ1)</a></p>
				<p class="auto-style4">Прилог 2 -
				<a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=419457&amp;regactid=419457" target="_blank">Подаци о антенском 
				стубу (Образац ЕКМИ2)</a></p>
	</div>


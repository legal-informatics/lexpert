


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: center;
	margin-left: -3.00000075000019rem;
}
</style>


	<div class="story">
				<p class="broj">&nbsp;</p>
				<p>На основу члана 63. став 9. Закона о порезу на добит правних лица („Службени гласник РС”, бр. 25/01, 80/02, 80/02 – др. закон, 43/03, 84/04, 18/10, 101/11, 119/12, 47/13, 108/13, 68/14 – др. закон и 142/14), </p>
				<p>Министар финансија доноси </p>
				<p class="odluka-zakon">ПРАВИЛНИК</p>
				<p class="naslov">о начину исказивања прихода и расхода ради утврђивања добити коју стална пословна јединица нерезидентног обвезника оствари на територији Републике Србије</p>
				<p class="auto-style1">"Службени гласник РС", број 41 од 8. маја 
				2015.</p>
				<p class="clan">Члан 1.</p>
				<p>Овим правилником ближе се уређује начин исказивања прихода и расхода ради утврђивања добити коју стална пословна јединица нерезидентног обвезника (у даљем тексту: стална пословна јединица) оствари у складу са чланом 5. став 2. Закона о порезу на добит правних лица („Службени гласник РС”, бр. 25/01, 80/02, 80/02 – др. закон, 43/03, 84/04, 18/10, 101/11, 119/12, 47/13, 108/13, 68/14 – др. закон и 142/14 – у даљем тексту: Закон).</p>
				<p class="clan">Члан 2.</p>
				<p>Стална пословна јединица исказује приходе и расходе и друге податке на основу којих утврђује добит у пореском билансу на Обрасцу ПБПЈ – Порески биланс сталне пословне јединице за период од ___ до___ 201_. године, који је одштампан уз овај правилник и чини његов саставни део.</p>
				<p>Стална пословна јединица саставља порески биланс и доставља га у Законом прописаном року у једном примерку надлежном пореском органу.</p>
				<p class="clan">Члан 3.</p>
				<p>Опорезива добит – основица пореза на добит сталне пословне јединице из члана 2. овог правилника обрачунава се тако што се у Обрасцу ПБПЈ исказују одговарајући приходи и расходи сталне пословне јединице за период за који се саставља порески биланс.</p>
				<p>У Образац ПБПЈ уносе се приходи и расходи на основу уредних и веродостојних исправа о пословним променама, као и на основу евиденција, спецификација и извештаја, а нарочито на основу: извода банке о стању и променама на динарском и девизном рачуну код банке, благајничких извештаја о свим уплатама и исплатама извршеним преко благајне, обрачуна зарада запослених у сталној пословној јединици, обрачуна пореза, доприноса и других јавних прихода, извештаја о раду и остале документације и евиденције.</p>
				<p class="clan">Члан 4.</p>
				<p>У Образац ПБПЈ уносе се следећи подаци:</p>
				<p>1) под редним бројем 1. уноси се износ прихода остварених пословањем сталне пословне јединице на територији Републике Србије;</p>
				<p>2) под редним бројем 2. уноси се износ дозначених средстaва која стална пословна јединица добија од централе нерезидентног обвезника у чијем је саставу;</p>
				<p>3) под редним бројем 3. уноси се износ расхода утврђених по основу трансакција по трансферним ценама које је стална пословна јединица дужна да прикаже на основу члана 60. став 10. Закона, а у складу са чланом 59. и чланом 60. став 1. Закона;</p>
				<p>4) под редним бројем 4. уноси се износ расхода утврђених по основу трансакција по трансферним ценама за које се, сагласно Правилнику о трансферним ценама и методама које се по принципу „ван дохвата руке” примењују код утврђивања цене трансакција међу повезаним лицима („Службени гласник РС”, бр. 61/13 и 8/14 – у даљем тексту: Правилник о трансферним ценама), подноси извештај у скраћеном облику;</p>
				<p>5) под редним бројем 5. уноси се износ прихода утврђених по основу трансакција по трансферним ценама које је стална пословна јединица дужна да прикаже на основу члана 60. став 10. Закона, а у складу са чланом 59. и чланом 60. став 1. Закона;</p>
				<p>6) под редним бројем 6. уноси се износ прихода утврђених по основу трансакција по трансферним ценама за које се, сагласно Правилнику о трансферним ценама, подноси извештај у скраћеном облику; </p>
				<p>7) под редним бројем 7. уноси се збир коначних корекција трансферних цена који се утврђује у закључку документације о трансферним ценама на начин прописан одредбом члана 31. Правилника о трансферним ценама;</p>
				<p>8) под редним бројем 8. уноси се износ укупних прихода сталне пословне јединице, добијени сабирањем износа са ред. бр. 1, 2. и 7;</p>
				<p>9) под редним бројем 9. уноси се износ зараде запослених у сталној пословној јединици;</p>
				<p>10) под редним бројем 10. уноси се износ расхода по основу закупа пословног простора, струје, воде, телефона и других расхода по основу закупа пословног простора;</p>
				<p>11) под редним бројем 11. уноси се износ расхода по основу осталих документованих трошкова који су настали у сврху обављања пословних активности сталне пословне јединице, а који, у складу са Законом, могу бити признати; </p>
				<p>12) под редним бројем 12. уноси се износ расхода по основу камата и припадајућих трошкова за зајам одобрен сталној пословној јединици од њене нерезидентне централе, који се не признају у пореском билансу, у складу са чланом 20. став 1. Закона;</p>
				<p>13) под редним бројем 13. уноси се износ расхода по основу накнада за ауторска и сродна права и права индустријске својине, које стална пословна јединица исплаћује својој нерезидентној централи, који се не признају у пореском билансу, у складу са чланом 20. став 2. Закона;</p>
				<p>14) под редним бројем 14. уноси се износ укупних расхода сталне пословне јединице који се признају у пореском билансу, добијени одговарајућим рачунским путем;</p>
				<p>15) под редним бројем 15. уноси се износ губитка који представља негативну разлику износа са ред. бр. 8. и 14;</p>
				<p>16) под редним бројем 16. уноси се износ добити који представља позитивну разлику износа са ред. бр. 8. и 14.</p>
				<p>Уз Образац ПБПЈ стална пословна јединица доставља евиденције, спецификације, извештаје, као и друге податке који су од значаја за утврђивање добити коју стална пословна јединица остварује пословањем на територији Републике Србије.</p>
				<p class="clan">Члан 5.</p>
				<p>Даном ступања на снагу овог правилника престаје да важи Правилник о начину исказивања прихода и расхода ради утврђивања добити коју стална пословна јединица нерезидентног обвезника оствари на територији Републике Србије („Службени гласник РС”, бр. 38/01, 19/07 и 99/10).</p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-71/2015-04</p>
				<p class="potpis">У Београду, 5. маја 2015. године</p>
				<p class="potpis">Министар,</p>
				<p class="potpis">др <span class="bold">Душан Вујовић, </span>с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Obrazac-PBPJ_Page_1_opt.jpeg&amp;doctype=reg&amp;abc=cba&amp;eli=true&amp;eliActId=422014&amp;regactid=422014" alt="Obrazac-PBPJ_Page_1.tif"></p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/Obrazac-PBPJ_Page_2_opt.jpeg&amp;doctype=reg&amp;abc=cba&amp;eli=true&amp;eliActId=422014&amp;regactid=422014" alt="Obrazac-PBPJ_Page_2.tif"></p>
	</div>


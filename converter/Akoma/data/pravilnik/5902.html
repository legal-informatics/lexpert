


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
.auto-style2 {
	text-align: center;
}
</style>


	<p>На основу члана 43. ст. 2. и 5. Закона о здрављу биља („Службени гласник РС”, број 41/09),</p>
	<p>Министар пољопривреде шумарства и водопривреде доноси</p>
	<p class="odluka-zakon">ПРАВИЛНИК</p>
	<p class="odluka-zakon">о мерама за откривање, спречавање ширења и сузбијање штетног организма кестенове осе 
				<span class="italik">Dryocosmus kuriphilus </span>Yasumatsu, начину одређивања граница зараженог, угроженог и подручја без штетног организма, условима за окончање наложених мера, као и начину обавештавања о предузетим мерама</p>
	<p class="auto-style2">"Службени гласник РС", број 98 од 8. новембра 
				2013.</p>
	<p class="clan">Члан 1.</p>
	<p>Овим правилником прописују се мере за откривање, спречавање ширења и сузбијање штетног организма кестенове осе 
	<span class="italik">Dryocosmus kuriphilus </span>Yasumatsu<span class="italik">
	</span>(у даљем тексту: штетни организам) на осетљивом биљу, начин одређивања граница зараженог, угроженог и подручја без штетног организма, условима за окончање наложених мера, као и начину обавештавања о предузетим мерама и престанак мера.</p>
	<p>Осетљиво биље, у смислу овог правилника, је биље и делови биља рода 
	<span class="italik">Castanea </span>Mill. намењено садњи, осим плодова и семена.</p>
	<p class="clan">Члан 2.</p>
	<p>Ради откривања штетног организма приликом уношења осетљивог биља у Републику Србију спроводи се фитосанитарни преглед којим се, поред провере усаглашености са фитосанитарним условима прописаним у тачки 2. Листе IIIA и тач. 11.1., 11.2., 33., 36.1., 39. и 40. Листе IVA део I правилника којим се уређују листе штетних организама и листе биља, биљних производа и прописаних објеката, врши и преглед на присуство штетног организма и провера да ли фитосанитарни сертификат у рубрици „Допунска изјава” садржи податке којима се потврђује да је:</p>
	<p>1) осетљиво биље током читавог свог животног циклуса гајено на месту производње у земљи за коју није познато да се у њој појављује штетни организам; или</p>
	<p>2) осетљиво биље током читавог свог животног циклуса гајено на месту производње у подручју за које је надлежни орган за заштиту биља земље порекла утврдио да у њему није присутан штетни организам, у складу са релевантним међународним стандардима за фитосанитарне мере. Назив подручја у коме није присутан штетни организам наводи се у фитосанитарном сертификату, у рубрици „Место порекла”.</p>
	<p class="clan">Члан 3.</p>
	<p>Ради откривања штетног организма спроводи се посебан надзор над штетним организмом у складу са годишњим Програмом мера заштите здравља биља.</p>
	<p class="clan">Члан 4.</p>
	<p>Поред посебног надзора из члана 3. овог правилника, ради откривања и спречавања ширења штетног организма, спроводи се фитосанитарни преглед осетљивог биља на присуство, односно одсуство штетног организма којим се утврђује да је: 
	</p>
	<p>1) осетљиво биље током читавог свог животног циклуса или од тренутка уношења у Републику Србију гајено на месту производње за које није познато да се у њему појављује штетни организам; или</p>
	<p>2) осетљиво биље током читавог свог животног циклуса или од тренутка уношења у Републику Србију гајено на месту производње у подручју за које је надлежни орган за заштиту биља утврдио да у њему није присутан штетни организам, у складу са релевантним међународним стандардима за фитосанитарне мере.</p>
	<p>Осетљиво биље приликом премештања са места производње прати биљни пасош.</p>
	<p class="clan">Члан 5.</p>
	<p>Ако држалац биља, биљних производа и прописаних објеката или било која друга особа уочи симптоме штетног организма или посумња на његову појаву о томе одмах oбавештава министарство надлежно за послове здравља биља.</p>
	<p>У случају сумње на заразу штетним организмом, фитосанитарни инспектор узима службени узорак и доставља га овлашћеној лабораторији, ради лабораторијског испитивања.</p>
	<p>До добијања резултата лабораторијске анализе, фитосанитарни инспектор забрањује премештање осетљивог биља.</p>
	<p class="clan">Члан 6.</p>
	<p>Када се на основу резултата лабораторијских испитивања потврди присуство штетног организма границе зараженог, угроженог и подручја без штетног организма одређују се тако што се: 
	</p>
	<p>1) утврђује и означава заражено подручје које обухвата осетљиво биље на комe је потврђено присуство штетног организма и осетљиво биље које показује симптоме заразе проузроковане штетним организмом, а када је то потребно и осетљиво биље које је у време садње припадало истој партији; 
	</p>
	<p>2) утврђују границе угроженог подручја које се налази најмање 15 km око зараженог подручја, при чему се првих 5 km око зараженог подручја сматра границом зараженог подручја;</p>
	<p>3) разграничава заражено подручје, угрожено подручје и подручје без штетног организма, и то на основу важећих научних принципа, биологије штетног организма, степена заразе, годишњег доба и специфичне распрострањености осетљивог биља.</p>
	<p>У случају када се више угрожених подручја преклапа или су географски близу одређује се шире заражено и угрожено подручје које укључује постојећа заражена и угрожена подручја, као и подручја између њих.</p>
	<p class="clan">Члан 7. </p>
	<p>Када се на основу резултата лабораторијских испитивања потврди присуство штетног организма налаже се спровођење следећих фитосанитарних мера у зараженом и угроженом подручју, и то:</p>
	<p>1) забрана премештања осетљивог биља из зараженог и угроженог подручја и унутар њих;</p>
	<p>2) уништавање спаљивањем осетљивог биља на коме је потврђено присуство заразе и које показује симптоме заразе, а када је то потребно и свог осетљивог биља које је у време садње припадало истој партији;</p>
	<p>3) праћење здравственог стања осетљивог биља у периоду од средине маја до краја јула;</p>
	<p>4) друге мере у складу са препорукама стручњака из области заштите здравља биља, ради сузбијања и спречавања ширења штетног организма.</p>
	<p class="clan">Члан 8.</p>
	<p>Ако се током спровођења посебног надзора из члана 3. овог правилника у зараженом и угроженом подручју током три године од дана потврде присуства штетног организма не утврди његово присуство то се подручје укида и престаје примена фитосанитарних мера из члана 7. овог правилника.</p>
	<p class="clan">Члан 9.</p>
	<p>Подаци и информације о потврђеној зарази и предузетим фитосанитарним мерама, као и подаци и информације о престанку примене фитосанитарних мера достављају се другим државама и међународним организацијама, у складу са међународном конвенцијом и споразумима обавезујућим за Републику Србију.</p>
	<p class="clan">Члан 10.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p class="potpis">Број 110-00-151/2013-09</p>
	<p class="auto-style1">У Београду, 1. новембра 2013. године</p>
	<p class="auto-style1">Министар,</p>
	<p class="auto-style1">проф. др <span class="bold">Драган Гламочић,</span> с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 10. став 5. Закона о факторингу („Службени гласник РС”, број 62/13),</p>
	<p>Министар финансија доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о садржини Регистра факторинга</p>
	<p class="naslov" style="margin-top: 0"><span style="font-weight: 400">
	"Службени гласник РС", број 93 од 25. октобра 2013.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Овим правилником ближе се уређује садржина Регистра факторинга (у даљем тексту: Регистар).</p>
	<p class="clan">Члан 2.</p>
	<p>Предмет евидентирања у Регистру су подаци о решењима о издатим и одузетим одобрењима за обављање посла факторинга, која министарство надлежно за послове финансија (у даљем тексту: Министарство) доноси у складу са законом којим се уређује факторинг, као и подаци о привредним друштвима којима су ова одобрења издата, односно одузета.</p>
	<p class="clan">Члан 3.</p>
	<p>Регистар садржи податке о:</p>
	<p>1) тачном времену (дан, час и минут) пријема у Агенцији за привредне регистре (у даљем тексту: Агенција) решења Министарства којим се издаје, односно одузима одобрење за обављање посла факторинга (у даљем тексту: Решење);</p>
	<p>2) решењу из тачке 1. овог става, и то: називу доносиоца, броју и датуму доношења решења;</p>
	<p>3) привредном друштву на које се решење односи, и то: пословном имену и матичном броју;</p>
	<p>4) броју под којим је решење заведено у Регистру.</p>
	<p class="clan">Члан 4.</p>
	<p>Подаци се евидентирају у Регистру по службеној дужности, одмах по пријему решења у Агенцији.</p>
	<p class="clan">Члан 5.</p>
	<p>Подаци из Регистра објављују се на интернет страни Агенције.</p>
	<p>Поред података из става 1. овог члана, на интернет страни Агенције објављује се и свако решење о издавању, односно одузимању одобрења за обављање посла факторинга.</p>
	<p class="clan">Члан 6.</p>
	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-00084/2013-16</p>
	<p class="potpis" style="margin-top: 0">У Београду, 15. октобра 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Лазар Крстић, 
	</span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p class="broj">&nbsp;</p>
				<p>На основу члана 13. алинеја 20. и члана 15. став 2. Закона о Високом савету судства („Службени гласник РС”, бр. 116/08, 101/10 и 88/11),</p>
				<p>Високи савет судства, на седници одржаној 22. септембра 2015. године, доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о раду Изборне комисије Високог савета судства</p>
				<p class="auto-style1">"Службени гласник РС", број 83 од 3. октобра 
				2015.</p>
				<p class="p">&nbsp;</p>
				<p class="clan">I. САСТАВ, ИЗБОР И ПОЛОЖАЈ ЧЛАНОВА ИЗБОРНЕ КОМИСИЈЕ</p>
				<p class="clan">Члан 1.</p>
				<p>Овим правилником уређује се састав и образовање, као и начин рада Изборне комисије Високог савета судства (у даљем тексту: Изборна комисија) за спровођење поступка предлагања кандидата за изборне чланове Високог савета судства (у даљем тексту: Савет) из реда судија.</p>
				<p class="clan">Члан 2.</p>
				<p>Изборна комисија, као стално радно тело Савета, организује и спроводи поступак предлагања кандидата за изборне чланове Савета из реда судија, у складу са законом и овим правилником. </p>
				<p class="clan">Члан 3.</p>
				<p>Изборна комисија се састоји од председника и четири члана и њихових заменика. </p>
				<p>Савет бира председника и чланове Изборне комисије и њихове заменике из реда судија на сталној судијској функцији, уз претходно прибављену писану сагласност судије. </p>
				<p>Мандат члановима Изборне комисије траје пет година, уз могућност поновног избора.</p>
				<p class="clan">Члан 4.</p>
				<p>Председник, чланови Изборне комисије и њихови заменици имају право да гласају за кандидате за изборне чланове Савета из реда судија.</p>
				<p class="clan">Члан 5.</p>
				<p>Председника Изборне комисије, у случају спречености да учествује у раду Изборне комисије, замењује члан Изборне комисије кога он овласти.</p>
				<p>Сваки члан Изборне комисије има свог заменика, који има иста права и одговорности као и члан кога замењује.</p>
				<p>Члана Изборне комисије, у случају спречености да учествује у раду Изборне комисије, замењује његов заменик.</p>
				<p>Право гласа у Изборној комисији има председник и члан или, у одсуству члана, његов заменик.</p>
				<p class="clan">Члан 6.</p>
				<p>Председнику и члановима Изборне комисије и њиховим заменицима дужност престаје на лични захтев, по истеку мандата, престанком судијске функције, ако им је коначном одлуком изречена дисциплинска санкција или разрешењем.</p>
				<p>Председник и чланови Изборне комисије и њихови заменици којима је истекао мандат, остају на дужности до именовања нових чланова.</p>
				<p class="clan">Члан 7.</p>
				<p>Председник, чланови Изборне комисије и њихови заменици удаљују се са дужности у Изборној комисији ако је донета одлука о њиховом удаљењу са судијске функције.</p>
				<p>Одлуку о удаљењу са дужности председника, члана Изборне комисије или његовог заменика доноси Савет.</p>
				<p>Одлуком из става 2. овог члана одређује се и члан Изборне комисије који замењује члана Изборне комисије који је удаљен са дужности. </p>
				<p class="clan">Члан 8.</p>
				<p>Председник, чланови Изборне комисије и њихови заменици не могу бити лица која су међусобно сродници по правој линији без обзира на степен сродства, у побочној линији закључно са трећим степеном сродства, а у тазбинском сродству закључно са другим степеном сродства, као ни брачни другови и лица која су у међусобном односу усвојиоца и усвојеника. </p>
				<p class="clan">Члан 9.</p>
				<p>Изборна комисија је самостална и независна у свом раду и ради на основу закона и прописа донетих на основу закона. </p>
				<p>За свој рад Изборна комисија одговара Савету, који обезбеђује услове за њен рад.</p>
				<p>Сви судови су дужни да пружају помоћ Изборној комисији и да јој достављају податке потребне за рад.</p>
				<p class="clan">Члан 10. </p>
				<p>Председник Изборне комисије представља Изборну комисију и руководи њеним радом.</p>
				<p>Изборна комисија доноси одлуке већином гласова свих чланова. Сматраће се да је предлог одлуке одбијен ако не добије већину гласова. </p>
				<p>Изборна комисија доноси акта који се односе на организацију и спровођење поступка предлагања кандидата за изборне чланове Савета из реда судија.</p>
				<p>О свакој седници Изборне комисије води се записник, кога потписују председник и записничар.</p>
				<p class="clan">Члан 11. </p>
				<p>Изборна комисија има округли печат, пречника 32 mm, с малим грбом Републике Србије у средини, око кога је концентричним круговима на српском језику, ћириличким писмом, исписан текст: „Република Србија – Изборна комисија Високог савета судства – Београд”.</p>
				<p class="clan">Члан 12.</p>
				<p>Рад Изборне комисије је јаван.</p>
				<p>Јавност рада Изборне комисије остварује се одржавањем јавних седница, конференција за медије, издавањем саопштења у средствима јавног информисања и објављивањем саопштења на интернет страници Савета.</p>
				<p>Изборна комисија подноси извештај о свом раду Савету, по окончању изборног поступка и увек када Савет то затражи.</p>
				<p class="clan">II. РАЗРЕШЕЊЕ ПРЕДСЕДНИКА, ЧЛАНА И ЗАМЕНИКА ЧЛАНА ИЗБОРНЕ КОМИСИЈЕ</p>
				<p class="clan">Члан 13.</p>
				<p>Председник, члан или заменик члана Изборне комисије се разрешава пре истека времена на које је биран, ако дужност не врши у складу са Уставом и законом и ако буде осуђен за кривично дело на безусловну казну затвора, односно за кривично дело које га чини недостојним за вршење дужности председника, односно члана или заменика члана Изборне комисије.</p>
				<p class="clan">Члан 14.</p>
				<p>Иницијативу за разрешење председника, односно члана или заменика члана Изборне комисије може поднети сваки судија, члан Изборне комисије или члан Савета.</p>
				<p class="clan">Члан 15.</p>
				<p>Савет ће у року од седам дана по пријему иницијативе оценити вероватност разлога због којег се разрешење тражи.</p>
				<p>Савет ће писмено обавестити подносиоца да иницијатива није прихваћена ако оцени на основу приложених доказа, да разлози за разрешење нису учињени вероватним. </p>
				<p class="clan">Члан 16.</p>
				<p>Уколико прихвати иницијативу, Савет у року од 15 дана од пријема иницијативе доноси одлуку о покретању поступка разрешења, о чему писмено обавештава подносиоца иницијативе и Изборну комисију.</p>
				<p>Председнику, односно члану или заменику члана Изборне комисије омогућиће се да се изјасни о свим наводима од значаја за доношење одлуке о разрешењу, као и о приложеним доказима. </p>
				<p>Одлуком о покретању поступка може се изрећи мера удаљења до окончања поступка за разрешење.</p>
				<p class="clan">Члан 17.</p>
				<p>Одлуку о разрешењу Савет доноси у року од 30 дана од дана покретања поступка.</p>
				<p class="clan">III. БИРАЧКИ СПИСАК</p>
				<p class="clan">Члан 18.</p>
				<p>Изборна комисија води бирачки списак.</p>
				<p>Бирачки списак је јавна исправа.</p>
				<p>Бирачки списак је јединствен и сталан и редовно се ажурира.</p>
				<p>Судија има право увида у бирачки списак и право да захтева његове исправке (упис, брисање, измену или допуну бирачког списка).</p>
				<p>Председник Изборне комисије, на захтев судије или по службеној дужности, доноси решење о исправци бирачког списка.</p>
				<p>Против решења из става 5. овог члана може се поднети приговор председнику Савета.</p>
				<p class="clan">Члан 19.</p>
				<p>Бирачки списак се води по свескама за сваки суд.</p>
				<p>Бирачки списак чине судије са сталном судијском функцијом и судије прекршајних судова и Прекршајног апелационог суда, изабране на судијску функцију из реда судија за прекршаје.</p>
				<p>Судија се уписује у бирачки списак у суду у коме врши судијску функцију.</p>
				<p>Суд из става 3. овог члана је суд за који је судија изабран.</p>
				<p>Бирачки списак садржи: редни број, лично име судије, пол, датум рођења, суд у коме судија врши судијску функцију, простор за својеручни потпис судије и простор за примедбу.</p>
				<p>Име и презиме судије који је припадник националне мањине у бирачки списак уписује се двојако: прво ћириличким писмом према правопису српског језика, а затим писмом и према правопису језика припадника националне мањине.</p>
				<p>Изборна комисија закључује бирачки списак 15 дана пре дана избора и у решењу утврђује укупан број бирача – судија и за сваки суд појединачно.</p>
				<p>Изборна комисија оверава изводе из бирачког списка и доставља их бирачким одборима.</p>
				<p class="clan">IV. ГЛАСАЧКИ МАТЕРИЈАЛ</p>
				<p class="clan">Члан 20.</p>
				<p>Изборна комисија благовремено припрема за свако бирачко место гласачки материјал: потребан број гласачких листића и утврђену листу кандидата.</p>
				<p class="clan">Члан 21.</p>
				<p>Гласа се на овереним гласачким листићима.</p>
				<p>Гласачке листиће припрема и оверава Изборна комисија.</p>
				<p class="clan">Члан 22.</p>
				<p>Гласачки листић садржи: назив листе кандидата по судовима, име и презиме кандидата, врсту односно степен суда у коме врши судијску функцију и напомену да се гласање врши заокруживањем само једног кандидата.</p>
				<p>Гласачки листић за кандидате из судова са територије аутономних покрајина садржи име и презиме кандидата и врсту односно степен суда са територије аутономних покрајина у коме врши судијску функцију и напомену да се гласање врши заокруживањем само једног кандидата.</p>
				<p>У судовима у којима су у службеној употреби језици националних мањина, гласачки листићи се штампају и на тим језицима.</p>
				<p>Изборна комисија утврђује број гласачких листића и број резервних гласачких листића.</p>
				<p class="clan">Члан 23.</p>
				<p>Изборна комисија утврђује коначну листу кандидата. </p>
				<p>Коначна листа кандидата садржи име и презиме кандидата и назив суда у коме врши судијску функцију. </p>
				<p class="clan">V. ПОСТУПАК ИЗБОРА</p>
				<p class="clan">Члан 24.</p>
				<p>Изборна комисија у року од пет дана од пријема одлуке председника Савета о отпочињању поступка предлагања кандидата за изборне чланове Савета из реда судија, доноси одлуку о изборним радњама и роковима.</p>
				<p>Председник Изборне комисије је дужан да одлуку председника Савета о отпочињању поступка предлагања кандидата за изборне чланове Савета из реда судија и одлуку о изборним радњама и роковима достави председницима судова. </p>
				<p class="clan">Члан 25.</p>
				<p>Кандидациона пријава се доставља Изборној комисији у року од 15 дана од дана објављивања одлуке о отпочињању поступка предлагања кандидата за изборне чланове Савета из реда судија у „Службеном гласнику Републике Србије”.</p>
				<p>Уз кандидациону пријаву доставља се потписана изјава кандидата о прихватању кандидатуре, одлука седнице свих судија суда или судова којом се предлаже кандидат, односно формулар са потписима судија који подржавају кандидата као и лични и професионални подаци о кандидату.</p>
				<p>Кандидационе пријаве се предају непосредно на писарници Високог савета судства, Ресавска 42, Београд, у времену од 7,30 до 15,30 сати.</p>
				<p class="clan">Члан 26.</p>
				<p>Изборна комисија испитује благовременост и потпуност пријаве.</p>
				<p>Изборна комисија проглашава кандидатуру најкасније у року од 24 сата од пријема пријаве и решење о проглашењу кандидатуре доставља подносиоцу пријаве.</p>
				<p>Неблаговремену пријаву Изборна комисија одбацује решењем.</p>
				<p>Изборна комисија, у року од 24 сата од пријема непотпуне пријаве, закључком позива кандидата да поднету пријаву допуни у року од 48 сати од пријема, уз упозорење да ће пријава бити у супротном одбачена.</p>
				<p class="clan">Члан 27.</p>
				<p>Изборна комисија утврђује коначну листу кандидата у року од осам дана од истека рока за подношење кандидационе пријаве.</p>
				<p>Изборна комисија утврђује по једну коначну листу кандидата за сваки степен и врсту судова, односно из судова са територије аутономних покрајина, из којих се предлажу изборни чланови Савета из реда судија, и то за:</p>
				<p>– Врховни касациони суд, Привредни апелациони суд и Управни суд;</p>
				<p>– апелационе судове;</p>
				<p>– више и привредне судове;</p>
				<p>– основне судове, прекршајне судове и Прекршајни апелациони суд;</p>
				<p>– судове са територије аутономних покрајина.</p>
				<p>Редослед кандидата на листама утврђује се према редоследу предаје кандидационих пријава Изборној комисији. </p>
				<p class="clan">Члан 28.</p>
				<p>Кандидационе пријаве кандидата са утврђене коначне листе, са прилозима, објављују се на интернет страници Савета, ради упознавања судија – бирача и јавности. </p>
				<p>Председник суда је дужан да кандидату омогући да судије – бираче упозна са својом кандидатуром.</p>
				<p class="clan">Члан 29.</p>
				<p>Изборна комисија одређује датум и време спровођења избора и о томе обавештава све председнике судова десет дана пре избора.</p>
				<p>Изборна комисија одређује судове у којима ће бити бирачка места, број, назив и адресу бирачког места и за свако бирачко место именује бирачки одбор.</p>
				<p class="clan">Члан 30.</p>
				<p>Утврђена листа кандидата на дан гласања мора бити видно истакнута на свим бирачким местима и у свим судовима према степену и врсти суда, односно суда са територије аутономних покрајина који бирају кандидата на тој листи кандидата.</p>
				<p>Судија гласа лично.</p>
				<p>Идентитет судије се доказује на основу личне карте или друге исправе. </p>
				<p>Гласање је тајно.</p>
				<p>Судија гласа само за кандидата са листе кандидата врсте, односно степена суда у којем врши судијску функцију. </p>
				<p>Судија са територије аутономних покрајина, поред листе кандидата из става 5. овог члана, гласа и за листу кандидата за судове са територије аутономних покрајина.</p>
				<p class="clan">Члан 31.</p>
				<p>Судија – бирач који није у могућности да гласа на гласачком месту (због болести, спречености и сл.) дужан је да дан пре одржавања избора обавести надлежан бирачки одбор у сталном саставу да жели да гласа.</p>
				<p>Бирачки одбор у проширеном саставу одлази код судије – бирача, утврђује његов идентитет и предаје му оверени гласачки листић, утврђену листу кандидата и службени коверат за гласачки листић и напушта просторију у којој он гласа.</p>
				<p>Након обављеног гласања, судија – бирач гласачки листић ставља у службени коверат и предаје бирачком одбору у проширеном саставу, који службени коверат печати, у његовом присуству.</p>
				<p>Бирачки одбор у проширеном саставу службени коверат са гласачким листићем предаје бирачком одбору у сталном саставу.</p>
				<p>Бирачки одбор отвара службени коверат и гласачки листић убацује у гласачку кутију, а затим у бирачком списку у простору за примедбе уписује да је судија гласао.</p>
				<p class="clan">Члан 32.</p>
				<p>У време гласања бирачко место мора бити непрекидно отворено.</p>
				<p>Судијама – бирачима који су се затекли на бирачком месту у тренутку његовог затварања биће омогућено да гласају.</p>
				<p class="clan">VI. БИРАЧКИ ОДБОР</p>
				<p class="clan">Члан 33.</p>
				<p>За свако бирачко место Изборна комисија именује бирачки одбор у сталном саставу и у проширеном саставу, из реда судија на сталној судијској функцији, који нису кандидати за избор.</p>
				<p>Бирачки одбор у сталном саставу чине председник и два члана и три заменика, а у проширеном саставу и три члана.</p>
				<p>Бирачки одбор у проширеном саставу омогућава гласање судији, који није у могућности да гласа на бирачком месту, а обавестио је бирачки одбор да жели да гласа.</p>
				<p class="clan">Члан 34.</p>
				<p>Бирачки одбор непосредно спроводи гласање на бирачком месту, обезбеђује правилност и тајност гласања и обавља друге послове одређене од стране Изборне комисије.</p>
				<p>Бирачки одбор спроводи гласање у просторији суда коју благовремено одреди председник суда.</p>
				<p>Бирачки одбор се стара о одржавању реда на бирачком месту за време гласања.</p>
				<p>Бирачки одбор мора бити на бирачком месту док је бирачко место отворено и док траје гласање.</p>
				<p class="clan">Члан 35.</p>
				<p>Изборна комисија дужна је да за сваки бирачки одбор благовремено припреми изборни материјал, и то: потребан број оверених гласачких листића, утврђену листу кандидата, оверени извод из бирачког списка, записник о утврђеним коначним резултатима избора на бирачком месту, гласачке кутије с прибором за печаћење, параване за гласање, службене коверте, омоте за гласачке листиће, контролни лист за проверу исправности гласачке кутије и прибор за гласање.</p>
				<p>Изборна комисија материјал из става 1. овог члана предаје бирачком одбору најкасније 24 сата пре одржавања избора и о томе сачињава записник, који потписују председник Изборне комисије и председник бирачког одбора.</p>
				<p>Изборна комисија прописује образац контролног листа за проверу исправности гласачке кутије и начин печаћења гласачке кутије.</p>
				<p class="clan">Члан 36.</p>
				<p>Бирачки одбор проверава гласачку кутију у присуству судије – бирача који први дође на бирачко место. Резултат контроле уписује се у контролни лист за проверу исправности гласачке кутије, који потписују чланови бирачког одбора и судија – бирач који је први дошао на бирачко место.</p>
				<p>Председник бирачког одбора у гласачку кутију убацује контролни лист за проверу исправности гласачке кутије, која се у присуству првог судије – бирача печати, што се уноси у записник о раду бирачког одбора.</p>
				<p>По отварању гласачке кутије, најпре се проверава да ли у њој постоји контролни лист. Ако у гласачкој кутији нема контролног листа, бирачки одбор се распушта и именује се нови, а гласање на том бирачком месту се понавља.</p>
				<p class="clan">Члан 37.</p>
				<p>Гласачки листић који је залепљен на гласачку кутију ставља се у посебан омот, са назнаком на омоту – „утврђена листа кандидата”.</p>
				<p>По затварању бирачког места бирачки одбор утврђује број неупотребљених гласачких листића и ставља их у посебан омот који се печати, са назнаком на омоту да се ради о неупотребљеним гласачким листићима и број неупотребљених гласачких листића. </p>
				<p>На основу извода из бирачког списка, бирачки одбор утврђује укупан број судија – бирача који су гласали.</p>
				<p>Након отварања гласачке кутије и провере контролног листа, важећи гласачки листићи се одвајају од неважећих.</p>
				<p>Бирачки одбор утврђује за сваког кандидата број добијених гласова на том бирачком месту и гласачке листиће за сваког од кандидата ставља у посебан омот, са именом кандидата. Након тога, бирачки одбор на омот уписује број добијених гласова за тог кандидата и печати омот. </p>
				<p>Неважећи гласачки листићи стављају се у посебан омот који се печати, са назнаком на омоту да се ради о неважећим гласачким листићима и број неважећих гласачких листића.</p>
				<p>Неважећи гласачки листић је непопуњен гласачки листић и листић који је попуњен тако да се не може утврдити за ког кандидата се гласало. </p>
				<p>Ако се утврди да је број гласачких листића у гласачкој кутији већи од броја судија – бирача који су гласали, бирачки одбор се распушта и именује нови, а гласање на том бирачком месту се понавља.</p>
				<p class="clan">Члан 38.</p>
				<p>Бирачки одбор у записник о утврђеним коначним резултатима избора на бирачком месту уноси: број примљених гласачких листића, број неупотребљених гласачких листића, број неважећих гласачких листића, број важећих гласачких листића за сваког кандидата, број судија – бирача према изводу из бирачког списка и број судија – бирача који су гласали, констатацију да у кутији постоји исправно попуњен контролни лист, као и друге чињенице од значаја за изборни поступак и евентуалне примедбе чланова бирачког одбора.</p>
				<p>Записник о утврђеним коначним резултатима избора на бирачком месту потписују сви чланови бирачког одбора.</p>
				<p>Записник о утврђеним коначним резултатима избора на бирачком месту сачињава се у четири примерка, од чега један примерак за бирачки одбор, два примерка за Изборну комисију и један примерак се ставља на увид јавности на бирачком месту.</p>
				<p>Записник о утврђеним коначним резултатима избора на бирачком месту, са изборним материјалом, бирачки одбор предаје Изборној комисији у року од 12 сати од затварања бирачког места, о чему се сачињава записник кога потписују председник бирачког одбора и члан Изборне комисије.</p>
				<p>Изборна комисија прописује образац записника о утврђеним коначним резултатима избора на бирачком месту.</p>
				<p class="clan">Члан 39.</p>
				<p>Након достављања записника о утврђеним коначним резултатима избора на бирачком месту и изборног материјала, Изборна комисија у року од 36 сати од затварања бирачких места, утврђује укупан број судија – бирача према изводу из бирачког списка и број судија – бирача који су гласали по бирачким местима, број неупотребљених, важећих и неважећих гласачких листића, број добијених гласова који су кандидати добили по појединим бирачким местима, као и број укупно добијених гласова по кандидатима за сваку листу кандидата. </p>
				<p>Записник о утврђивању резултата избора, кога потписују сви чланови Изборне комисије, доставља се Савету.</p>
				<p class="clan">VII. ПРИГОВОР НА НЕРЕГУЛАРНОСТ ИЗБОРА</p>
				<p class="clan">Члан 40.</p>
				<p>Судија – бирач односно кандидат има право да, преко Изборне комисије, поднесе приговор Савету, због повреде изборног права у току избора или неправилности у току предлагања кандидата односно избора, у року од 24 сата од сата када је повреда изборног права односно неправилност учињена. </p>
				<p>Изборна комисија приговор са списима без одлагања доставља Савету.</p>
				<p class="clan">Члан 41.</p>
				<p>Савет доноси решење у року од 48 сати од пријема приговора и доставља га подносиоцу приговора преко Изборне комисије.</p>
				<p>Ако Савет по приговору не донесе решење у прописаном року, сматраће се да је приговор усвојен. </p>
				<p>Ако Савет усвоји приговор, поништиће изборну радњу односно избор, а изборна радња или избор ће се поновити у року од десет дана.</p>
				<p>Решење Савета је коначно.</p>
				<p class="clan">Члан 42.</p>
				<p>Против решења Савета донетог по приговору може се покренути управни спор, тужбом пред Управним судом. </p>
				<p>Изборна комисија дужна је да у року од 24 сата од пријема тужбе, Управном суду достави тужбу и списе предмета.</p>
				<p>Ако Управни суд усвоји тужбу и поништи изборну радњу односно изборе, одговарајућа изборна радња, односно избори поновиће се најкасније за десет дана.</p>
				<p class="clan">VIII. ЗАВРШНЕ ОДРЕДБЕ</p>
				<p class="clan">Члан 43.</p>
				<p>Питања која се односе на рад Изборне комисије, а која нису уређена овим правилником, могу се уредити одлуком или закључком Изборне комисије, у складу са одредбама Закона о Високом савету судства и одредбама овог правилника.</p>
				<p class="clan">Члан 44.</p>
				<p>Даном ступања на снагу овог правилника престаје да важи Правилник о раду Изборне комисије Високог савета судства („Службени гласник РС”, бр. 58/10, 2/11 и 29/13).</p>
				<p class="clan">Члан 45.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 021-02-84/2015-01</p>
				<p class="potpis">У Београду, 22. септембра 2015. године</p>
				<p class="potpis">Председник</p>
				<p class="potpis">Високог савета судства,</p>
				<p class="potpis"><span class="bold">Драгомир Милојевић, </span>с.р.</p>
	</div>


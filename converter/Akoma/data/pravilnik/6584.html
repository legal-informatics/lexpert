


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="redakcijskipreciscentekst">
					Редакцијски пречишћен текст</p>
				<p class="broj">&nbsp;</p>
				<p class="broj">&nbsp;</p>
				<p>На основу члана 12. став 8. Закона о основном образовању и васпитању („Службени гласник РС”, број 55/13) и члана 5. став 8. Закона о средњем образовању и васпитању („Службени гласник РС”, број 55/13),</p>
				<p>Министар просвете, науке и технолошког развоја доноси</p>
				<p class="odluka-zakon">ПРАВИЛНИК&nbsp;</p>
				<p class="odluka-zakon">о ближим условима за остваривање двојезичне наставе</p>
				<p class="auto-style1">"Службени гласник РС", бр. 105 од 18. 
				децембра 2015, 50 од 3. јуна 2016, 35 од 12. априла 2017.</p>
				<p class="clan">Члан 1.</p>
				<p>Овим правилником утврђују се ближи услови за двојезично остваривање програма образовно-васпитног рада (у даљем тексту: двојезична настава), и то на српском језику, односно језику националне мањине и страном језику.</p>
				<p>Услови&nbsp;из става 1. овог члана одштампани су уз овај правилник и чине његов саставни део.</p>
				<p class="clan">Члан 2.</p>
				<p>Захтев за добијање сагласности за остваривање двојезичне наставе, основна и средња школа (у даљем тексту: школа) подноси министарству надлежном за послове образовања (у даљем тексту: Министарство), најкасније до 1. децембра текуће за наредну школску годину у којој ће почети реализација двојезичне наставе. </p>
				<p>Изузетно од става 1. овог члана, захтев за добијање сагласности за остваривање двојезичне наставе за школску 2016/2017. годину, школа подноси Министарству најкасније до 1. фебруара 2016. године.</p>
				<p>Уз захтев из става 1. овог члана, школа доставља одлуку органа управљања о увођењу двојезичне наставе, елаборат и доказе о испуњености услова из члана 1. овог правилника.</p>
				<p><span class="v2-clan-left-1">Захтев из става 1. овог члана 
				може поднети школа која је у поступку спољашњег вредновања 
				оцењена најмање оценом три (3).</span></p>
				<p>Садржај елабората из става 3. овог члана одштампан је уз овај правилник и чини његов саставни део.</p>
				<p><span class="hide-change">*Службени гласник РС, број 35/2017</span></p>
				<p class="clan">Члан 3.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-451/2015-04&nbsp;</p>
				<p class="potpis">У Београду, 30. новембра 2015. године</p>
				<p class="potpis">Министар,</p>
				<p class="potpis">др <span class="bold">Срђан Вербић, </span>с.р.</p>
				<p class="clan" style="text-align: right">&nbsp;</p>
				<p class="clan" style="text-align: right">Прилози</p>
				<p class="bold"><span class="bold">УСЛОВИ ЗА ОСТВАРИВАЊЕ ДВОЈЕЗИЧНЕ НАСТАВЕ</span></p>
				<p class="bold"><span class="bold">Услов 1. Нивои улаза ученика у двојезичну наставу</span></p>
				<p class="v2-clan-left-1">Са реализацијом двојезичне наставе може се почети:</p>
				<p class="v2-clan-left-1">– у шестом разреду основне школе;</p>
				<p class="v2-clan-left-1">– у седмом разреду основне школе;</p>
				<p class="v2-clan-left-1">– у првом разреду средње школе.</p>
				<p class="v2-clan-left-1">За ученике шестог и седмог разреда основне школе, 
				односно првог разреда средње школе, неопходно је организовати
				испит <em>за проверу знања 
				језика</em> којим се проверава жељени ниво 
				знања језика (за шести разред А1.1, за седми разред А 1.2 и за 
				први разред гимназије и стручне школе А2 према <em>Заједничком европском оквиру за 
				живе језике</em>).</p>
				<p class="v2-clan-left-2">Ученик који је најмање две последње 
				узастопне школске године похађао наставу на страном језику у 
				иностранству, може да настави школовање у школи у Републици 
				Србији, у одељењу у коме се део наставе остварује на том страном 
				језику, уколико је број ученика у одељењу мањи од броја 
				прописаног законом.</p>
				<p class="v2-clan-left-1">Испит треба да буде тако конципиран да се њиме 
				проверавају четири језичке вештине (читање, слушање, писање и 
				говор).</p>
				<p class="v2-clan-left-1">Испит за проверу знања језика за основну школу 
				припрема и спроводи стручно веће за област предмета 
				одговарајућег циљног језика.</p>
				<p class="v2-clan-left-1">Испит за проверу знања језика за гимназију и стручне 
				школе реализује се у складу са подзаконским актом који уређује 
				упис ученика у средњу школу.</p>
				<p class="hide-change">*Службени гласник РС, број 50/2016</p>
				<p class="hide-change">**Службени гласник РС, број 35/2017</p>
				<p class="bold"><span class="bold">Услов 2. Наставни кадар</span></p>
				<p>Услов у погледу наставног кадра који ће реализовати двојезичну наставу подразумева: </p>
				<p>1) <span class="bold">сагласност наставника</span> да учествује у двојезичној настави и да прихвата све обавезе утврђене овим условима;</p>
				<p>2) <span class="bold">доказ о нивоу знања језика </span>са којим наставник може почети са реализацијом двојезичне наставе.</p>
				<p>У зависности од модалитета, двојезичну наставу може да реализује:</p>
				<p>– предметни наставник, чије знање циљног страног језика у првој школској години реализације двојезичне наставе треба да буде најмање на нивоу Б2 према <span class="italik">Заједничком европском оквиру за живе језике,</span> са обавезом да у току наредних пет година, континуираним усавршавањем достигне очекивани ниво знања Ц1. Ниво знања језика доказује се сертификатом о положеном одговарајућем испиту на акредитованој високошколској установи која реализује акредитоване студијске програме из страног језика у Републици Србији или међународно признатом исправом за ниво знања језика коју издаје домаће или страно правно лице које је акредитовано за спорвођење ових испита (ALTE);</p>
				<p>– предметни наставник, који се школовао на страном језику на ком се изводи двојезична настава, што доказује одговарајућом јавном исправом његова сведочанства и диплома о завршеном одређеном степену образовања (најмање о завршеној средњој школи);</p>
				<p>– предметни наставник (са знањем страног језика на нивоу Б1) и наставник одређеног страног језика који заједно реализују двојезичну наставу;</p>
				<p>– страни лектор у складу са законом и међународним споразумом.</p>
				<p class="bold"><span class="bold">Услов 3. Праћење и вредновање квалитета реализације двојезичне наставе</span></p>
				<p>Осигурање квалитетa реализацијe двојезичне наставе у школи остварује се у складу са законом који уређује основе система образовања и васпитања и подзаконским актом којим је уређено вредновање квалитета рада установа.</p>
				<p>Школа за сваку школску годину у којој реализује двојезичну наставу, доставља Министарству извештај (извод из годишњег извештаја о самовредновању), који треба да пружи увид у реализацију двојезичне наставe у школи, са организационог аспекта, постигнућа ученика који похађају двојезичну наставу и заинтересованост осталих ученика за овај вид наставе, као и рад наставнка.</p>
				<p class="bold"><span class="bold">ЕЛАБОРАТ</span></p>
				<p>Уз захтев за добијање сагласности за остваривање двојезичне наставе, школа доставља <span class="bold">елаборат, </span>који садржи: </p>
				<p>1) разлоге и оправданост увођења двојезичне наставе;</p>
				<p>2) податке о школи (назив, адреса, решење о верификацији, број одељења, издвојена одељења, укупан број ученика, укупан број наставника, оцена школе у поступку спољњег вредновања);</p>
				<p>3) податке о двојезичној настави (циљеви и исходи реализације двојезичне наставе, разреди у којима се уводи / је уведена двојезична настава, број одељења у којима се планира увођење двојезичне наставе / у којима се реализује двојезична настава, број заинтересованих ученика / ученика који похађају двојезичну наставу, план развоја двојезичне наставе у школи);</p>
				<p>4) детаљан опис модалитета начина реализације наставе:</p>
				<p>– одређени предмети изводе се минимално 30%, а максимално 45% од укупног годишњег фонда часова тих предмета, на страном језику, не рачунајући наставу из предмета Страни језик;</p>
				<p>– одабране теме из одређених предмета реализују се на страном језику користећи метод учења у коме се страни језик користи за учење нејезичких садржаја (Content and language integrated learning – CLIL);</p>
				<p>– и др.</p>
				<p>5) опис постојећих услова у школи, као и мере за одрживост програма, укључујући очекивану подршку (локална самоуправа, друго правно или физичко лице).</p>
	</div>


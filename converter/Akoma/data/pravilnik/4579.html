


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
	text-align: right;
	margin-top: 0;
}
	</style>


	<div class="story">
				<p class="broj">&nbsp;</p>
				<p>На основу члана 62. став 4. Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка, 93/12, 47/13, 108/13 и 68/14),</p>
				<p>Министар привреде, који је на основу Одлуке председника Владе 01 број 119-00-36/2014-01 од 15. јула 2014. године, објављене у „Службеном гласнику РС”, број 73/14, преузео овлашћења министра финансија, доноси</p>
				<p class="odluka-zakon">&nbsp;</p>
				<p class="naslov" style="margin-top: 0">ПРАВИЛНИК</p>
				<p class="naslov" style="margin-top: 0">о исправци грешке при евидентирању пореза и споредних пореских давања</p>
				<p class="clan" style="margin-top: 0">"Службени гласник РС", број 77 од 24. јула 
				2014.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником ближе се уређује начин и поступак исправке грешке при евидентирању пореза и споредних пореских давања (у даљем тексту: пореска обавеза) коју Пореска управа врши у поступку пореске контроле покренутом на захтев пореског обвезника или по службеној дужности. </p>
				<p class="clan">Члан 2.</p>
				<p>Грешка у евидентирању пореске обавезе може настати поступањем пореског обвезника, односно Пореске управе, тако што се пореска обавеза по једном истом основу евидентира више пута, или се пореска обавеза једног пореског обвезника евидентира као пореска обавеза другог пореског обвезника, или се приликом евидентирања пореске обавезе унесе погрешан износ.</p>
				<p>Грешка у евидентирању пореске обавезе која се исправља у складу са овим правилником не сматра се грешком, односно пропустом који се отклањају подношењем измењене пореске пријаве, у складу са чланом 40. Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка, 93/12, 47/13, 108/13 и 68/14).</p>
				<p class="clan">Члан 3.</p>
				<p>Ако је грешка у евидентирању пореске обавезе настала поступањем пореског обвезника, порески обвезник надлежној организационој јединици Пореске управе подноси захтев за исправку грешке на Обрасцу ЗИГ – Захтев за исправку грешке, који је одштампан уз овај правилник и чини његов саставни део. </p>
				<p>По захтеву из става 1. овог члана Пореска управа одлучује у року од 15 дана од дана пријема захтева.</p>
				<p class="clan">Члан 4.</p>
				<p>Ако је грешка у евидентирању пореске обавезе настала поступањем Пореске управе, Пореска управа врши исправку по службеној дужности. </p>
				<p>Ако Пореска управа не уочи грешку у евидентирању пореске обавезе која је настала њеним поступањем, порески обвезник може да у складу са чланом 3. овог правилника поднесе захтев за исправку грешке. </p>
				<p class="clan">Члан 5.</p>
				<p>Пореска управа доноси решење о исправци грешке и доставља га пореском обвезнику чија се пореска обавеза исправља.</p>
				<p>Решење из става 1. овог члана представља изворни рачуноводствени документ на основу којег се врши исправка грешке у пореском рачуноводству. </p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="auto-style2">Број 110-00-271/2014-04</p>
				<p class="auto-style2">У Београду, 24. јула 2014. године</p>
				<p class="auto-style2">Министар, </p>
				<p class="auto-style2">др <span class="bold">Душан Вујовић, </span>с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Obrazac-ZIG_opt.jpeg&amp;doctype=reg&amp;abc=cba&amp;eli=true&amp;eliActId=416485&amp;regactid=416485" alt="Obrazac-ZIG.tiff"></p>
	</div>


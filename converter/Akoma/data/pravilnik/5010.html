


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 29. став 3. Закона о контроли предмета од драгоцених метала („Службени гласник РС”, број 36/11)</p>
	<p>Министар економије и регионалног развоја доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о начину признавања иностраних жигова на предметима од драгоцених метала</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 9 од 5. фебруара 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником ближе се прописује начин признавања иностраних жигова на предметима од драгоцених метала.</p>
	<p class="clan">Члан 2.</p>
	<p>Признавање иностраног жига врши се на захтев увозника, односно заступника (у даљем тексту: подносилац захтева).</p>
	<p>Захтев из става 1. овог члана подноси се у писаној форми министарству надлежном за драгоцене метале и садржи нарочито:</p>
	<p>1) пословно име, односно назив и адресу седишта и правну форму подносиоца захтева, као и податак да ли захтев подноси у својству увозника или заступника;</p>
	<p>2) назив државе у којој је извршено жигосање иностраним жигом; </p>
	<p>3) назив надлежног органа, односно овлашћеног правног субјекта који је извршио жигосање иностраним жигом;</p>
	<p>4) назив органа који је овластио правни субјект из става 2. тачке 3) овог члана;</p>
	<p>5) кратак опис иностраног жига чије се признавање тражи и податке о врсти и степену финоће предмета од драгоцених метала који се означавају тим жигом;</p>
	<p>6) назив прописа на основу кога је извршено жигосање иностраним жигом;</p>
	<p>7) пословно име, односно назив и адресу седишта произвођача предмета од драгоцених метала који су означени иностраним жигом чије се признавање тражи, као и податке о знаку којим инострани произвођач означава предмете од драгоцених метала;</p>
	<p>8) друге податке од значаја за признавање иностраног жига.</p>
	<p class="clan">Члан 3.</p>
	<p>Уз захтев из члана 2. овог правилника подносе се следећи докази:</p>
	<p>1) копија извода из регистра привредних субјеката за подносиоца захтева;</p>
	<p>2) копија акта о овлашћивању који је издао надлежни орган из члана 2. став 2. тачка 4) овог правилника, оверену од стране иностраног надлежног органа, као и оверени превод тог акта на српски језик од стране овлашћеног судског тумача;</p>
	<p>3) копију оригиналног текста прописа из члана 2. став 2. тачка 6) овог правилника и превод тог прописа на српски језик;</p>
	<p>4) слику знака произвођача;</p>
	<p>5) доказ о плаћеној републичкој административној такси, у складу са законом;</p>
	<p>6) друге доказе којим се потврђују наводи из захтева.</p>
	<p class="clan">Члан 4.</p>
	<p>Признавање иностраног жига врши се утврђивањем испуњености услова у складу са законом којим се уређује контрола предмета од драгоцених метала о чему се доноси решење које садржи податке о:</p>
	<p>1) иностраном жигу и кратак опис тог жига;</p>
	<p>2) врсти и степену финоће предмета од драгоцених метала који се означавају иностраним жигом;</p>
	<p>3) називу државе у којој је извршено жигосање;</p>
	<p>4) називу државног органа односно овлашћеног правног субјекта који је извршио жигосање иностраним жигом;</p>
	<p>5) називу прописа на основу кога је извршено жигосање иностраним жигом;</p>
	<p>6) пословном имену, односно називу и адреси седишта произвођача предмета од драгоцених метала који су означени иностраним жигом;</p>
	<p>7) податке о знаку којим инострани произвођач означава предмете од драгоцених метала.</p>
	<p class="clan">Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Брoj 110-00-24/2012-08</p>
	<p class="potpis" style="line-height: 150%; margin-top: 0">У Београду, 1. фебруара 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Небојша Ћирић, </span>с.р.</p>


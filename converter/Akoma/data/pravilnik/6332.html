


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 18. став 3. Закона о поморској пловидби („Службени гласник РС”, бр. 87/11, 104/13 и 18/15), </p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о признатим организацијама за вршење техничког надзора поморских бродова </p>
				<p class="auto-style1">"Службени гласник РС", број 89 од 27. октобра 
				2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописују се услови, начин рада и вршења контроле рада признатих организација, критеријуме који ће се примењивати приликом утврђивања да ли се активности и резултати рада признате организације могу сматрати таквим да представљају опасност за безбедност и загађење морске средине, као и начин подношења захтева Европској комисији за признавање организација које нису признате од Европске комисије за обављање техничког надзора и статутарну сертификацију бродова. </p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) <span class="italik">бродске исправе и књиге</span>&nbsp;су исправе и књиге издате од стране или у име Републике Србије у складу са међународним поморским конвенцијама и законом којим се уређује поморска пловидба;</p>
				<p>2)<span class="italik"> држава чланица ЕУ и ЕЕП </span>&nbsp;је држава чланица Европске уније (у даљем тексту: ЕУ) или држава уговорница Споразума о европском економском простору, као и Швајцарска конфедерација (у даљем тексту: ЕЕП);</p>
				<p>3) <span class="italik">IMO </span>је Међународна поморска организација;</p>
				<p>4) <span class="italik">међународне поморске конвенције</span>&nbsp;су Међународна конвенција о заштити људског живота на мору, усвојена 1974. године (SOLAS 74), Међународна конвенција о теретним линијама, усвојена 1966. године и Међународна конвенција о спречавању загађења са бродова, усвојена 1973. године, измењена и допуњена 1978. године (MARPOL 73/78), као и сви протоколи и правилници који подлежу обавезној примени у Републици Србији као држави чланици Међународне поморске организације;</p>
				<p>5) <span class="italik">поморски брод који вије заставу Републике Србије</span>&nbsp;је поморски брод који је уписан у један од домаћих уписника поморских бродова и који вије заставу Републике Србије у складу са домаћим законодавством;</p>
				<p>6) <span class="italik">поморски брод који вије заставу државе чланице ЕУ</span>&nbsp;је брод који је уписан у уписник и вије заставу једне од држава чланица Европске уније у складу са законодавством те државе;</p>
				<p>7) <span class="italik">сведочанство о класи брода </span>је исправа коју издаје класификационо друштво, којом се потврђује конструкцијска и механичка способност брода за одређену намену или пловидбу, у складу са правилима које је усвојило и применило то друштво;</p>
				<p>8) <span class="italik">седиште </span>је место из кога се управља пословањем признате организације или место у коме се налази огранак признате организације;</p>
				<p>9) <span class="italik">SIRеNаC информациони систем</span> је централизовани електронски информациони систем који садржи податке о свим извршеним инспекцијским контролама у државама чланица Париског Меморандума о разумевању о контроли државе луке; </p>
				<p>10) <span class="italik">трећа држава</span> је држава која није<span class="italik">&nbsp;</span>држава чланица ЕУ и ЕЕП; &nbsp;</p>
				<p>11) <span class="italik">технички надзор</span>&nbsp;су технички послови, послови надзора и преглед поморских бродова којима се утврђује способност поморског брода за пловидбу, а који се врше у складу са међународним поморским конвенцијама и законом којим се уређује поморска пловидба;</p>
				<p>12) <span class="italik">COSS </span>је Одбор за безбедна мора и за спречавање загађења са поморских бродова.</p>
				<p class="bold">Услови за рад признате организације</p>
				<p class="clan">Члан 3. </p>
				<p>Услови за рад признате организације су да:</p>
				<p>1) је призната од стране Европске комисије, при чему се број признатих организација за рад у Републици Србији може ограничити у складу са потребама Републике Србије, на транспарентним и недискриминирајућим основама;</p>
				<p>2) има закључен уговор са министарством надлежним за послове саобраћаја (у даљем тексту: министарство);</p>
				<p>3) је оспособљена за обављање послова у складу са општеприхваћеним правилима међународног права којима се уређују смернице за техничку помоћ државама заставе брода. </p>
				<p>Призната организација чије је седиште у трећој држави може да обавља послове из става 1. овог члана или поједине од тих послова, ако постоји реципрочни третман у односу према признатим организацијама са седиштем на подручју држава чланица ЕУ и ЕЕП.</p>
				<p class="clan">Члан 4. </p>
				<p>Уговором између министарства и признате организације, у складу са међународно усвојеним нормама, утврђује се обим, услови, права и обавезе за обављање техничког надзора домаћих бродова и издавање бродских исправа и књига, у складу са законом којим се уређује поморска пловидба.</p>
				<p>Уговор из става 1. овог члана мора да буде у складу са међународно усвојеним нормама којима се уређују смернице за овлашћивање признатих организација, модел уговора за овлашћивање признатих организација, као и финансијска одговорност признатих организација. </p>
				<p>Подаци у вези са уговором из става 1. овог члана достављају се Европској комисији.</p>
				<p class="clan">Члан 5. </p>
				<p>Поред услова из члана 3. овог правилника, призната организација треба да испуњава услове који су наведени у Прилогу – Услови за рад које треба да испуњавају признате организације, који је одштампан уз овај правилник и чини његов саставни део.</p>
				<p class="bold">Контрола рада признате организације</p>
				<p class="clan">Члан 6. </p>
				<p>Контрола рада признате организације врши се сваке две године, у складу са законом којим се уређује поморска пловидба.</p>
				<p>Контрола рада врши се ради провере да ли призната организација ефикасно обавља послове техничког надзора и статутарну сертификацију бродова који вију заставу Републике Србије. </p>
				<p>Извештај о резултатима контроле рада признате организације доставља се Европској комисији и другим државама чланицама ЕУ и ЕЕП најкасније до 31. марта године текуће године за претходну годину.</p>
				<p>Ако се током контроле рада признате организације утврди да она више не обавља послове и задатке у складу са уговором из члана 4. овог правилника, примена уговора се привремено суспендује применом поступка који обухвата достављање обавештења, без одлагања, Европској комисији и државама чланицама ЕУ и ЕЕП о својој одлуци, уз навођење битних разлога за привремену суспензију примене уговора.</p>
				<p>Ако Европска комисија утврди да разлози за привремену суспензију примене уговора нису оправдани, акт о привременој суспензији примене уговора се ставља ван снаге. </p>
				<p class="bold">Критеријуми за утврђивање резултата рада признате организације</p>
				<p class="clan">Члан 7. </p>
				<p>Приликом утврђивања да ли се активности и резултати рада признате организације могу сматрати таквим да представљају опасност за безбедност и загађење морске средине, узимају се у обзир:</p>
				<p>1) подаци Париског Меморандума о разумевању о контроли државe лукe и/или других одговарајућих меморандума о разумевању о контроли државa лукa;</p>
				<p>2) анализе пловидбених незгода које обухватају поморске бродове у класи признатих организација;</p>
				<p>3) извештаји које су усвојиле државе чланице<span class="italik"> </span>ЕУ и ЕЕП у оквиру вршења инспекцијских контрола у лукама држава чланица ЕУ и ЕЕП.</p>
				<p class="bold">Начин рада признатих организација</p>
				<p class="clan">Члан 8. </p>
				<p>Признате организације сарађују и међусобно се обавештавају у погледу одржавања усклађености техничких норми и њиховој примени, у складу са међународно усвојеним нормама којима се уређују смернице за помоћ државама застава за примену инструмената IМО, са накнадним изменама и допунама, и дужне су да достављају министарству редовне извештаје о битном напретку у нормама.</p>
				<p>Признате организације сарађују са инспекцијским органима држава лука, ако се ради о поморском броду који вије заставу Републике Србије у њиховој класи, поготово у сврху омогућивања отклањања указаних недостатака и других неусклађености.</p>
				<p>Признате организације са којима је закључен уговор у складу са одредбама овог правилника за обављање послова техничког надзора и статутарну сертификацију бродова који вију заставу Републике Србије, достављају министарству и Европској комисији податке о поморским бродовима који вију заставу Републике Србије у њиховој класи, преносима класе, променама, суспензији и повлачењу класе. </p>
				<p>Податке о преносима, изменама, суспензији и повлачењу класе, укључујући податке о свим ванредним прегледима, ванредним препорукама, условима класе, животним и радним условима на поморском броду или ограничењима у погледу животних и радних услова на поморском броду, који су издати поморским бродовима који вију заставу Републике Србије у класи, призната организација доставља путем SIRеNаC информационог система инспекцијским органима у лукама држава чланица ЕУ и ЕЕП, а објављује их и на својој интернет страници, ако постоји.</p>
				<p>Када је поморском броду повучена класа или мења класу из разлога који се односе на безбедност пловидбе, сведочанства том броду се не издају, пре прибављања мишљења министарства о потреби спровођења потпуног прегледа тог поморског брода.</p>
				<p>У случајевима преноса класе са једне признате организације на другу, призната организација која губи класу обавештава признату организацију која добија класу о свим ванредним прегледима, ванредним препорукама, условима класе, животним и радним условима на поморском броду или ограничењима у погледу животних и радних услова, који су издати поморском бродову који вије заставу Републике Србије у класи. </p>
				<p>Код преноса класе, призната организација која губи класу доставља признатој организацији која добија класу сву документацију о том поморском броду. </p>
				<p>Бродска сведочанства може да изда призната организација која добија класу, након што се обаве сви ванредни прегледи и након што се обаве све ванредне препоруке или услови класе, који су претходно додељени поморском броду, како је одредила призната организација која губи класу. </p>
				<p>Пре издавања сведочанства, призната организација која добија класу обавештава признату организацију која губи класу о датуму издавања сведочанства и потврдити датум, место и предузете радње у сврху успешног обављања сваког ванредног прегледа, ванредне препоруке и ванредних услова класе. </p>
				<p>Признате организације ће сарађивати у циљу примене одредаба овог члана.</p>
				<p>Призната организација са којом је закључен уговор једном годишње даје на увид COSS-у резултате о оцени свог система управљања квалитетом.</p>
				<p class="bold">Подношење захтева за признавање организације која није призната од Европске комисије </p>
				<p class="clan">Члан 9. </p>
				<p>Захтев за признавање организација које нису признате од Европске комисије за обављање техничког надзора и статутарну сертификацију бродова подноси се Европској комисији.</p>
				<p>Уз захтев из става 1. овог члана прилаже се потпуна информација о организацији, докази о испуњавању услова из Прилога овог правилника, као и изјаве о испуњавању и прихватању услова прописаних овим правилником.</p>
				<p>Министарство може да поднесе Европској комисији захтев за ограничено признање организације у трајању које није дуже од три године, за организације које испуњавају све критеријуме из Прилога овог правилника, осим оних наведених у Делу А, ст. 2. и 3. Прилога.</p>
				<p>На признавање из става 3. овог члана примењује се исти поступак који се примењује на признање из става 1. овог члана, осим што оцена организације не обухвата критеријуме наведене у Делу А, ст. 2. и 3. Прилога овог правилника.</p>
				<p class="clan">Члан 10.</p>
				<p>Одредбе члана 4. став 3, члана 6. ст. 3–5. и члана 8. ст. 3, 4. и 9. овог правилника примењиваће се од дана пријема Републике Србије у пуноправно чланство Европске уније.</p>
				<p class="clan">Члан 11.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">Број 110-00-00161/2015-06</p>
				<p class="auto-style2">У Београду, 20. октобра 2015. године</p>
				<p class="auto-style2">Министар, </p>
				<p class="auto-style2">проф. др <span class="bold">Зорана Михајловић,</span> с.р.</p>
				<p class="potpis">&nbsp;</p>
				<p class="potpis">&nbsp;</p>
				<p class="potpis">ПРИЛОГ</p>
				<p class="clan">УСЛОВИ ЗА РАД КОЈЕ ТРЕБА ДА ИСПУЊАВАЈУ ПРИЗНАТЕ ОРГАНИЗАЦИЈЕ</p>
				<p class="clan">Део А </p>
				<p>Признате организације треба да докажу искуство у оцењивању пројеката и конструкције поморских трговачких бродова.</p>
				<p>Призната организација треба да има у својој класи флоту од најмање 1.000 прекоокеанских бродова (изнад 100 ВТ), који имају не мање од 5 милиона ВТ.</p>
				<p>Призната организација треба да располаже са техничким особљем сразмерно броју поморских бродова у класи. Потребно је најмање 100 ексклузивних инспектора (запослених искључиво код једне признате организације), како би се сматрало да су испуњени услови из става 2. овог прилога.</p>
				<p>Призната организација треба да има усвојена правила и прописе за пројектовање, градњу и редовне прегледе трговачких поморских бродова, која су објављена и која се стално унапређују и побољшавају кроз програме истраживања и развоја.</p>
				<p>Призната организација треба да има интерни уписник бродова који се издаје годишње или се одржава путем електронске базе доступне јавности.</p>
				<p>Призната организација не може да буде под контролом бродовласника, бродоградитеља или других који су на комерцијалној основи укључени у производњу, опремање, поправку или коришћење поморских бродова. Призната организација не може да буде зависна од појединачног привредног друштва у погледу својих прихода. Призната организација не може да обавља статутарну активност ако има пословне, или чланови њене управе имају личне или породичне везе са бродовласником или компанијом. Овај захтев се такође примењује на инспекторе признате организације.</p>
				<p>Призната организација треба да ради у складу са одредбама Прилога IМО Резолуције А.789(19) о условима за обављање послова техничког надзора и сертификације од стране признатих организација које раде у име управе, у мери у којој ти послови потпадају под домен примене овог правилника.</p>
				<p class="clan">Део Б</p>
				<p>Поред услова из дела А призната организација треба да испуњава и следеће услове:</p>
				<p>1) да располаже са одговарајућим техничким, пословним, помоћним и истраживачким особљем које је сразмерно пословима и поморским бродовима у класи и које је способно да изради и примењује правила и прописе;</p>
				<p>2) да је способна да обавља послове широм света са својим ексклузивним инспекторима или ексклузивним инспекторима других признатих организација.</p>
				<p>Призната организација треба да усвоји и да се придржава Кодекса понашања у пословању.</p>
				<p>Начин управљања и вођења признате организације треба да буде такав да обезбеди поверљивост података у складу са прописима којима се уређује заштита поверљивости података.</p>
				<p>Призната организација у сваком тренутку треба да буде спремна да достави одговарајуће информације министарству, Европској комисији и другим заинтересованим странама.</p>
				<p>Органи управљања признате организације треба да усвоје и документују политику, циљеве и приврженост систему управљања квалитетом и обезбеде да је политика разумљива и да се примењује и одржава на свим нивоима признате организације. Политика признате организације треба да се позива на циљеве и показатеље рада у вези са безбедношћу и спречавањем загађења морске средине.</p>
				<p>Призната организација треба да усвоји, примењује и одржава ефикасним унутрашњи систем управљања квалитетом, који се заснива на одговарајућим деловима међународно признатих стандарда квалитета, у складу са EN 17020 (инспекцијски органи) и са EN 9001, у складу са тумачењем Захтева шеме за сертификовање система квалитета IACS-а, који између осталог обезбеђује следеће:</p>
				<p>1) да су правила и прописи признате организације усвојени и да се одржавају на систематски начин;</p>
				<p>2) да се примењују правила и прописи признате организације, као и да је обезбеђен унутрашњи систем за мерење квалитета услуге у односу на та правила и прописе;</p>
				<p>3) да су испуњени захтеви за обављање статутарних послова, за које је призната организација овлашћена, као и да је обезбеђена примена унутрашњег система за мерење квалитета услуге, у односу на међународне конвенције;</p>
				<p>4) да су одговорности, овлашћења и односи запослених чији рад утиче на квалитет услуга признате организације, одређени и документовани;</p>
				<p>5) да се целокупни посао обавља у контролисаним условима;</p>
				<p>6) да је обезбеђен систем контроле рада који обављају инспектори, техничко и административно особље непосредно запослено у признатој организацији;</p>
				<p>7) да захтеве за обављање статутарних послова, за које је призната организација овлашћена, обављају само ексклузивни инспектори признате организације или ексклузивни инспектори других признатих организација; у свим случајевима, ексклузивни инспектори треба да добро познају поједини тип поморског брода, на којем обављају статутарни посао, који се односи на специфични преглед који треба да се обави, као и примењиве захтеве;</p>
				<p>8) да се спроводи систем стручног оспособљавања инспектора и сталног освежавања њиховог знања;</p>
				<p>9) да се одржавају записи, у којима је приказано постизање потребних норми, у тачкама које се односе на обављање услуга, као и ефикасни рад система управљања квалитетом;</p>
				<p>10) да се свеобухватни систем планираних и документованих унутрашњих независних оцена рада које се односе на квалитет, одржава на свим локацијама;</p>
				<p>11) да се обавезни прегледи и технички надзори, који се захтевају у складу са Усаглашеним системом прегледа и сертификације за које је овлашћена призната организација, обављају у складу с одредбама из Прилога и Додатка IМО резолуција на снази којима се уређују смернице за прегледе према усаглашеном систему прегледа и сертификације;</p>
				<p>(12) да су утврђене јасне и директне смернице одговорности и надзора између места главног управљања пословањем и огранака признате организације, као и између признате организације и њених инспектора.</p>
				<p>Призната организација треба да докаже да је у стању да:</p>
				<p>(1) усвоји и ажурира потпуни и одговарајући скуп сопствених правила и прописа за труп, машински и електрични уређај и уређаје за управљање, у складу сa међународно признатим техничким прописима, на основу којих могу да се издају Сведочанство о безбедности конструкције теретног брода, Сведочанство о безбедности путничког брода и Сведочанство о теретним линијама;</p>
				<p>(2) обавља технички надзор и прегледе у складу са захтевима прописаним међународним поморским конвенцијама у циљу издавања сведочанстава, укључујући потребне инструменте за оцењивање – путем квалификованог и стручног особља и у складу са одредбама прописаним у Прилогу IМО-а Резолуције о смерницама за примену од стране управа ISM Правилника о примени и одржавању система управљања безбедношћу, како на копну тако и на поморским бродовима који су планирани да буду обухваћени процесом сертификације.</p>
				<p>Призната организација треба да изврши сертификовање система управљања квалитетом од стране независног органа за сертификацију, признатог од државе у којој се налази седиште признате организације.</p>
				<p>Призната организација треба да омогући учествовање у изради правила и/или прописа представницима државе и другим заинтересованим странама.</p>
	</div>


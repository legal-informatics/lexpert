


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 8. став 1. тачка 5а) и члана 23. Закона о електронским комуникацијама („Службени гласник РС”, бр. 44/10, 60/13 – УС и 62/14) и члана 66. став 1. тачкa 12а) Закона о поштанским услугама („Службени гласник РС”, бр. 18/05, 30/10 и 62/14), и члана 16. Статута Регулаторне агенције за електронске комуникације и поштанске услуге („Службени гласник РС”, број 125/14), 
	</p>
	<p>Управни одбор Регулаторне агенције за електронске комуникације и поштанске услуге, на седници одржаној 29. децембра 2014. године, донео је</p>
	<p>&nbsp;</p>
	<p class="odluka-zakon">ПРАВИЛНИК</p>
	<p class="naslov">о начину и условима приступа поштанској мрежи јавног поштанског оператора</p>
	<p class="naslov"><span style="font-weight: 400">"Службени гласник РС", број 
	146 од 30. децембра 2014.</span></p>
	<p class="naslov">&nbsp;</p>
	<p class="bold">Уводне одредбе</p>
	<p class="clan">Члан 1.</p>
	<p>Овим Правилником прописују се начин и услови приступа поштанској мрежи јавног поштанског оператора.</p>
	<p class="clan">Члан 2.</p>
	<p>Приступ поштанској мрежи јавног поштанског оператора има за циљ обезбеђивање континуираног, квалитетног и одрживог пружања универзалне поштанске услуге.</p>
	<p>Универзална поштанска услуга (у даљем тексту: УПУ) се обавља у складу са Законом о поштанским услугама, и подзаконским актима који регулишу ову материју.</p>
	<p class="bold">Приступ елементима поштанске инфраструктуре и поштанској мрежи ЈПО</p>
	<p class="clan">Члан 3.</p>
	<p>Поштанску мрежу јавног поштанског оператора (у даљем тексту: ЈПО) сачињавају јединице поштанске мреже и ресурси (логистички, техничко-технолошки, информатички, кадровски и др.), које давалац универзалне поштанске услуге користи у обављању поштанске услуге.</p>
	<p class="clan">Члан 4.</p>
	<p>Са аспекта приступа поштанској мрежи ЈПО, у смислу овог Правилника, под елементом поштанске инфраструктуре, подразумева се приступ поштанском адресном систему, као делу ресурса ЈПО.</p>
	<p>Приступом поштанском адресном систему омогућава се кориснику приступа да користи базу података с поштанским адресним кодовима (ПАК) јавног поштанског оператора, као и коришћење података за груписање пошиљака. 
	</p>
	<p class="clan">Члан 5.</p>
	<p>ЈПО је у обавези да успостави, одржава и развија поштанску мрежу и поштански адресни систем, на начин да осигура обављање универзалне поштанске услуге на територији Републике Србије.</p>
	<p class="clan">Члан 6.</p>
	<p>Поштанску мрежу и елементе поштанске инфраструктуре ЈПО, користи у циљу:</p>
	<p>1) пријема и прикупљања поштанских пошиљака;</p>
	<p>2) усмеравања и руковањa прикупљеним поштанским пошиљкама од приступних тачака до прерадних центара и до доставних пошта;</p>
	<p>3) уручења тих пошиљака на означене адресе.</p>
	<p class="clan">Члан 7.</p>
	<p>Приступ поштанској мрежи ЈПО подразумева да корисник приступа обавља пријем поштанских пошиљака од корисника поштанских услуга, а затим их предаје у уговорену тачку приступа поштанској мрежи ЈПО ради даљег усмеравања, преноса и уручења на адресе прималаца, или да на исти начин поступи с властитим пошиљкама. Корисник приступа је дужан да обави усмеравање пошиљака на начин како то захтева ЈПО.</p>
	<p class="bold">Корисници приступа</p>
	<p class="clan">Члан 8.</p>
	<p>Јавни поштански оператор ће, поштујући начела недискриминације и транспарентности, омогућити приступ поштанској мрежи ЈПО:</p>
	<p>1) поштанском оператору – даваоцу универзалне поштанске услуге,</p>
	<p>2) консолидатору и</p>
	<p>3) кориснику поштанских услуга који предаје искључиво своје пошиљке.</p>
	<p>Консолидатор, у смислу овог Правилника, је правно лице или предузетник који прикупља пошиљке од различитих корисника, обједињује их и предајe ЈПО за наредне фазе.</p>
	<p>Право приступа поштанској мрежи се остварује подношењем писаног Захтева. 
	</p>
	<p class="bold">Начин приступа</p>
	<p class="clan">Члан 9.</p>
	<p>ЈПО ће корисницима приступа из члана 8. омогућити приступ у елементима поштанске мреже (приступне тачке, поштански центри) у којима се обавља концентрација примљених пошиљака из различитих делова мреже – за све пошиљке из домена УПУ, без резервисаног сервиса.</p>
	<p>ЈПО може омогућити приступ поштанској мрежи и у другим елементима поштанске мреже, у складу са овим Правилником. 
	</p>
	<p class="clan">Члан 10.</p>
	<p>ЈПО је у обавези да корисницима приступа осигура квалитет услуга, у складу са Законом и подзаконским актима.</p>
	<p>За губитак, потпуно оштећење или умањење садржаја поштанских пошиљака, као и за прекорачење рокова уручења ЈПО одговара корисницима приступа, од тренутка преузимања поштанских пошиљака од корисника приступа до тренутка уручења примаоцима, а у складу са Законом. До предаје пошиљака ЈПО, за пошиљке одговорност сноси корисник приступа.</p>
	<p class="clan">Члан 11.</p>
	<p>Цене приступа поштанској мрежи ЈПО одређује по трошковном принципу заснованом на избегнутим трошковима, а у складу са Правилником о методологији формирања цена УПУ.</p>
	<p>Цене приступа поштанској мрежи ЈПО саставни су део Ценовника универзалних нерезервисаних поштанских услуга ЈПО.</p>
	<p class="clan">Члан 12.</p>
	<p>ЈПО ће дефинисати:</p>
	<p>1) права, обавезе и одговорност ЈПО и корисника приступа,</p>
	<p>2) садржај и форму Захтева за приступ поштанској мрежи ЈПО,</p>
	<p>3) битне елементе Уговора о приступу,</p>
	<p>4) врсте услуга које ће корисник приступа обављати,</p>
	<p>5) тачке приступа поштанској мрежи,</p>
	<p>6) минималној количини пошиљака са којом се приступа мрежи,</p>
	<p>7) начин чувања тајности података.</p>
	<p class="bold">Услови приступа поштанској мрежи ЈПО</p>
	<p class="clan">Члан 13.</p>
	<p>Корисник приступа подноси Захтев за приступ поштанској мрежи ЈПО.</p>
	<p>Основни елементи Захтева су:</p>
	<p>1) подаци о кориснику приступа,</p>
	<p>2) попис поштанских услуга и процена количине пошиљака којом корисник приступа намерава да приступи мрежи ЈПО,</p>
	<p>3) процена динамике предаје пошиљака,</p>
	<p>4) тачке и начин приступа поштанској мрежи ЈПО,</p>
	<p>5) попис података из адресног система ЈПО којима се захтева приступ.</p>
	<p>Уз Захтев из става 1. овог члана, корисник приступа, поштански оператор – давалац универзалне поштанске услуге обавезно прилаже доказ о лиценци за обављање универзалне поштанске услуге, у складу са Законом.</p>
	<p class="clan">Члан 14.</p>
	<p>ЈПО корисника приступа мора обавестити о постојању одговарајућих техничко-технолошких могућности за приступ поштанској мрежи ЈПО у року од 30 дана од дана пријема Захтева.</p>
	<p>У случају постојања одговарајућих техничко-технолошких могућности, ЈПО је обавезан да понуди кориснику приступа Уговор о приступу поштанској мрежи ЈПО у року од 15 дана од дана достављања обавештења о постојању могућности приступа поштанској мрежи ЈПО.</p>
	<p class="clan">Члан 15.</p>
	<p>Изузетно, ЈПО може одбити Захтев за приступ поштанској мрежи ЈПО, у следећим случајевима:</p>
	<p>1) када би се омогућавањем приступа поштанској мрежи угрозио ниво квалитета обављања универзалне поштанске услуге,</p>
	<p>2) када ЈПО нема техничко-технолошке могућности, и</p>
	<p>3) другим оправданим разлозима у складу са Законом и општим актима.</p>
	<p>ЈПО ће писаним путем, корисницима приступа, образложити разлоге за одбијање Захтева из става 1. овог члана. 
	</p>
	<p class="clan">Члан 16.</p>
	<p>ЈПО је у обавези да одмах по закључивању, сваки Уговор о приступу, достави Агенцији.</p>
	<p>Агенција води Регистар закључених уговора о приступу.</p>
	<p class="bold">Прелазне и завршне одредбе</p>
	<p class="clan">Члан 17.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2016. године.</p>
	<p>&nbsp;</p>
	<p class="potpis" style="margin-top: 0">Број 1-04-34013-4/14-4 </p>
	<p class="potpis" style="margin-top: 0">У Београду, 29. децембра 2014. године 
	</p>
	<p class="potpis" style="margin-top: 0">Председник Управног одбора,</p>
	<p class="potpis" style="margin-top: 0">проф. др <span class="bold">Јован Радуновић, 
	</span>с.р.</p>


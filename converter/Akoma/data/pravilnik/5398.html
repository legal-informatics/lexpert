


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 12. став 2. и члана 33. став 3. Закона о заштити и одрживом коришћењу рибљег фонда („Службени гласник РС”, број 128/14),</p>
				<p>Mинистар пољопривреде и заштите животне средине доноси</p>
				<p class="odluka-zakon">ПРАВИЛНИК</p>
				<p class="odluka-zakon">о условима, програму и начину полагања стручног испита за рибочувара и стручног испита за рибара</p>
				<p class="auto-style1">"Службени гласник РС", бр. 60 од 8. јула 
				2015, 96 од 2. децембра 2016.</p>
				<p class="clan">Члан 1.</p>
				<p>Овим правилником ближе се прописују услови, програм и начин полагања стручног испита за рибочувара и стручног испита за рибара (у даљем тексту: стручни испит).</p>
				<p class="clan">Члан 2.</p>
				<p>Стручни испит може да полаже лице старије од 18 година.</p>
				<p class="clan">Члан 3.</p>
				<p>Пријава за полагање стручног испита подноси се министарству надлежном за послове заштите животне средине (у даљем тексту: Министарство).</p>
				<p>Пријава из става 1. овог члана садржи следеће податке:</p>
				<p>1) врста стручног испита за који се пријављује;</p>
				<p>2) име и презиме кандидата;</p>
				<p>3) јединствени матични број кандидата;</p>
				<p>4) пребивалиште и адресу становања;</p>
				<p>5) контакт телефон.</p>
				<p>Уз пријаву из става 1. овог члана прилажу се следећа документа:</p>
				<p>1) <span class="v2-clan-left-1">фотокопија личне карте, 
				односно извод из електронског читача биометријске личне карте</span>;</p>
				<p>2) доказ о стеченом четвртом степену стручне спреме (оверена фотокопија), подносе кандидати за полагање стручног испита за рибочувара;</p>
				<p><em class="hide-change">3) брисана је (види члан 1. 
				Правилника - 96/2016-30)</em></p>
				<p>4) доказ о уплати републичке административне таксе.</p>
				<p>Пријава за полагање стручног испита, важи шест месеци од дана пријављивања. Уколико кандидат не приступи полагању испита у прописаном року, дужан је да поднесе нову пријаву за полагање стручног испита.</p>
				<p><span class="hide-change">*Службени гласник РС, број 96/2016</span></p>
				<p class="clan">Члан 4.</p>
				<p>Обавештење о датуму, времену и месту одржавања стручног испита објављује се најмање 15 дана пре датума његовог одржавања на веб страници Министарства.</p>
				<p class="clan">Члан 5.</p>
				<p>Стручни испит полаже се по програму прописаном овим правилником.</p>
				<p class="clan">Члан 6.</p>
				<p>Програм за полагање стручног испита за рибочувара обухвата проверу познавања закона и других прописа који се односе на заштиту и одрживо коришћење рибљег фонда, као и познавање рибљег фонда Републике Србије.</p>
				<p class="clan">Члан 7.</p>
				<p>Програм за полагање стручног испита за рибара обухвата проверу познавања закона који се односе на заштиту и одрживо коришћење рибљег фонда, прописа о мерама за очување и заштиту рибљег фонда, прописа о начину, алатима и средствима којима се обавља привредени риболов, начину, алатима, опреми и средствима којима се обавља рекреативни риболов, као и познавање рибљег фонда Републике Србије.</p>
				<p class="clan">Члан 8.</p>
				<p>Стручни испит полаже се писaно.</p>
				<p class="clan">Члан 9.</p>
				<p>О полагању стручног испита води се записник.</p>
				<p>У записник о полагању стручног испита уносе се сви подаци који су од значаја за ток испита као и оцене испитиваних кандидата.</p>
				<p>Записник о полагању стручног испита потписују чланови комисије.</p>
				<p>Сматра се да је кандидат положио стручни испит уколико је тачно одговорио на више од 75% постављених питања.</p>
				<p>Оцена стручног испита изражава се са „положио” и „није положио”.</p>
				<p>Оцена комисије је коначна.</p>
				<p>Кандидату који је положио стручни испит издаје се уверење о положеном стручном испиту.</p>
				<p class="clan">Члан 10.</p>
				<p>Даном ступања на снагу овог правилника престаје да важи Правилник о условима, програму и начину полагања стручног испита за рибочувара и стручног испита за рибара („Службени гласник РС”, број 7/10).</p>
				<p class="clan">Члан 11.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">Број 119-01-151/2015-17</p>
				<p class="auto-style2">У Београду, 23. јуна 2015. године</p>
				<p class="auto-style2">Министар,</p>
				<p class="auto-style2">проф. др <span class="bold">Снежана Богосављевић Бошковић,</span> с.р.</p>
	</div>


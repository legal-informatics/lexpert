

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: right;
}
.auto-style2 {
	text-align: left;
}
.auto-style3 {
	color: #008000;
}
</style>


	<div class="story">
			<p class="Basic-Paragraph">На основу члана 51. став 11. Закона о царинској служби („Службени гласник РС”, број 95/18),</p>
			<p class="Basic-Paragraph">Министар финансија доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину вршења накнадне контроле</p>
			<p class="centar">"Службени гласник РС", број 48 од 5. јула 2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин вршења накнадне контроле, у циљу обезбеђивања правилне примене царинских и других прописа.</p>
			<p class="clan">Члан 2.</p>
			<p class="Basic-Paragraph">Накнадна контрола  се врши на основу годишњег плана накнадне контроле. </p>
			<p class="Basic-Paragraph">План накнадне контроле доноси директор Управе царина  или  друго овлашћено лице на основу решења о преносу овлашћења, а на предлог организационих јединица Управе царина.</p>
			<p class="Basic-Paragraph">План накнадне контроле се сачињава на основу значаја предмета накнадне контроле, анализе ризика као и економске оправданости.</p>
			<p class="Basic-Paragraph">Накнадна контрола се врши и на основу ванредних захтева за обављање накнадне контроле, на основу пријава, приговора, представки и захтева за вршење накнадне контроле поднетих од стране других органа, организација и привредних субјеката (у даљем тексту: ванредне контроле).</p>
			<p class="Basic-Paragraph">План накнадне контроле и ванредни захтеви за обављање накнадне контроле из става 3. и 4. овог члана достављају се на поступање надлежној организационој јединици Управе царина.</p>
			<p class="Basic-Paragraph"> На основу годишњег плана накнадне контроле и ванредних захтева за обављање накнадне контроле, сачињава се месечни и квартални план накнадне контроле. </p>
			<p class="Basic-Paragraph">Месечни и квартални план накнадне контроле спроводи се према висини иницираних обавеза и нивоу извесности наплате, значају и сложености контроле и нивоу извесности да је учињена повреда царинских и других прописа.</p>
			<p class="Basic-Paragraph">Руководилац организационе јединице Управе царина из става 5. овог члана одговоран је за извршење плана контроле и поступање по ванредним захтевима за обављање накнадне контроле. </p>
			<p class="clan">Члан 3.</p>
			<p class="Basic-Paragraph">Накнадна контрола може бити теренска и документарна. </p>
			<p class="Basic-Paragraph">Теренска накнадна контрола се спроводи код контролисаног лица, у просторијама држаоца робе или његовог заступника или било ког другог лица које је непосредно или посредно пословно укључено у предмет накнадне контроле или у просторијама било ког лица које поседује неопходна сазнања и потребну документацију.</p>
			<p class="Basic-Paragraph">Документарна накнадна контрола се спроводи у службеним просторијама царинског органа, увидом у документацију и податке са којима царински службеник располаже, као и на основу документације коју је контролисано лице дужно да достави.</p>
			<p class="clan">Члан 4.</p>
			<p class="Basic-Paragraph">Накнадну контролу врши Тим односно Комисија за накнадну контролу састављена од два или више царинских службеника (у даљем тексту: Тим односно Комисија).</p>
			<p class="Basic-Paragraph">Тим за накнадну контролу именује руководилац уже унутрашње организационе јединице из члана 2. став 5. овог правилника издавањем писаног налога (у даљем тексту: налог). Образац налога је одштампан уз овај правилник и чини његов саставни део (Прилог 1).</p>
			<p class="Basic-Paragraph">Уколико је за спровођење накнадне контроле неопходно ангажовати царинске службенике из више организационих јединица Управе царина, формира се Комисија. </p>
			<p class="Basic-Paragraph">Комисију решењем формира директор Управе царина или друго овлашћено лице.</p>
			<p class="Basic-Paragraph">На основу решења из претходног става руководилац уже унутрашње организационе јединице из члана 2. став 5. овог правилника издаје налог.</p>
			<p class="clan">Члан 5.</p>
			<p class="Basic-Paragraph">Накнадна контрола се врши на основу налога.</p>
			<p class="Basic-Paragraph">Поступак вршења накнадне контроле започиње даном достављања обавештења о накнадној контроли контролисаном лицу, односно даном уручења налога у случају када се накнадна контрола спроводи без претходног обавештавања, у складу са законом. </p>
			<p class="Basic-Paragraph">Обавештење о накнадној контроли је писани акт којим се контролисано лице обавештава о предмету, датуму, времену, месту спровођењa накнадне контроле, као и о књиговодственој и другој документацији неопходној за утврђивање чињеничног стања.  </p>
			<p class="Basic-Paragraph">Налог нарочито садржи следеће податке: правни основ за вршење накнадне контроле, предмет накнадне контроле, податке о контролисаном лицу (назив, ПИБ, МБ, ЈМБГ, адреса и др.) и име вође и чланова Тима односно председника и чланова Комисије са бројевима службене легитимације.</p>
			<p class="Basic-Paragraph">Допунски налог се издаје у случају потребе за измену података у издатом налогу.</p>
			<p class="clan">Члан 6.</p>
			<p class="Basic-Paragraph">Царински службеник је дужан да пре почетка вршења накнадне контроле покаже службену легитимацију.</p>
			<p class="Basic-Paragraph">У току вршења накнадне контроле Тим односно Комисија, у циљу правилног и потпуног утврђивања  чињеничног стања, прибавља и прегледа документацију у складу са законом и другим прописом, од контролисаног и другог лица у седишту лица, односно другом месту где се налази роба која је предмет контроле, и у вези са тим узима писану изјаву од контролисаног или другог лица које располаже или би могло располагати траженим исправама или подацима.</p>
			<p class="Basic-Paragraph">Тим односно Комисија може, у складу са законом, привремено одузети и забранити располагање исправама и предметима који су предмет контроле.</p>
			<p class="Basic-Paragraph">Тим односно Комисија може прегледати робу или узети узорке робе. Узорковање се врши сходно одредбама правилника којима се уређује начин узимања узорака. </p>
			<p class="clan">Члан 7.</p>
			<p class="Basic-Paragraph">Накнадна контрола се сматра завршеном даном када се утврде све чињенице и прибаве сви докази од значаја за правилну примену прописа.  </p>
			<p class="Basic-Paragraph">Након спроведене накнадне контроле, Тим односно Комисија саставља записник о утврђеном чињеничном стању (у даљем тексту: записник). Образац записника о извршеној накнадној контроли  код правног лица и образац записника о извршеној накнадној контроли  код физичког лица одштампани су уз овај правилник и чине његов саставни део (Прилог 2А и 2Б).</p>
			<p class="Basic-Paragraph">Записник се доставља контролисаном лицу и царинском заступнику у року од пет дана од дана завршетка накнадне контроле. </p>
			<p class="Basic-Paragraph">Контролисано лице, односно царински заступник имају право да поднесу примедбе на записник у року од пет дана од дана пријема истог.</p>
			<p class="Basic-Paragraph">Ако су у примедбама на записник изнете новe чињенице или су достављени нови докази који утичу на измену утврђеног чињеничног стањa у записнику, Тим односно Комисија ће ценећи нове чињенице и доказе сачинити допунски записник, на који се не могу износити нове примедбе. </p>
			<p class="Basic-Paragraph">Уколико Тим односно Комисија после достављања записника контролисаном лицу и царинском заступнику дође до нових сазнања или чињеница које утичу на утврђено чињенично стање, сачиниће додатак записника и доставиће га контролисаном лицу и царинском заступнику које има право да поднесе примедбе у року од пет дана од дана пријема.</p>
			<p class="clan">Члан 8.</p>
			<p class="Basic-Paragraph">Сарадња и размена информација са другим државним органима, јавним или другим организацијама и страним администрацијама обухвата међусобно обавештавање, размену података, пружање помоћи и предлога за преузимање заједничких мера и активности  у циљу свеобухватног и ефикасног вршења накнадне контроле.</p>
			<p class="Basic-Paragraph">Уколико Тим односно Комисија  у току  спровођења накнадне контроле дође до сазнања о постојању неправилности у раду или повреди прописа за чије поступање је надлежан други орган, одмах ће сачинити извештај о уоченим неправилностима и сумњама и без одлагања обавестити издаваоца налога ради обавештавања и предузимања мера надлежног органа.</p>
			<p class="clan">Члан 9.</p>
			<p class="Basic-Paragraph">Овај правилник ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">Број 110-00-368/2019-08</p>
			<p class="potpis">У Београду, 20. јуна 2019. године</p>
			<p class="potpis">Министар, </p>
			<p class="potpis"><span class="bold">Синиша Мали, </span>с.р.</p>
			<p class="auto-style1">Прилози</p>
			<p class="auto-style2">
			<a class="auto-style3" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=428699&amp;regactid=428699" target="_blank">
			Прилог 1 - Налог за вршење накнадне контроле</a></p>
			<p class="auto-style2">
			<a class="auto-style3" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=428699&amp;regactid=428699" target="_blank">
			Прилог 2А - Образац записника о извршеној накнадној контроли код 
			правног лица</a></p>
			<p class="auto-style2">
			<a class="auto-style3" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=428699&amp;regactid=428699" target="_blank">
			Прилог 2 Б - Образац записника о извршеној накнадној контроли код 
			физичког лица</a></p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
	</div>


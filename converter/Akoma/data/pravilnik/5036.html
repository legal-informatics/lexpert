


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

				<p class="redakcijskipreciscentekst">
					Редакцијски пречишћен текст</p>
			
				<p>&nbsp;</p>	<p>&nbsp;</p>
				<p>На основу члана 15. став 2, члана 18. став 5, члана 20. став 9. и члана 21. став 8. Закона о метрологији („Службени гласник РС”, број 30/10),</p>
				<p>Министар привреде доноси</p>
				<p class="odluka-zakon">ПРАВИЛНИК</p>
				<p class="odluka-zakon">о мерилима брзине возила у саобраћају</p>
				<p class="centar">"Службени гласник РС", бр. 119 од 31. октобра 
				2014, 111 од 29. децембра 2015, 117 од 27. децембра 2017, 50 од 
				12. јула 2019.</p>
				<p class="clan">Члан 1.</p>
				<p>Овим правилником ближе се прописују захтеви за мерила брзине возила у саобраћају, начин утврђивања испуњености тих захтева, означавање мерила брзине возила у саобраћају, техничка документација, начин испитивања типа мерила брзине возила у саобраћају, методе мерења, као и начин и услови оверавања мерила брзине возила у саобраћају.</p>
				<p class="clan">Члан 2.</p>
				<p>Овај правилник примењује се на мерила брзине возила у друмском саобраћају која се користе у функцији контроле и безбедности саобраћаја.</p>
				<p class="bold">Значење појединих израза</p>
				<p class="clan">Члан 3.</p>
				<p>Поједини изрази који се употребљавају у овом правилнику имају следеће значење:</p>
				<p>1) мерило брзине возила у саобраћају је уређај који мери брзину возила које се креће у друмском саобраћају (у даљем тексту: мерило);</p>
				<p>2) контролисано возило је возило коме се мери брзина кретања у саобраћају;</p>
				<p>3) руковалац мерила је службено лице које користи мерило у складу са упутством за употребу, а на начин којим се обезбеђује прописана тачност мерења и техничка исправност мерила, у складу са законом којим се уређује метрологија; </p>
				<p>4) стационарно мерење брзине возила је мерење које се врши помоћу мерила стабилно постављеног на сталак или на прикладан прибор за његово учвршћивање на подлогу или у возило које се не креће, односно помоћу мерила чврсто уграђеног у, изнад или поред пута; </p>
				<p>5) покретно мерење брзине возила је мерење које се врши мерилима која су уграђена у возила која се крећу; </p>
				<p>6) сензорска јединица је део мерила помоћу кога се одређује време за које контролисано возило прође растојање између унапред одређених мерних тачака;</p>
				<p>7) симулатори сигнала су уређаји који генеришу импулсе или одговарајуће сигнале за тестове симулације брзине, растојања или неке друге величине;</p>
				<p>8) eфекат косинуса угла је одступање између брзине којом се контролисано возило креће дуж посматраног пута и брзине измерене мерилом које се налази под углом у односу на правац тог пута;</p>
				<p>9) законски релевантан софтвер чине програми, подаци и параметри који су саставни део мерила и који одређују или извршавају функције које су предмет законске контроле мерила.</p>
				<p>Други изрази који се употребљавају у овом правилнику, а нису дефинисани у ставу 1. овог члана, имају значење дефинисано законима којима се уређују безбедност саобраћаја, метрологија и стандардизација.</p>
				<p class="clan">Члан 4.</p>
				<p>Под мерилима се сматрају:</p>
				<p>1) радарска мерила, која брзину контролисаног возила одређују на основу Доплеровог ефекта (у даљем тексту: радари); </p>
				<p>2) ласерска мерила, која растојање и брзину контролисаног возила одређују на основу мерења времена простирања ласерских импулса рефлектованих од контролисаног возила (у даљем тексту: лидари);</p>
				<p>3) мерила са чврсто уграђеним сензорима, који брзину контролисаног возила одређују на основу мерења времена пролаза контролисаног возила између два или више чврсто уграђених сензора (у даљем тексту: сензорска мерила). </p>
				<p>Радари према начину употребе могу бити:</p>
				<p>1) ручни радари;</p>
				<p>2) радари уграђени изнад или поред пута;</p>
				<p>3) радари уграђени у возила. </p>
				<p class="clan">Члан 5.</p>
				<p>Мерење брзине возила у саобраћају врши се применом једне од следећих метода мерења:</p>
				<p>1) метода стационарног мерења; </p>
				<p>2) метода покретног мерења.</p>
				<p>За мерење брзине возила у саобраћају методом из става 1. тачка 1) овог члана користе се радари, лидари или сензорска мерила.</p>
				<p>За мерење брзине возила у саобраћају методом из става 1. тачка 2) овог члана користе се радари. </p>
				<p class="clan">Члан 6. </p>
				<p>При мерењу брзине возила у саобраћају методом стационарног мерења ручни радари постављају се на сталак или прикладан прибор или на одговарајући носач у унутрашњости возила које се не креће, тако да се та мерила не померају током мерења.</p>
				<p>Радари из става 1. овог члана могу се користити и из руке уколико је то предвиђено упутством произвођача тог мерила и уколико руковалац мерила обезбеди да се то мерило током мерења не помера. </p>
				<p class="clan">Члан 7.</p>
				<p>Радар уграђен изнад или поред пута мери брзину возила методом стационарног мерења, аутоматски са или без надзора (у даљем тексту: РИПП уређај). </p>
				<p>РИПП уређаји могу да се налазе у једном или више кућишта. </p>
				<p class="clan">Члан 8. </p>
				<p>Радар уграђен у возило има антену за одређивање брзине контролисаног возила и антену за одређивање брзине возила у које је уграђен (у даљем тексту: РУВ уређај).</p>
				<p>РУВ може мерити брзину контролисаног возила:</p>
				<p>1) методом стационарног мерења, када возила у која су уграђени мирују;</p>
				<p>2) методом покретног мерења, када се возила у која су уграђени крећу. </p>
				<p class="clan">Члан 9.</p>
				<p>При мерењу брзине возила у саобраћају методом стационарног мерења лидар се поставља на сталак или прикладан прибор или на одговарајући носач у унутрашњости возила које се не креће, и то тако да се то мерило не помера током мерења.</p>
				<p>Изузетно, за методу стационарног мерења брзине, лидар из става 1. овог члана може се користити и из руке уколико је то предвиђено упутством произвођача тог мерила и уколико руковалац мерила обезбеди да се то мерило током мерења не помера.</p>
				<p class="clan">Члан 10. </p>
				<p>Сензорска мерила мере брзину методом стационарног мерења, аутоматски са/или без надзора.</p>
				<p>Сензорску јединицу чине најмање два сензора којa су уграђенa у пут у једној саобраћајној траци на тачно одређеном растојању.</p>
				<p>Сензорска јединица је подземним каблом повезана са осталим деловима сензорског мерила који су постављени у кућиште на стуб поред пута. </p>
				<p class="bold">Мерне јединице</p>
				<p class="clan">Члан 11.</p>
				<p>Резултат мерења мерилом изражава се у километрима на час (km/h). </p>
				<p>Растојање измерено мерилом изражава се у метрима (m). </p>
				<p class="bold">Захтеви</p>
				<p class="clan">Члан 12.</p>
				<p>Захтеви за мерило дати су у Прилогу 1 – Захтеви, који је одштампан уз овај правилник и чини његов саставни део.</p>
				<p class="clan">Члан 13.</p>
				<p>Произвођач мерила сачињава техничку документацију која омогућава утврђивање испуњености захтева из члана 12. овог правилника.</p>
				<p>Техничка документација садржи нарочито податке о:</p>
				<p>1) врсти мерила;</p>
				<p>2) саставним деловима мерила и начину њиховог функционисања;</p>
				<p>3) монтажи мерила и номиналном напону напајања;</p>
				<p>4) принципу рада мерила и различитим начинима рада (модовима), уколико постоје;</p>
				<p>5) мерном опсегу;</p>
				<p>6) радним условима; </p>
				<p>7) условима за правилно чување, складиштење и транспорт мерила;</p>
				<p>8) начину постављања, као и положају мерила и особе која врши мерење у односу на контролисано возило;</p>
				<p>9) начину самотестирања;</p>
				<p>10) правилном коришћењу мерила и ограничењима у коришћењу;</p>
				<p>11) могућим проблемима у току рада и поступцима за решавања истих;</p>
				<p>12) деловима мерила који се могу мењати, са техничком спецификацијом тих делова; </p>
				<p>13) техничкој спецификацији различитих напајања и каблова, уколико је примењиво. </p>
				<p class="clan">Члан 14.</p>
				<p>Мерило има следеће натписе и ознаке:</p>
				<p>1) назив мерила;</p>
				<p>2) пословно име, односно назив произвођача;</p>
				<p>3) тип, односно модел мерила; </p>
				<p>4) службену ознаку типа мерила;</p>
				<p>5) опсег мерења брзине возила; </p>
				<p>6) серијски број; </p>
				<p>7) годину производње.</p>
				<p>Уколико се мерило састоји од неколико саставних делова, сваки део се поред ознака из става 1. тач. 1), 2), 3) и 6) овог члана означава и називом тог саставног дела и ознаком која га недвосмислено повезује са тим мерилом.</p>
				<p>Натписи и ознаке из ст. 1. и 2. овог члана постављају се тако да буду видљиви, читљиви и неизбрисиви, односно да их није могуће уклонити без трајног оштећења.</p>
				<p class="bold">Начин утврђивања испуњености захтева</p>
				<p class="clan">Члан 15.</p>
				<p>Испитивање типа мерила обухвата:</p>
				<p>1) испитивање функционалности;</p>
				<p>2) испитивање утицаја промене услова околине;</p>
				<p>3) испитивање на амбијенталне сметње;</p>
				<p>4) испитивање карактеристика радарског снопа, уколико је примењиво;</p>
				<p>5) испитивање карактеристика ласерског снопа, уколико је примењиво;</p>
				<p>6) испитивање мерења брзине; </p>
				<p>7) испитивање мерења растојања, уколико је примењиво;</p>
				<p>8) проверу регистровања података.</p>
				<p>Начин испитивања типа мерила из става 1. овог члана дат је у Прилогу 2 – Испитивање типа мерила, који је одштампан уз овај правилник и чини његов саставни део.</p>
				<p class="clan">Члан 16.</p>
				<p>Оверавање мерила обухвата: </p>
				<p>1) визуелни преглед и проверу функционалности;</p>
				<p>2) испитивање карактеристика радарског снопа, уколико је примењиво;</p>
				<p>3) испитивање карактеристика ласерског снопа, уколико је примењиво;</p>
				<p>4) испитивање мерења брзине; </p>
				<p>5) испитивање мерења растојања, уколико је примењиво;</p>
				<p>6) проверу регистровања података.</p>
				<p>Мерила се оверавају појединачно.</p>
				<p>Начин и услови оверавања из става 1. овог члана дати су у Прилогу 3 – Оверавање мерила, који је одштампан уз овај правилник и чини његов саставни део.</p>
				<p class="bold">Прелазне и завршне одредбе</p>
				<p class="clan">Члан 17.</p>
				<p>Даном ступања на снагу овог правилника престаје да важи Правилник о метролошким захтевима за мерила брзине возила у саобраћају („Службени гласник РС”, број 72/13).</p>
				<p class="clan">Члан 18.</p>
				<p>Мерила брзине возила у саобраћају за која је до дана ступања на снагу овог правилника издато уверење о одобрењу типа мерила, оверавају се у складу са овим правилником, ако у погледу захтева за оверавање испуњавају захтеве овог правилника. </p>
				<p>Уређаји за мерење брзине возила из возила у покрету који су у употреби и за које су до дана ступања на снагу овог правилника издата уверења о одобрењу типа мерила оверавају се до 
				<span class="v2-clan-left-1">31. децембра 2020. године </span>&nbsp;у складу са Правилником о метролошким захтевима за мерила брзине возила у саобраћају („Службени гласник РС”, број 72/13). </p>
				<p><span class="hide-change">*Службени гласник РС, број 50/2019</span></p>
				<p class="clan">Члан 19.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а одредбе пододељака 4.2. и 4.4. Прилога 3 oвог правилника важе 
				<span class="v2-clan-left-1">до </span>
				<span class="v2-clan-left-2">1. јануара 2022. године.</span></p>
				<p class="hide-change">*Службени гласник РС, број 117/2017</p>
				<p class="hide-change">**Службени гласник РС, број 50/2019</p>
				<p class="potpis">Број 110-00-44/2013-07</p>
				<p class="potpis">У Београду, 21. октобра 2014. године</p>
				<p class="potpis">Министар,</p>
				<p class="potpis"><span class="bold">Жељко Сертић, </span>с.р.</p>
				<p class="potpis">&nbsp;</p>
				<p class="clan" style="text-align: right">Прилози</p>
				<p class="potpis" style="text-align: left">Прилог 1 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/pril1.htm&amp;doctype=reg&amp;abc=cba&amp;eli=true&amp;eliActId=428752&amp;regactid=428752">
				<font color="#008000">Захтеви</font></a></p>
				<p class="potpis" style="text-align: left">Прилог 2 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/pril2.htm&amp;doctype=reg&amp;abc=cba&amp;eli=true&amp;eliActId=428752&amp;regactid=428752">
				<font color="#008000">Испитивање типа мерила</font></a></p>
				<p class="potpis" style="text-align: left">Прилог 3 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/pril3.htm&amp;doctype=reg&amp;abc=cba&amp;eli=true&amp;eliActId=428752&amp;regactid=428752">
				<font color="#008000">Оверавање мерила</font></a>&nbsp;</p>


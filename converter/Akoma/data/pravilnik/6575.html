

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
.auto-style2 {
	color: #008000;
}
</style>


	<div class="story">
			<p class="Basic-Paragraph">На основу члана 76. став 3. Закона о средњем образовању и васпитању („Службени гласник РС”, бр. 55/13, 101/17 и 27/18 – др. закон),</p>
			<p class="Basic-Paragraph">Министар просвете, науке и технолошког развоја доноси</p>
			<p class="odluka-zakon">ПРАВИЛНИК</p>
			<p class="odluka-zakon">о евиденцији у средњој школи</p>
			<p class="auto-style1">"Службени гласник РС", број 56 од 7. августа 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се садржај, начин вођења и обрасци матичне књиге ученика, књиге евиденције о образовно-васпитном раду и евиденције о: успеху ученика на крају школске године, подели предмета, програма и активности на наставнике, полагању испита, издатим сведочанствима, дипломама и другим јавним исправама које води, односно издаје средња школа (у даљем тексту: школа).</p>
			<p class="clan">Члан 2.</p>
			<p class="Basic-Paragraph">Матична књига води се посебно за сваког ученика у оквиру одељења, почев од уписа у школу до завршетка образовања.</p>
			<p class="Basic-Paragraph">Матична књига води се на Обрасцу 1. у облику спољњег табака и унутрашњег листа величине 29,5 х 42 cm, на 100-грамској хартији.</p>
			<p class="Basic-Paragraph">Број унутрашњих листова одговара броју ученика у одељењу.</p>
			<p class="Basic-Paragraph">Унутрашњи лист посебан је за сваког ученика и попуњава се од уписа ученика у школу до завршетка његовог образовања.</p>
			<p class="Basic-Paragraph">Матичну књигу ученика за свако одељење води одељењски старешина.</p>
			<p class="clan">Члан 3.</p>
			<p class="Basic-Paragraph">Књига евиденције о образовно-васпитном раду води се посебно за свако одељење и садржи личне податке о сваком ученику, евиденцију о успеху у учењу и владању у првом и другом полугодишту, дневник рада, евиденцију о успеху свих ученика на крају полугодишта и на крају школске године и евиденцију о подели предмета, програма и активности на наставнике у сваком одељењу.</p>
			<p class="Basic-Paragraph">Књига евиденције о образовно-васпитном раду води се за сваку школску годину на Обрасцу 2. у облику књиге са тврдим корицама величине 29 х 42 cm, на 80-грамској хартији (осим одељка: „Оцене ученика по предметима/програмима/активностима” на 100-грамској хартији) и/или се води у електронском облику сходном применом одредаба овог правилника.</p>
			<p class="Basic-Paragraph">Када се настава изводи и на језику националне мањине, евиденција се води и на језику те мањине, осим дневника рада (разредна књига) који се води само на језику на коме се остварује образовно-васпитни рад.</p>
			<p class="Basic-Paragraph">Саставни део књиге евиденције о образовно-васпитном раду јесте Књига евиденције других облика образовно-васпитног рада.</p>
			<p class="Basic-Paragraph">Књига евиденције других облика образовно-васпитног рада садржи: списак наставника који остварују друге облике образовно-васпитног рада, списак ученика за које се организују други облици образовно-васпитног рада, евиденцију о њиховој присутности и евиденцију о часовима – садржајима рада.</p>
			<p class="Basic-Paragraph">Евиденција из става 5. овог члана води се на Обрасцу 3. у облику књиге са тврдим корицама 25 х 35 cm, на 80-грамској хартији и/или се води у електронском облику сходном применом одредаба овог правилника.</p>
			<p class="clan">Члан 4.</p>
			<p class="Basic-Paragraph">Школа води евиденцију о полагању испита. </p>
			<p class="Basic-Paragraph">Записник о полагању испита води се приликом полагања: поправног, разредног и допунског испита, испита по приговору или жалби, испита за ванредног ученика или ученика који завршава школовање у року краћем од предвиђеног, испита за стручну оспособљеност,&nbsp;завршног или специјалистичког и матурског испита. </p>
			<p class="Basic-Paragraph">Уметничке школе воде записник о полагању годишњег испита када је тај испит прописан наставним планом и програмом.</p>
			<p class="Basic-Paragraph">Записник о полагању поправног, разредног, допунског, годишњег испита и испита по приговору или жалби води се на Обрасцу 4. у облику листа величине 21 х 29,5 cm, на 80-грамској хартији.</p>
			<p class="Basic-Paragraph">Записник о полагању испита за ванредног ученика или ученика који школовање завршава у року краћем од предвиђеног води се на Обрасцу 5. у облику табака величине 29,5 х 63 cm, на 80-грамској хартији.</p>
			<p class="Basic-Paragraph">Записник о полагању испита за стручну оспособљеност води се на Обрасцу 6. у облику листа величине 21 х 29,5 cm, на 80-грамској хартији.</p>
			<p class="Basic-Paragraph">Записник о полагању завршног или специјалистичког испита води се на Обрасцу 7. у облику листа величине 21 х 29,5 cm, на 80-грамској хартији.</p>
			<p class="Basic-Paragraph">Записник о полагању завршног испита за ученике који су уписани по програму огледа за образовни профил и по програму за образовни профил заснованом на стандарду квалификације, води се на Обрасцу 8. у облику листа величине 21 х 29,5 cm, на 80-грамској хартији.</p>
			<p class="Basic-Paragraph">Записник о полагању матурског испита води се на Обрасцу 9. у облику табака величине 21 х 29,5 cm, на 80-грамској хартији.</p>
			<p class="Basic-Paragraph">Записник о полагању матурског испита за ученике који су уписани по програму огледа за образовни профил и по програму за образовни профил заснованом на стандарду квалификација, води се на Обрасцу 10. у облику табака величине 21 x 29,5 cm, на 80-грамској хартији.</p>
			<p class="Basic-Paragraph">Записник о полагању испита школа води за сваког ученика појединачно и може се користити у више испитних рокова.</p>
			<p class="Basic-Paragraph">Подаци из записника уносе се у матичну књигу.</p>
			<p class="clan">Члан 5.</p>
			<p class="Basic-Paragraph">Обрасци бр. 1, 2, 2а, 3, 4, 5, 6, 6а, 7. и 7а замењују се новим обрасцима 1, 2, 3, 4, 5, 6, 7, 8, 9. и 10. који су одштампани уз овај правилник и чине његов саставни део.</p>
			<p class="clan">Члан 6. </p>
			<p class="Basic-Paragraph">Књига евиденције о образовно-васпитном раду коју школа води у електронском облику садржи и податак о јединственом матичном броју ученика и родитеља, односно другог законског заступника, у складу са законом.</p>
			<p class="Basic-Paragraph">Уколико школа води књигу евиденције о образовно-васпитном раду у електронском облику, на захтев родитеља, односно другог законског заступника, школа може да обезбеди ауторизовани електронски приступ подацима о успеху и владању тог ученика.</p>
			<p class="Basic-Paragraph">Захтев из става 2. овог члана обавезно садржи податак о јединственом матичном броју ученика и његовог родитеља, односно другог законског заступника.</p>
			<p class="Basic-Paragraph">Електронски приступ из става 2. овог члана обезбеђује се преко приступних параметара које школа доставља подносиоцу захтева – родитељу, односно другом законском заступнику, на адресу електронске поште наведене у захтеву.</p>
			<p class="clan">Члан 7.  </p>
			<p class="Basic-Paragraph">Погрешно уписани подаци у евиденцију прецртавају се хоризонталном линијом, а исправка се потписује и оверава печатом школе.</p>
			<p class="Basic-Paragraph">Уколико се књига евиденције о образовно-васпитном раду води у електронском облику, исправка погрешно унетих података врши се електронски, о чему школа сачињава трајни електронски запис.</p>
			<p class="clan">Члан 8.</p>
			<p class="Basic-Paragraph">Музичка школа води дневник образовно-васпитног рада за главни предмет – индивидуални рад на одговарајућем обрасцу који је прописан правилником којим је уређен садржај и начин вођења евиденције и издавање јавних исправа у основној школи и/или се води у електронском облику сходном применом одредаба тог правилника.</p>
			<p class="Basic-Paragraph">Музичка школа води дневник образовно-васпитног рада за теоријске предмете на одговарајућем обрасцу који је прописан правилником којим је уређен садржај и начин вођења евиденције и издавање јавних исправа у основној школи и/или се води у електронском облику сходном применом одредаба тог правилника.</p>
			<p class="clan">Члан 9.</p>
			<p class="Basic-Paragraph">За ученике уписане закључно са школском 2018/2019. годином школа води матичну књигу на Обрасцу број 1 прописаним Правилником о евиденцији у средњој школи („Службени гласник РС”, бр. 31/06, 51/06, 44/13, 55/14, 73/16, 48/18 и 82/18) до завршетка њиховог школовања.</p>
			<p class="Basic-Paragraph">У матичну књигу из става 1. овог члана, у унутрашњи лист за сваког ученика, у рубрику: „Напомена” школа уноси серијске бројеве свих издатих јавних исправа које имају серијски број.</p>
			<p class="clan">Члан 10.</p>
			<p class="Basic-Paragraph">Даном почетка примене овог правилника престаје да важи Правилник о евиденцији у средњој школи („Службени гласник РС”, бр. 31/06, 51/06, 44/13, 55/14, 73/16, 48/18 и 82/18).</p>
			<p class="clan">Члан 11.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. септембра 2019. године, осим одредаба члана 9. које се примењују од дана ступања на снагу овог правилника.</p>
			<p class="potpis">Број 110-00-244/2019-03</p>
			<p class="potpis">У Београду, 30. јула 2019. године</p>
			<p class="potpis">Министар,</p>
			<p class="potpis"><span class="bold">Младен Шарчевић, </span>с.р.</p>
			<p class="clan" style="text-align: right">Прилози</p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=428864&amp;regactid=428864" target="_blank">Образац 1 - Матична књига средње школе</a></p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=428864&amp;regactid=428864" target="_blank">Образац 2 - Књига евиденције о образовно-васпитном раду у средњој школи</a></p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=428864&amp;regactid=428864" target="_blank">Образац 3 - Књига евиденције о других облика образовно-васпитног рада у средњој школи</a></p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=428864&amp;regactid=428864" target="_blank">Образац 4 - Записник о полагању________ испита</a></p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=428864&amp;regactid=428864" target="_blank">Образац 5 - <span lang="x-none">Записник о полагању испита за ванредног ученика или ученика који школовање завршава у року краћем од предвиђеног</span></a></p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=428864&amp;regactid=428864" target="_blank">Образац 6 - Записник о полагању испита за стручну оспособљеност</a></p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/7.html&amp;doctype=reg&amp;abc=cba&amp;eli=true&amp;eliActId=428864&amp;regactid=428864" target="_blank">Образац 7 - Записник о полагању завршног или специјалистичког испита</a></p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/8.html&amp;doctype=reg&amp;abc=cba&amp;eli=true&amp;eliActId=428864&amp;regactid=428864" target="_blank">Образац 8 - Записник о полагању завршног испита</a></p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/9.html&amp;doctype=reg&amp;abc=cba&amp;eli=true&amp;eliActId=428864&amp;regactid=428864" target="_blank">Образац 9 - Записник о полагању матурског испита</a></p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/10.html&amp;doctype=reg&amp;abc=cba&amp;eli=true&amp;eliActId=428864&amp;regactid=428864" target="_blank">Образац 10 - Записник о полагању матурског испита</a></p>
	</div>


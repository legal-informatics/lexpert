


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 22. став 2. Закона о јавним набавкама („Службени гласник РС”, бр. 124/12, 14/15 и 68/15),</p>
				<p>Управа за јавне набавке доноси</p>
				<p>&nbsp; &nbsp;</p>
				<p class="odluka-zakon">ПРАВИЛНИК</p>
				<p class="naslov">о садржини акта којим се ближе уређује поступак јавне набавке унутар наручиоца</p>
				<p class="auto-style1">"Службени гласник РС", број 83 од 3. октобра 
				2015.</p>
				<p class="naslov">&nbsp; &nbsp;</p>
				<p class="bold">Предмет уређивања</p>
				<p class="clan">Члан 1.</p>
				<p>Овим правилником ближе се уређује садржина акта којим се уређује поступак јавне набавке унутар наручиоца (у даљем тексту: интерни акт).</p>
				<p>Интерним актом у складу са Законом нарочито се уређује начин планирања набавки (критеријуми, правила и начин одређивања предмета јавне набавке и процењене вредности, начин испитивања и истраживања тржишта), одговорност за планирање, циљеви поступка јавне набавке, начин извршавања обавеза из поступка, начин обезбеђивања конкуренције, спровођење и контрола јавних набавки и начин праћења извршења уговора о јавној набавци.</p>
				<p class="clan">Члан 2.</p>
				<p>Интерним актом може да се врши упућивање на примену усвојених аката наручиоца и сертификованих процедура по домаћим, европским или међународним стандардима, којима се уређују питања из овог правилника, уколико нису у супротности са одредбама овог правилника.</p>
				<p class="bold">Начин планирања набавки</p>
				<p class="clan">Члан 3.</p>
				<p>Интерним актом наручилац уређује овлашћења у планирању набавки, поступак планирања набавки, рокове израде и доношења плана јавних набавки, као и друга питања од значаја за начин планирања набавки.</p>
				<p>Утврђивање начина планирања набавки из става 1. овог члана односи се на:</p>
				<p>1) критеријуме за планирање набавки;</p>
				<p>2) начин исказивања потреба, проверу исказаних потреба и утврђивање стварних потреба предмета набавке;</p>
				<p>3) правила и начин одређивања предмета набавке и техничких спецификација предмета набавке;</p>
				<p>4) правила и начин одређивања процењене вредности јавне набавке;</p>
				<p>5) начин испитивања и истраживања тржишта предмета набавке (степен развијености тржишта, упоређивање цена више потенцијалних понуђача, квалитет, период гаранције, одржавање, рокови испоруке, могућности задовољавања потреба наручиоца на другачији начин и сл.);</p>
				<p>6) радње у вези са провером врсте поступка и примене одговарајућег поступка и утврђивање истоврсности јавне набавке;</p>
				<p>7) начин одређивања периода на који се уговор о јавној набавци закључује;</p>
				<p>8) одређивање динамике покретања поступка јавне набавке;</p>
				<p>9) испитивање оправданости резервисане јавне набавке;</p>
				<p>10) проверу усаглашености плана јавних набавки са буџетом Републике Србије, територијалне аутономије, локалне самоуправе или финансијским планом наручиоца;</p>
				<p>11) израду предлога плана јавних набавки и</p>
				<p>12) доношење плана јавних набавки.</p>
				<p class="clan">Члан 4.</p>
				<p>Наручилац приликом планирања јавне набавке нарочито узима у обзир следеће критеријуме:</p>
				<p>1) да ли је предмет јавне набавке у функцији обављања делатности наручиоца и у складу са планираним циљевима;</p>
				<p>2) да ли техничке спецификације и количине одговарају стварним потребама наручиоца;</p>
				<p>3) да ли је процењена вредност конкретне јавне набавке одговарајућа с обзиром на циљеве набавке, имајући у виду техничке спецификације и количине;</p>
				<p>4) да ли јавна набавка има за последицу стварање додатних трошкова за наручиоца;</p>
				<p>5) да ли постоје друга могућа решења за задовољавање потребе наручиоца;</p>
				<p>6) стање на залихама, искуствене показатеље у вези са месечном, кварталном, годишњом потрошњом добара и сл.;</p>
				<p>7) трошкове одржавања и коришћења постојеће опреме у односу на трошкове нове опреме, исплативост инвестиције, исплативост ремонта постојеће опреме и сл.;</p>
				<p>8) трошкове животног циклуса предмета јавне набавке (трошак набавке, трошкове употребе и одржавања, као и трошкове одлагања након употребе);</p>
				<p>9) ризике и трошкове у случају неспровођења поступка јавне набавке.</p>
				<p class="bold">Одговорност за планирање</p>
				<p class="clan">Члан 5.</p>
				<p>Интерним актом наручилац уређује одговорност за планирање набавки свих учесника у планирању набавки.</p>
				<p class="bold">Циљеви поступка јавне набавке</p>
				<p class="clan">Члан 6.</p>
				<p>Интерним актом наручилац ближе уређује циљеве поступка јавне набавке, који се односе на:</p>
				<p>1) целисходност и оправданост јавне набавке – прибављање добара, услуга или радова одговарајућег квалитета и потребних количина, за задовољавање стварних потреба наручиоца на ефикасан, економичан и ефективан начин;</p>
				<p>2) економично и ефикасно трошење јавних средстава – принцип „вредност за новац”, односно прибављање добара, услуга или радова одговарајућег квалитета по најповољнијој цени;</p>
				<p>3) ефективност (успешност) – степен до кога су постигнути постављени циљеви, као и однос између планираних и остварених ефеката одређене јавне набавке;</p>
				<p>4) транспарентно трошење јавних средстава;</p>
				<p>5) обезбеђивање конкуренције и једнак положај свих понуђача у поступку јавне набавке;</p>
				<p>6) заштиту животне средине и обезбеђивање енергетске ефикасности;</p>
				<p>7) благовремено и ефикасно спровођење поступка јавне набавке за потребе несметаног одвијања процеса рада наручиоца и благовременог задовољавања потреба осталих корисника.</p>
				<p class="bold">Начин извршавања обавеза из поступка јавне набавке</p>
				<p class="clan">Члан 7.</p>
				<p>Интерним актом наручилац уређује начин извршавања обавеза у поступку јавне набавке, односно:</p>
				<p>1) пре доношења одлуке о покретању поступка;</p>
				<p>2) приликом израде конкурсне документације;</p>
				<p>3) у току отварања понуда;</p>
				<p>4) у фази стручне оцене понуда;</p>
				<p>5) у току закључења уговора.</p>
				<p class="bold">Начин обезбеђивања конкуренције</p>
				<p class="clan">Члан 8.</p>
				<p>Интерним актом наручилац уређује начин обезбеђивања конкуренције у свим поступцима јавне набавке у складу са Законом, као и у случају набавки на које се Закон не примењује.</p>
				<p class="bold">Спровођење поступка јавне набавке</p>
				<p class="clan">Члан 9.</p>
				<p>Интерним актом наручилац уређује овлашћења и одговорност за спровођење поступка јавне набавке, сачињавање предлога и доношење одлука, решења и других аката у поступку јавне набавке, и то за:</p>
				<p>1) израду аката у поступку јавне набавке;</p>
				<p>2) обликовање јавне набавке по партијама;</p>
				<p>3) одређивање додатних услова за учешће у поступку јавне набавке;</p>
				<p>4) одређивање техничких спецификација предмета јавне набавке;</p>
				<p>5) одређивање критеријума за доделу уговора и елемената критеријума, као и методологије за доделу пондера за сваки елемент критеријума;</p>
				<p>6) утврђивање упоредивости понуђене цене са тржишном ценом;</p>
				<p>7) израду модела уговора;</p>
				<p>8) поступање у поступку заштите права;</p>
				<p>9) поступање у роковима за закључење уговора;</p>
				<p>10) прикупљање података, сачињавање и достављање извештаја о јавним набавкама, унутар наручиоца, Управи за јавне набавке и Државној ревизорској институцији.</p>
				<p>Интерним актом уређује се начин спровођења поступка јавне набавке, и то:</p>
				<p>1) начин подношења захтева за покретање поступка јавне набавке (предмет јавне набавке, процењена вредност, техничке спецификације, додатни услови и сл.);</p>
				<p>2) начин одобравања јавне набавке;</p>
				<p>3) начин поступања по одобреном захтеву за покретање поступка јавне набавке;</p>
				<p>4) начин именовања чланова комисије за јавну набавку, односно лица која спроводе поступак јавне набавке;</p>
				<p>5) начин пружања стручне помоћи комисији, односно лицима која спроводе поступак јавне набавке;</p>
				<p>6) начин поступања у циљу заштите података и одређивање поверљивости;</p>
				<p>7) начин евидентирања свих радњи и аката, чувања документације у вези са јавним набавкама и вођења евиденције закључених уговора и добављача.</p>
				<p class="bold">Контрола јавних набавки</p>
				<p class="clan">Члан 10.</p>
				<p>Наручилац интерним актом уређује контролу јавних набавки, садржину, рокове израде и начин подношења извештаја о извршеној контроли јавних набавки.</p>
				<p>Контрола јавних набавки обухвата контролу мера, радњи и аката наручиоца у поступку планирања, спровођења поступка и извршења уговора о јавној набавци, и то:</p>
				<p>1) поступка планирања и целисходности планирања конкретне јавне набавке са становишта потреба и делатности наручиоца;</p>
				<p>2) критеријума за сачињавање техничке спецификације;</p>
				<p>3) начина испитивања тржишта;</p>
				<p>4) оправданости додатних услова за учешће у поступку јавне набавке и критеријума за доделу уговора;</p>
				<p>5) начина и рокова плаћања, авансе, гаранције за дате авансе;</p>
				<p>6) извршења уговора, а посебно квалитета испоручених добара и пружених услуга, односно изведених радова;</p>
				<p>7) стања залиха;</p>
				<p>8) начина коришћења добара и услуга.</p>
				<p>Контрола се може вршити у току и након планирања набавки, спровођења поступка јавне набавке и извршења уговора о јавној набавци.</p>
				<p class="bold">Начин праћења извршења уговора о јавној набавци</p>
				<p class="clan">Члан 11.</p>
				<p>Интерним актом наручилац уређује овлашћења, одговорност и начин праћења извршења уговора о јавној набавци.</p>
				<p>Интерним актом уређују се:</p>
				<p>1) правила одређивања лица за праћење извршења уговора о јавним набавкама;</p>
				<p>2) критеријуми, правила и начин провере квантитета и квалитета испоручених добара, пружених услуга или изведених радова;</p>
				<p>3) правила достављања уговора и потребне документације унутар наручиоца;</p>
				<p>4) правила комуникације са другом уговорном страном у вези са извршењем уговора;</p>
				<p>5) правила за потписивање докумената о извршеном пријему добара, услуга или радова;</p>
				<p>6) правила поступања у случају рекламација у вези са извршењем уговора;</p>
				<p>7) правила пријема и оверавања рачуна и других докумената за плаћање;</p>
				<p>8) правила поступка реализације уговорених средстава финансијског обезбеђења;</p>
				<p>9) правила стављања добара на располагање корисницима унутар наручиоца;</p>
				<p>10) правила поступања у вези са изменом уговора;</p>
				<p>11) правила за састављање извештаја (анализе) о извршењу уговора;</p>
				<p>12) поступања у случају потребе за отклањањем грешака у гарантном року.</p>
				<p class="bold">Завршнe одредбe</p>
				<p class="clan">Члан 12.</p>
				<p>Даном ступања на снагу овог правилника престаје да важи Правилник о садржини акта којим се ближе уређује поступак јавне набавке унутар наручиоца (,,Службени гласник РС”, број 106/13).</p>
				<p class="clan">Члан 13.</p>
				<p>Овај правилник ступа на снагу у року од осам дана од дана објављивања у „Службеном гласнику Републике Србије”.</p>
				<p class="potpis">Број 110-00-18/15</p>
				<p class="potpis">У Београду, 2. октобра 2015. године</p>
				<p class="potpis">Директор,</p>
				<p class="potpis">др <span class="bold">Предраг Јовановић, </span>с.р.</p>
	</div>


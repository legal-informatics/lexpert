

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: left;
}
.auto-style2 {
	color: #008000;
}
</style>


	<div class="story">
			<p class="Basic-Paragraph">На основу члана 23. став 7. и члана 25. став 3. Закона о метрологији („Службени гласник РС”, број 15/16),</p>
			<p class="Basic-Paragraph">Министар привреде доноси</p>
			<p class="odluka-zakon">ПРАВИЛНИК</p>
			<p class="odluka-zakon">о непокретним резервоарима</p>
			<p class="centar">"Службени гласник РС", број 50 од 12. јула 2019.<br>
			</p>
			<p class="bold">Опште одредбе</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују захтеви и означавањe за непокретне резервоаре (у даљем тексту: резервоари), начин утврђивања испуњености тих захтева, карактеристике опреме за утврђивање испуњености захтева, методе мерења, садржина образаца за резултате испитивања, односно мерења, као и начин и услови оверавањa резервоара.</p>
			<p class="clan">Члан 2.</p>
			<p class="Basic-Paragraph">Овај правилник примењује се на резервоаре који се употребљавају за мерења у промету роба и услуга уколико се користе као:</p>
			<p class="Basic-Paragraph">1) мерила намењена складиштењу течности нафте и нафтних флуида (у даљем тексту: складиштене течности) на атмосферском или повишеном притиску, или</p>
			<p class="Basic-Paragraph">2) мерилa којa се употребљавају за мерења запремине складиштене течности.</p>
			<p class="clan">Члан 3.</p>
			<p class="Basic-Paragraph">Поједини изрази употребљени у овом правилнику имају следеће значење:</p>
			<p class="Basic-Paragraph">1) резервоар је мерило у облику непокретне посуде;</p>
			<p class="Basic-Paragraph">2) мерење запремине складиштене течности је низ поступака у којима се користе мерила, која не морају да буду саставни део резервоара;</p>
			<p class="Basic-Paragraph">3) еталонирање резервоара је низ поступака помоћу којих се при одговарајућим условима утврђује однос између нивоа течности и запремине течности у резервоару;</p>
			<p class="Basic-Paragraph">4) називна запремина је заокружена вредност највеће запремине течности коју резервоар може да садржи под нормалним условима употребе;</p>
			<p class="Basic-Paragraph">5) отвор за мерење нивоа је отвор у горњем делу резервоара који омогућава мерење нивоа течности;</p>
			<p class="Basic-Paragraph">6) мерна вертикала је вертикална линија која пролази кроз средину отвора за мерење нивоа течности намењена за аутоматско или ручно мерење нивоа течности. Уколико постоји одступање од вертикале, узима се у обзир нагнутост резервоара;</p>
			<p class="Basic-Paragraph">7) мерна плоча је хоризонтална плоча, на мерној вертикали, на којој се налази мерна тачка;</p>
			<p class="Basic-Paragraph">8) мерна тачка представља почетак мерења нивоа течности или нулту тачку. Налази се у пресеку мерне вертикале и горње површине мерне плочe или дна резервоара ако не постоји мерна плоча;</p>
			<p class="Basic-Paragraph">9) горња референтна тачка је јасно дефинисана тачка на отвору за мерење која се налази директно изнад мерне тачке и која означава положај на којем може да се врши мерење висине течности или мерење висине празног простора у резервоару;</p>
			<p class="Basic-Paragraph">10) референтна висина је вертикално растојање између мерне тачке и горње референтне тачке;</p>
			<p class="Basic-Paragraph">11) празан простор је део резервоара који није испуњен течношћу, а висина празног простора је растојање између површи течности и горње референтне тачке измерено на мерној вертикали;</p>
			<p class="Basic-Paragraph">12) највиша висина пуњења је највиша висина измеренa на мерној вертикали до које се резервоар безбедно напуни;</p>
			<p class="Basic-Paragraph">13) референтна густина је густина течности у резервоару за коју је израчуната табела запремине;</p>
			<p class="Basic-Paragraph">14) референтна температура је температура за коју је израчуната табела запремине;</p>
			<p class="Basic-Paragraph">15) опсег мерења резервоара обухвата вредности мерења запремине резервоара од нуле (висина 0) до називне запремине резервоара (највиша висина пуњења);</p>
			<p class="Basic-Paragraph">16) мртви простори резервоара представљају запремину објеката и прикључака у и на резервоару који по свом облику и положају утичу на запремину резервоара. Позитивни мртви простори (нпр. улазна цев) повећавају запремину резервоара, а негативни мртви простори (нпр. грејни елементи) смањују запремину резервоара;</p>
			<p class="Basic-Paragraph">17) табела запремине је исказана у форми табеле или математичке функције (<span class="italik">V</span><span class="subscript">h</span>) која представља однос између висине нивоа течности у резервоару (<span class="italik">h</span>), као независне променљиве и запремине течности у резервоару (<span class="italik">V</span>) као зависне променљиве;</p>
			<p class="Basic-Paragraph">18) доња граница тачне запремине је вредност испод које је прекорачена дозвољена несигурност запремине, узимајући у обзир облик резервоара и методу еталонирања резервоара;</p>
			<p class="Basic-Paragraph">19) запремина резервоара при висини 0 (нула) је запремина складиштене течности између дна резервоара и мерне тачке (мртва запремина резервоара);</p>
			<p class="Basic-Paragraph">20) очитана запремина из табеле запремине резервоара представља вредност запремине при одређеној висини нивоа течности у резервоару.</p>
			<p class="Basic-Paragraph">Други изрази употребљени у овом правилнику, који нису дефинисани у ставу 1. овог члана имају значење дефинисано законима којима се уређује метрологија и стандардизација.</p>
			<p class="clan">Члан 4.</p>
			<p class="Basic-Paragraph">Захтеви за резервоаре дати су у Прилогу 1 – Захтеви за резервоаре, који је одштампан уз овај правилник и чини његов саставни део.</p>
			<p class="bold">Натписи и ознаке</p>
			<p class="clan">Члан 5.</p>
			<p class="Basic-Paragraph">Резервоар има натписну плочицу која је израђена од материјала отпорног на услове употребе и која је чврсто спојена са резервоаром на погодном месту, тако да је није могуће уклонити без трајног оштећења.</p>
			<p class="Basic-Paragraph">Натписна плочица из става 1. овог члана садржи нарочито:</p>
			<p class="Basic-Paragraph">1) серијски број резервоара;</p>
			<p class="Basic-Paragraph">2) назив произвођача резервоара;</p>
			<p class="Basic-Paragraph">3) годину производње или годину реконструкције резервоара;</p>
			<p class="Basic-Paragraph">4) називну запремину резервоара;</p>
			<p class="Basic-Paragraph">5) највeћу висину пуњења;</p>
			<p class="Basic-Paragraph">6) референтну висину.</p>
			<p class="Basic-Paragraph">Натписи и ознаке на натписној плочици из става 1. овог члана су јасно видљиви, читљиви и неизбрисиви. </p>
			<p class="clan">Члан 6.</p>
			<p class="Basic-Paragraph">Запремина резервоара и висина пуњења изражавају се у законским мерним јединицама у складу са законом којим се уређује метрологија и прописом донетим на основу тог закона.</p>
			<p class="clan">Члан 7.</p>
			<p class="Basic-Paragraph">Испуњеност метролошких и техничких захтева утврђује се оверавањем резервоара. Резервоари подлежу првом, периодичном и ванредном оверавању у складу са законом којим се уређује метрологија и прописима донетим на основу тог закона.</p>
			<p class="clan">Члан 8.</p>
			<p class="Basic-Paragraph">Оверавање резервоара обухвата:</p>
			<p class="Basic-Paragraph">1) преглед комплетности техничке документације о резервоару;</p>
			<p class="Basic-Paragraph">2) преглед испуњавања прописаних техничких захтева;</p>
			<p class="Basic-Paragraph">3) преглед захтева који се односе на натписе и ознаке;</p>
			<p class="Basic-Paragraph">4) еталонирање резервоара;</p>
			<p class="Basic-Paragraph">5) преглед испуњавања прописаних метролошких захтева;</p>
			<p class="Basic-Paragraph">6) постављање жигова;</p>
			<p class="Basic-Paragraph">7) попуњавање записника о оверавању резервоара;</p>
			<p class="Basic-Paragraph">8) издавање уверења о оверавању са табелом запремина резервоара.</p>
			<p class="Basic-Paragraph">Начин и услови оверавања из става 1. овог члана дати су у Прилогу 2 – Оверавање резервоара, који је одштампан уз овај правилник и чини његов саставни део.</p>
			<p class="Basic-Paragraph">Стандардне методе еталонирања резервоара наведене су у Прилогу 3 – Стандардне методе еталонирања резервоара, који је одштампан уз овај правилник и чини његов саставни део.</p>
			<p class="bold">Клаузула о узајамном признавању</p>
			<p class="clan">Члан 9.</p>
			<p class="Basic-Paragraph">Захтеви овог правилника се не примењују на резервоаре који су законито стављени на тржиште осталих земаља Европске уније или Турске, односно законито произведено у држави потписници ЕФТА Споразума.</p>
			<p class="Basic-Paragraph">Изузетно од става 1. овог члана, може се ограничити стављање на тржиште или повући са тржишта резервоара из става 1. овог члана, уколико се после спроведеног поступка из Уредбе ЕЗ бр. 764/2008, утврди да такав резервоар не може да испуни захтеве еквивалентне захтевима који су прописани овим прописом.</p>
			<p class="bold">Прелазне и завршне одредбе</p>
			<p class="clan">Члан 10.</p>
			<p class="Basic-Paragraph">Уверења о оверавању издата на основу Правилника о метролошким условима за положене цилиндричне резервоаре („Службени лист СФРJˮ, број 26/81), Правилника о метролошким условима за вертикалне цилиндричне резервоаре („Службени лист СФРJˮ, број 3/85) и Метролошког упутства за преглед положених цилиндричних резервоара волуметријском методом („Гласник ДМДМˮ, број 3/05) важе до истека рока на који су издата.</p>
			<p class="Basic-Paragraph">Резервоари који су на дан ступања на снагу овог правилника у употреби могу се оверавати уколико испуњавају метролошке захтеве прописане у Прилогу 1. овог правилника. </p>
			<p class="Basic-Paragraph">Положени цилиндрични резервоари, називне запремине до 100 m<span class="superscript">3</span>, овераваће се волуметријском методом у складу са Правилником о метролошким условима за положене цилиндричне резервоаре („Службени лист СФРJˮ, број 26/81) најкасније до 31. децембра 2020. године.</p>
			<p class="clan">Члан 11.</p>
			<p class="Basic-Paragraph">Даном ступања на снагу овог правилника престаје да важи Правилник о метролошким условима за вертикалне цилиндричне резервоаре („Службени лист СФРJˮ, број 3/85).</p>
			<p class="Basic-Paragraph"> Правилник о метролошким условима за положене цилиндричне резервоаре („Службени лист СФРJˮ, број 26/81) и Метролошко упутство за преглед положених цилиндричних резервоара волуметријском методом („Гласник ДМДМˮ, број 3/05) престају да важе 31. децембра 2020. године.</p>
			<p class="clan">Члан 12.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србијеˮ, осим члана 9, који се примењује даном приступања Републике Србије Европској унији. </p>
			<p class="potpis">Број 110-00-115/2018-07</p>
			<p class="potpis">У Београду, 3. јула 2019. године</p>
			<p class="potpis">Министар, </p>
			<p class="potpis"><span class="bold">Горан Кнежевић, </span>с.р.</p>
			<p class="clan" style="text-align: right">Прилози</p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=428749&amp;regactid=428749" target="_blank">
			Прилог 1 - Захтеви за резервоаре</a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=428749&amp;regactid=428749" target="_blank">
			Прилог 2 - Оверавање резервоара</a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=428749&amp;regactid=428749" target="_blank">
			Прилог 3 - Стандардне методе еталонирања резервоара</a></p>
	</div>


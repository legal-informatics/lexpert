


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 5. став 2. Закона о признавању сорти пољопривредног биља („Службени гласник РС”, број 30/10),</p>
	<p>Министар пољопривреде и заштите животне средине доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о методама испитивања сорти сточног грашка (Pisum sativum L.) и грахорице (Vicia sp. L.) ради признавања сорте</p>
	<p class="naslov" style="margin-top: 0"><span style="font-weight: 400">
	"Службени гласник РС", број 100 од 15. септембра 2014.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Овим правилником прописују се методе испитивања сорти крмних једногодишњих легуминоза (у даљем тексту: сорта), и то: сточног грашка (<span class="italik">Pisum sativum</span>
	<span class="italik">L</span>.) и грахорице (<span class="italik">Vicia sp. L</span>.) на огледном пољу и у лабораторији, ради признавања сорте. 
	</p>
	<p>Методама из става 1. овог члана испитују се одређене битне особине сорте, ради утврђивања:</p>
	<p>1) различитости, униформности и стабилности сорте (DUS тест);</p>
	<p>2) боље производне и употребне вредности и сорте (VCU тест).</p>
	<p class="clan">Члан 2.</p>
	<p>Производна и употребна вредност сорте утврђује се на основу резултата испитивања одређених битних особина сорте које се односе на:</p>
	<p>1) принос зелене масе;</p>
	<p>2) принос суве материје;</p>
	<p>3) принос зрна;</p>
	<p>4) квалитет биомасе (садржај сирових протеина, садржај неутралних – NDF влакна и садржај киселих – ADF влакна).</p>
	<p>Сорта се испитује тако што се битне особине из става 1. овог члана сорте која се испитује упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
	<p class="clan">Члан 3.</p>
	<p>Сорта се испитује у више одвојених огледа на огледном пољу. Оглед чине елементарне парцеле на којима се врши испитивање. 
	</p>
	<p>Огледи из става 1. овог члана се изводе по плану „потпуно случајног блок система” у четири понављања, а рандомизација, односно план огледа је исти за све локалитете. 
	</p>
	<p>Сорта се испитује на најмање четири локалитета који чине мрежу огледа.</p>
	<p class="clan">Члан 4.</p>
	<p>Сорта се испитује на огледном пољу у складу са захтевом за признавање сорте у коме власник сорте, односно његов овлашћени заступник предлаже да се сорта, ради испитивања разврста у одговарајући оглед према врсти (сточни грашак, грахорица) или намени (за зрно или комбиновано искоришћавање – зрно и биомаса).</p>
	<p>Сорта разврстана на начин из става 1. овог члана, ради испитивања сеје се са сортом стандард у одређени оглед.</p>
	<p>Као сорта стандард одређује се сорта која по својим биолошким и производним особинама има највећу вредност за намену за коју се врши испитивање.</p>
	<p>За испитивање на огледном пољу доставља се семе сорте које је испитано на квалитет, здравствено исправно и нетретирано.</p>
	<p class="clan">Члан 5.</p>
	<p>Предусев на целој површини огледног поља на коме се врши испитивање сорте не могу бити друге легуминозе.</p>
	<p>Сорта се испитујe на земљишту без депресија, добре структуре и плодности, које је пре сетве испитано на присутност земљишних штеточина, а по потреби, изводи се и предсетвено третирање инсектицидима.</p>
	<p>Количине минералних ђубрива, време и начин њихове примене, као и остале агротехничке мере примењују се приликом испитивања сорте на огледном пољу тако да буду у складу са највишим нивоом технологије гајења легуминоза.</p>
	<p class="clan">Члан 6.</p>
	<p>Сорта која се испитује сеје се на површини од 10 m², а чине је 10 редова од по 5 m дужине са размаком између редова од 20 cm, размаком између парцела 1 m и размаком између блокова 1 m. 
	</p>
	<p>Када се сточни грашак гаји за комбиновано искоришћавање – зрно и биомаса, на половини од укупне површине (5 m²) оставља се да већина махуна сазри и тада се обавља жетва а на другој половини обавља се косидба када је биљка у зеленом стању.</p>
	<p>Семе се сеје на дубини од 3 до 5 cm.</p>
	<p class="clan">Члан 7.</p>
	<p>У току вегетације сорте која се испитује, евидентирају се следећи подаци:</p>
	<p>1) код сточног грашка за зрно или комбиновано искоришћавање – зрно и биомаса:</p>
	<p>(1) датум ницања (дан кад се појави комплетан ред),</p>
	<p>(2) датум почетка цветања,</p>
	<p>(3) датум сазревања,</p>
	<p>(4) датум косидбе (биомаса), односно датум жетве (зрно),</p>
	<p>(5) број махуна по биљци,</p>
	<p>(6) маса 1000 зрна (g),</p>
	<p>(7) висина биљке (cm),</p>
	<p>(8) полегање биљака;</p>
	<p>2) код грахорице: </p>
	<p>(1) датум ницања (дан кад се појави преко 50% никлих биљака),</p>
	<p>(2) датум почетка цветања,</p>
	<p>(3) опште стање пре зиме код озимих сорти (добро, слабо),</p>
	<p>(4) презимљавање, оцена 1–9 (1 – значи да има 75–100% оштећења, 3 – значи да има 50–75% оштећених биљака, 5 – значи да има 25–50% оштећених биљака, 7 – значи да има до 25% оштећених биљака и 9 – без оштећених биљака),</p>
	<p>(5) број махуна по биљци,</p>
	<p>(6) маса 1000 зрна (g),</p>
	<p>(7) датум косидбе (у фази цветања, најкасније до појаве првих махуна),</p>
	<p>(8) полегање биљака.</p>
	<p>Отпорност сорте на полегање утврђује се тако што се прати полегање биљака до жетве, односно косидбе у зависности од намене сточног грашка и приказује одговарајућом оценом:</p>
	<p>1) оцена 1 – значи да нема полеглих биљака;</p>
	<p>2) оцена 3 – значи да има до 25% полеглих биљака;</p>
	<p>3) оцена 5 – значи да има од 25% до 50% полеглих биљака;</p>
	<p>4) оцена 7 – значи да има од 50% до 75% полеглих биљака;</p>
	<p>5) оцена 9 – значи да има од 75% до 100% полеглих биљака.</p>
	<p class="clan">Члан 8.</p>
	<p>У току испитивања сорте у огледном пољу у односу на стандардну сорту утврђује се степен присуства болести и штеточина, с тим што извођачи огледа сами евидентирају врсту и степен присуства болести.</p>
	<p>Оцењивање отпорности сорте која се испитује према болестима и штеточинама врши се по скали од 1 до 9, и то:</p>
	<p>1) оцена 1 – значи да има 75–100% оболелих биљака;</p>
	<p>2) оцена 3 – значи да има 50–75% оболелих биљака;</p>
	<p>3) оцена 5 – значи да има 25–50% оболелих биљака;</p>
	<p>4) оцена 7 – значи да има до 25% оболелих биљака;</p>
	<p>5) оцена 9 – значи да нема оболелих биљака.</p>
	<p class="clan">Члан 9.</p>
	<p>У току производне године извођач огледа по косидби сваке сорте у огледном пољу мерењем утврђује:</p>
	<p>1) принос зелене масе – биомасе (kg/парцели) за свако понављање;</p>
	<p>2) принос зрна (kg/парцели са 14% влаге) за свако понављање;</p>
	<p>3) % суве материје из просечног узорка за сваку сорту, на основу које утврђујемо принос суве материје у (kg/парцели) за свако понављање.</p>
	<p>На основу ових резултата израчунава се принос изражен у: kg/парцели и kg/ha за све сорте у огледу.</p>
	<p class="clan">Члан 10.</p>
	<p>Сорта се испитује у лабораторији тако што се испитује квалитет крме, односно садржај сирових протеина, сирове целулозе, суве материје, масти, пепела, БЕМ и влакна.</p>
	<p>Да би се квалитет крме из става 1. овог члана испитао у лабораторији узима се просечан узорак из свих понављања у микроогледу, по откосима са једне локације.</p>
	<p>Просечан узорак се узима у другој години испитивања, непосредно после косидбе и то из покошене масе са сваке парцеле, односно са сваког понављања, по 1/2 kg. 
	</p>
	<p class="clan">Члан 11.</p>
	<p>Извођач огледа по завршеном испитивању сорте на огледном пољу евидентира: назив извођача огледа; име и презиме лица одговорног за извођење огледа; локалитет на коме се изводи оглед; тип земљишта и садржај храњивих материја у земљишту на коме се налази огледно поље; предусев; обављене агротехничке мере; податке из чл. 7, 8. и 9. овог правилника, као и друге податке који утичу на принос испитиване сорте (оштећења од штеточина, природних непогода и друго).</p>
	<p>Извођач огледа по завршеном испитивању сорте у лабораторији евидентира податке из члана 10. став 1. овог правилника, као и назив извођача огледа, одговорно лице за извођење огледа и локалитет на коме се оглед изводи.</p>
	<p>Подаци из ст. 1. и 2. овог члана саставни су део годишњих и коначних резултата испитивања.</p>
	<p class="clan">Члан 12. </p>
	<p>Различитост, униформност и стабилност сорте (DUS тест) испитује се методом одређеном техничким упутством за тестирање различитости, униформности и стабилности сорте.</p>
	<p class="clan">Члан 13.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-104/2014-09</p>
	<p class="potpis" style="margin-top: 0">У Београду, 8. септембра 2014. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Снежана Богосављевић Бошковић, 
	</span>с.р.</p>


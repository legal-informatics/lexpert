


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>&nbsp;</p>
	<p>&nbsp;</p>
	<p class="nevazeciakt">Неважећи акт</p>
	<p>&nbsp;</p>
	<p>&nbsp;</p>
	<p>На основу члана 154. Закона о основама система образовања и васпитања („Службени гласник РС”, бр. 72/09 и 52/11),</p>
	<p>Министар просвете и науке доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК 
	</p>
	<p class="naslov" style="margin-top: 0">о стручно-педагошком надзору</p>
	<p style="margin-top: 0" class="naslov"><span style="FONT-WEIGHT: 400">
	"Службени гласник РС", број 34 <span lang="sr">од 18. априла 2012.</span></span></p>
	<p class="naslov">&nbsp;</p>
	<p class="bold">Предмет Правилника</p>
	<p class="clan">Члан 1.</p>
	<p>Овим правилником уређују се начин вршења стручно-педагошког надзора над радом предшколске установе, основне и средње школе (у даљем тексту: установа) и обављања послова саветника – спољњег сарадника за предмете, групе и области предмета, активности и стручне послове (у даљем тексту: саветник), мерила за вредновање квалитета рада установе и начин вредновања рада просветног саветника и саветника.</p>
	<p class="bold">Стручно-педагошки надзор</p>
	<p class="clan">Члан 2.</p>
	<p>Стручно-педагошки надзор, сагласно Закону о основама система образовања и васпитања (у даљем тексту: Закон), обавља министарство надлежно за послове образовања (у даљем тексту: Министарство).</p>
	<p>Послове стручно-педагошког надзора врши просветни саветник.</p>
	<p class="bold">Мерила за вредновања квалитета рада установе</p>
	<p class="clan">Члан 3.</p>
	<p>Вредновање квалитета рада установа и стручно-педагошки надзор врши се на основу стандарда квалитета рада установе и стандарда компетенција за професију наставника и њиховог професионалног развоја.</p>
	<p class="bold">Поступање просветног саветника</p>
	<p class="clan">Члан 4.</p>
	<p>Просветни саветник врши стручно-педагошки надзор по службеној дужности у оквиру својих овлашћења прописаних Законом, а на основу годишњег плана стручно-педагошког надзора.</p>
	<p>Годишњи план стручно-педагошког надзора сачињава Министарство у оквиру школске управе на основу:</p>
	<p>1) приоритетних циљева Министарства,</p>
	<p>2) извештаја о спољашњем вредновању квалитета рада установе,</p>
	<p>3) планoва унапређeња квалитета рада установе, </p>
	<p>4) извештаја о самовредновању установе. </p>
	<p>Просветни саветник може да поступа и на основу:</p>
	<p>1) предлога Завода за унапређивање образовања васпитања и Завода за вредновање квалитета образовања и васпитања, 
	</p>
	<p>2) записника просветног инспектора,</p>
	<p>3) захтева: органа, привредних и стручних друштава, установа, других организација, родитеља, односно старатеља детета и ученика и грађана, 
	</p>
	<p>4) непосредног сазнања просветног саветника.</p>
	<p>О резултатима надзора Министарство обавештава подносиоца захтева.</p>
	<p class="bold">Општи, посебни и појединачни надзор</p>
	<p class="clan">Члан 5.</p>
	<p>Просветни саветник врши општи, посебни и појединачни стручно-педагошки надзор. 
	</p>
	<p>Општи надзор врши се у складу са прописима којим се уређује вредновање квалитета рада установа.</p>
	<p>Посебни надзор врши се вредновањем квалитета рада установе у појединим областима према стандардима квалитета рада установа.</p>
	<p>Просветни саветник обавештава директора или друго одговорно лице установе о предмету и времену вршења посебног надзора.</p>
	<p>Појединачни надзор врши се вредновањем квалитета рада наставника, васпитача, стручних сарадника и директора према стандардима квалитета рада установа и према стандардима компетенција за професију наставника и њиховог професионалног 
	<br>развоја.</p>
	<p>Просветни саветник може обавестити директора или друго одговорно лице установе о предмету и времену вршења појединачног надзора.</p>
	<p>Посебни и појединачни стручно-педагошки надзор може бити редовaн и ванредни.</p>
	<p>Редовaн стручно-педагошки надзор врши се на основу годишњег плана стручно-педагошког надзора.</p>
	<p>Ванредни стручно-педагошки надзор може се вршити на основу: предлога Завода за унапређивање образовања васпитања и Завода за вредновање квалитета образовања и васпитања, записника просветног инспектора, захтева органа, привредних и стручних друштава, установа, других организација, родитеља, односно старатеља детета и ученика, захтева грађана, непосредног сазнања просветног саветника, као и због контроле предложених мера.</p>
	<p class="bold">Начин вршења надзора над радом установе</p>
	<p class="clan">Члан 6.</p>
	<p>Установа је дужна да просветном саветнику обезбеди несметано вршење надзора.</p>
	<p>Надзор се обавља: </p>
	<p>1) непосредним праћењем васпитно-образовног, односно образовно-васпитног рада (у даљем тексту: образовно-васпитни рад) доласком у установу или на друго место где се остварује образовно- васпитни рад,</p>
	<p>2) присуствовањем извођењу наставе, испита и других облика образовно-васпитног рада,</p>
	<p>3) присуствовањем седницама стручних органа, органа управљања, ученичког парламента и савета родитеља,</p>
	<p>4) увидом у извештај о спољашњем вредновању квалитета рада установе,</p>
	<p>5) увидом у прописану евиденцију и документацију,</p>
	<p>6) увидом у педагошку документацију коју чине: план рада и припрема наставника, план рада стручног сарадника, школски писмени задатак, домаћи задатак, матурски рад, завршни рад, практични рад, писмена провера знања, радна свеска, записник стручног органа, савета родитеља, ученичког парламента и органа управљања и документација о праћењу напредовања и развоја деце и ученика,</p>
	<p>7) увидом у документацију установе коју чине: план за унапређење квалитета рада установе, предшколски, школски, односно васпитни програм (у даљем тексту: програм образовања и васпитања), индивидуални образовни план, годишњи план рада установе, развојни план установе, извештај о раду установе и извештај о самовредновању,</p>
	<p>8) увидом у друга документа која садрже податке релевантне за праћење квалитета рада установе,</p>
	<p>9) прикупљањем података путем упитника или разговора са директором, наставницима, васпитачима, стручним сарадницима, ученицима, родитељима, односно старатељима и другим особама од значаја за живот и рад установе;</p>
	<p>10) праћењем остваривања огледа,</p>
	<p>11) на други начин, у складу са Законом.</p>
	<p class="bold">Начин вршења надзора над радом наставника, васпитача и стручног сарадника</p>
	<p class="clan">Члан 7.</p>
	<p>Надзор над радом наставника, васпитача и стручног сарадника обавља се као појединачни надзор. 
	</p>
	<p>Увид у рад наставника, васпитача, стручног сарадника остварује се присуствовањем извођењу наставе, активности, испиту и другим облицима образовно-васпитног рада, прегледом педагошке документације и евиденције и анализом података и информација прикупљених од деце, ученика, родитеља, односно старатеља, наставника, васпитача и стручног сарадника над чијим се радом врши надзор и од других лица по потреби. 
	</p>
	<p>Просветни саветник врши надзор над радом наставника, васпитача и стручног сарадника у погледу њиховог стручног усавршавања увидом у план и реализацију плана стручног усавршавања и другу релевантну документацију, у складу са Законом, прописима који уређују стално стручно усавршавање наставника, васпитача и стручних сарадника, другим прописима и актима установе. 
	</p>
	<p>У поступку вршења стручно-педагошког надзора над радом наставника, васпитача и стручног сарадника, обавља се разговор са наставником, васпитачем и стручним сарадником.</p>
	<p>На основу писмене изјаве наставника, васпитача и стручног сарадника и увида у документацију, просветни саветник цени оправданост разлога због којих се наставник, васпитач и стручни сарадник није стручно усавршавао.</p>
	<p>Уколико се у току надзора утврди да наставник, васпитач и стручни сарадник не остварује образовно-васпитни рад на начин и по поступку којим се омогућава постизање општих исхода, циљева и стандарда постигнућа и програма образовања и васпитања, просветни саветник сачињава извештај у којем предлаже мере у виду стручних примедби, предлога и упозорења и одређује рок за њихово извршење. 
	</p>
	<p>По истеку рока за извршење предложених мера, просветни саветник врши контролни надзор и ако утврди да ни после предложених мера за отклањање утврђених недостатака у раду није дошло до побољшања, даје прву негативну оцену наставнику, васпитачу и стручном сараднику и одређује нови рок за извршење мера.</p>
	<p>Просветни саветник даје другу негативну оцену уколико у надзору који врши након истека рока за поновно извршење мера утврди да није дошло до побољшања у раду наставника, васпитача и стручног сарадника у односу на утврђено стање претходним надзором. Време између два надзора који се врше са циљем праћења поступања по предложеним мерама, не може бити дуже од два месеца. 
	</p>
	<p class="bold">Начин вршења надзора над радом директора</p>
	<p class="clan">Члан 8.</p>
	<p>Надзор над радом директора обавља се као појединачни надзор.</p>
	<p>Просветни саветник врши надзор над радом директора у свим областима вредновања квалитета рада установе, а посебно у областима: Организација рада школе и руковођење, Етос и Ресурси. 
	</p>
	<p class="bold">Пружање стручне помоћи </p>
	<p class="clan">Члан 9.</p>
	<p>У циљу квалитетнијег обављања образовно-васпитног рада, обезбеђивања заштите деце, ученика и запослених од дискриминације, насиља, злостављања и занемаривања у установи, успешнијег руковођења установом или из других разлога, просветни саветник пружа стручну помоћ наставнику, васпитачу, стручном сараднику и директору установе разговором, препоруком, консултацијама и другим облицима помоћи – непосредно или посредно, усмено или писмено, односно појединачно или групно.</p>
	<p class="bold">Извештај о стручно-педагошком надзору</p>
	<p class="clan">Члан 10.</p>
	<p>О извршеном посебном и појединачном стручно-педагошком надзору просветни саветник сачињава извештај о стручно-педагошком надзору (у даљем тексту: извештај) најдуже у року од 30 дана од дана извршеног надзора, који садржи оцену стања, предлоге за предузимање неопходних мера за отклањање недостатака и унапређивање образовно-васпитног рада и рокове за њихово извршавање.</p>
	<p class="bold">Достављање извештаја и право на приговор </p>
	<p class="clan">Члан 11.</p>
	<p>Извештај се доставља директору установе, који има право да стави приговор начелнику, односно руководиоцу надлежне школске управе у року од осам дана од дана пријема извештаја.</p>
	<p>Приговор је саставни део извештаја о редовном надзору.</p>
	<p>Директор је дужан да упозна васпитно-образовно, наставничко, педагошко веће и орган управљања установе са извршеним редовним стручно-педагошким надзором над радом установе и достављеним извештајем.</p>
	<p>Уколико је извршен ванредни стручно-педагошки надзор над радом наставника, васпитача и стручног сарадника, директор је дужан да наставника, васпитача или стручног сарадника, над чијим радом је вршен надзор, одмах упозна са извештајем.</p>
	<p>Наставник, васпитач и стручни сарадник има право да поднесе приговор у складу са Законом.</p>
	<p class="bold">Праћење предложених мера и обавеза чувања службене тајне</p>
	<p class="clan">Члан 12.</p>
	<p>Просветни саветник прати поступање по предложеним мерама. </p>
	<p>Ако установа не поступи по предложеним мерама, просветни саветник одређује нови рок за поступање и о томе обавештава орган управљања, просветног инспектора и министра.</p>
	<p>Просветни саветник покреће процедуру за суспензију лиценце у складу са Законом.</p>
	<p>У вршењу надзора просветни саветник дужан је да чува као службену тајну податке, у складу са Законом и законом којим се уређује заштита података о личности.</p>
	<p class="bold">Саветник </p>
	<p class="clan">Члан 13.</p>
	<p>Ради квалитетнијег обављања образовно-васпитног рада и руковођења установама, саветник пружа саветодавну и стручну помоћ наставнику, васпитачу, стручном сараднику, директору, стручним већима, активима и тимовима. 
	</p>
	<p>Министарство одређује листу саветника за предмете, групе и области предмета, активности и стручне послове у складу са Законом.</p>
	<p>Саветник пружа стручну помоћ наставнику и васпитачу ради унапређивања њихових компетенција за наставну област, предмет и методику наставе, за поучавање и учење, за подршку развоју личности ученика, као и за комуникацију и сарадњу.</p>
	<p>Саветник пружа стручну помоћ стручном сараднику ради унапређивања њихових компетенција које се односе на: планирање и програмирање образовно-васпитних активности, сарадњу са наставницима и васпитачима, рад са децом и ученицима, сарадњу са родитељима и локалном самоуправом, истраживање и аналитички рад у образовно-васпитној пракси.</p>
	<p>Саветник пружа стручну помоћ директору ради унапређивања његових компетенција које се односе на: инструктивно-педагошки рад, организацију рада и руковођење установом и управљањем ресурсима, сарадњу са запосленима, ученицима, родитељима и локалном самоуправом.</p>
	<p>Саветник пружа стручну помоћ стручним органима и тимовима ради унапређивања развоја установе подизањем квалитета самовредновања, развојног планирања, превенције насиља и инклузивне праксе. 
	</p>
	<p>Саветодавни рад и стручна помоћ пружа се присуствовањем настави или посматрањем активности, увидом у рад тимова, одржавањем огледног часа или активности, демонстрирањем поступака или метода, пружањем повратне информације о квалитету рада и давањем стручне препоруке за побољшање рада.</p>
	<p class="bold">Начин рада саветника </p>
	<p class="clan">Члан 14.</p>
	<p>Саветник поступа по налогу министра којим се одређује установа у којој ће вршити задатак, циљ посете, рок за извршење задатка и други подаци од значаја за извршење налога.</p>
	<p>Саветник сарађује са просветним саветником и просветним инспектором у извршењу задатка, а нарочито у вези планирања посете установи, дефинисања циља посете, планирања и реализације активности током посете. 
	</p>
	<p>О извршеном задатку саветник сачињава извештај који се подноси министру преко надлежне школске управе.</p>
	<p>Извештај саветника један је од елемената на основу којих се установи предлажу и налажу мере за унапређивање рада и отклањање недостатака.</p>
	<p class="bold">Начин вредновања рада просветног саветника и саветника </p>
	<p class="clan">Члан 15.</p>
	<p>Вредновање рада просветног саветника врши се према прописима којима се уређује рад државних службеника и на основу овог правилника.</p>
	<p>Вредновање рада саветника прати и процењује просветни саветник, на начин утврђен овим правилником.</p>
	<p class="bold">Вредновање рада просветног саветника и саветника </p>
	<p class="clan">Члан 16.</p>
	<p>Рад просветног саветник и саветника вреднује се тако што се процењује да ли просветни саветник и саветник:</p>
	<p>1) процењује објективно, на основу стандарда квалитета рада установе,</p>
	<p>2) доноси одлуке засноване на утврђеним чињеницама и доказима,</p>
	<p>3) предлаже мере прецизно и аргументовано,</p>
	<p>4) поштује правила понашања и кућни ред установе и труди се да својим понашањем што мање поремети уобичајене активности установе,</p>
	<p>5) даје јасне повратне информације и користи језик стандарда уместо критичких исказа,</p>
	<p>6) уважава личност наставника, васпитача, стручног сарадника и директора, установе и осталих запослених у установи,</p>
	<p>7) обавља свој посао са интегритетом, опходећи се према свима љубазно и подржавајуће,</p>
	<p>8) разговара са свим учесницима усмерено и продуктивно,</p>
	<p>9) поштује анонимност појединаца и поверљивост информација, </p>
	<p>10) своди у реалне оквире захтеве о информацијама и другим материјалима,</p>
	<p>11) уважава разлике и другачија мишљења и ставове,</p>
	<p>12) стално преиспитује и самовреднује свој рад и квалитет комуникације, 
	</p>
	<p>13) доследно користи језик и писмо у службеној употреби у складу са законом.</p>
	<p class="bold">Престанак важења ранијег прописа</p>
	<p class="clan">Члан 17.</p>
	<p>Даном ступања на снагу овог правилника престаје да важи Правилник о стручно-педагошком надзору („Службени гласник РС”, број 19/07).</p>
	<p class="bold">Завршна одредба</p>
	<p class="clan">Члан 18.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-00052/2011-03</p>
	<p class="potpis" style="margin-top: 0">У Београду, 12. марта 2012. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Жарко Обрадовић,</span> с.р.</p>


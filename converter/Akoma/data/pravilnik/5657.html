

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 201. став 7. тачка 33) Закона о планирању и изградњи („Службени гласник РСˮ, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18, 31/19 и 37/19 – др. закон),</p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину и поступку избора чланова Комисије за утврђивање испуњености услова за издавање и одузимање лиценце за одговорног планера, одговорног пројектанта и одговорног извођача, као и праву и висини накнаде за рад у Комисији</p>
			<p class="centar">"Службени гласник РС", број 50 од 12. јула 2019.</p>
			<p class="clan">Члан 1.</p>
			<p class="Basic-Paragraph">Овим правилником ближе се прописује начин и поступак избора чланова Комисије за утврђивање испуњености услова за издавање и одузимање лиценце за одговорног планера, одговорног пројектанта и одговорног извођача радова, као и право и висина накнаде за рад у овој комисији.</p>
			<p class="clan">Члан 2.</p>
			<p class="Basic-Paragraph">Појмови који се користе у овом правилнику, а имају родно значење, односе се на мушки и женски род.</p>
			<p class="clan">Члан 3.</p>
			<p class="Basic-Paragraph">Министар надлежан за послове грађевинарства, просторног планирања и урбанизма решењем образује Комисију за утврђивање испуњености услова за издавање и одузимање лиценце за одговорног планера, одговорног пројектанта и одговорног извођача радова (у даљем тексту: Комисија), коју чине председник, заменик председника и чланови.</p>
			<p class="clan">Члан 4. </p>
			<p class="Basic-Paragraph">Трошкове издавања лиценце из члана 1. овог правилника, сноси подносилац захтева за издавање лиценце. </p>
			<p class="Basic-Paragraph">Трошкови издавањa лиценце из става 1. овог члана обухватају накнаду за обраду захтева за издавање лиценце, као и накнаду за израду свечане форме лиценце када издавање исте захтева подносилац.</p>
			<p class="Basic-Paragraph">Накнада за обраду захтева за издавање лиценце износи 3.000 динара. </p>
			<p class="Basic-Paragraph">Накнада за израду свечане форме лиценце износи 2.500 динара.</p>
			<p class="Basic-Paragraph">Накнаде из ст. 3. и 4. овог члана се уплаћују у буџет Републике Србије на рачун прописан за уплату јавних прихода, са назнакама трошкова (за обраду захтева за издавање лиценце, за израду свечане форме лиценце). </p>
			<p class="clan">Члан 5.</p>
			<p class="Basic-Paragraph">Председнику, заменику председника и члановима Комисије, за рад у Комисији припада право на накнаду у износу од 500 динара по обрађеном захтеву у поступку утврђивања испуњености услова за издавање лиценце, с тим да укупан износ накнаде за сваког од њих не може да пређе 15.000 динара месечно, односно у износу од 10.000 динара по окончаном поступку утврђивања испуњености услова за одузимање лиценце.</p>
			<p class="Basic-Paragraph">Под обрађеним захтевом из става 1. овог члана подразумевају се и све накнадне допуне првобитног захтева подносиоца у поступку утврђивања испуњености услова за издавање лиценце.</p>
			<p class="clan">Члан 6. </p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-76/2019-02</p>
			<p class="potpis">У Београду, 24. јуна 2019. године</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.</p>
	</div>


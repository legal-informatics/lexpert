


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<p class="broj">&nbsp;</p>
	<p>На основу члана 132. став 3. Закона о јавним набавкама („Службени гласник РС”, брoj 124/12), 
	</p>
	<p>Управа за јавне набавке доноси</p>
	<p class="naslov" style="margin-top: 0">&nbsp;</p>
	<p class="naslov" style="margin-top: 0">ПРАВИЛНИК</p>
	<p class="naslov" style="margin-top: 0">о садржини извештаja о јавним набавкама и начину вођења евиденције о јавним набавкама</p>
	<p class="clan" style="margin-top: 0">"Службени гласник РС", број 29 од 29. марта 
				2013.</p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником ближе се уређује садржина извештаја о јавним набавкама и начин вођења евиденције о јавним набавкама.</p>
	<p class="clan">Члан 2. </p>
	<p>Наручилац доставља Управи за јавне набавке тромесечни извештај о спроведеним поступцима и закљученим уговорима о јавној набавци, о спроведеним поступцима набавки на које није примењивао одредбе Закона, о обустављеним и поништеним поступцима јавне набавке, као и извештај о извршењу уговора о јавној набавци, у складу са Законом.</p>
	<p class="clan">Члан 3. </p>
	<p>Тромесечни извештај о јавним набавкама садржи податке о:</p>
	<p>1) наручиоцу; </p>
	<p>2) предмету јавне набавке;</p>
	<p>3) поступцима јавне набавке;</p>
	<p>4) спроведеним поступцима набавке на које није примењивао одредбе Закона; 
	</p>
	<p>5) спроведеним преговарачким поступцима без објављивања позива за подношење понуда;</p>
	<p>6) трошковима припремања понуда у поступцима јавне набавке;</p>
	<p>7) спроведеним електронским набавкама;</p>
	<p>8) централизованим јавним набавкама;</p>
	<p>9) резервисаним набавкама;</p>
	<p>10) закљученим уговорима о јавној набавци;</p>
	<p>11) закљученим оквирним споразумима;</p>
	<p>12) јединичним ценама добара, услуга и најзаступљенијих радова;</p>
	<p>13) критеријуму за доделу уговора;</p>
	<p>14) броју поднетих понуда у поступцима јавних набавки;</p>
	<p>15) понуђачима у поступцима јавних набавки;</p>
	<p>16) измењеним уговорима о јавној набавци;</p>
	<p>17) обустављеним поступцима јавне набавке;</p>
	<p>18) поступцима у којима је поднет захтев за заштиту права и поништеним поступцима;</p>
	<p>19) извршењу уговора о јавној набавци;</p>
	<p>20) као и друге податке и информације који су од значаја за спроведене поступке и закључене уговоре о јавним набавкама.</p>
	<p>Извештај о јавним набавкама садржи и потпис овлашћеног лица наручиоца.</p>
	<p class="clan">Члан 4. </p>
	<p>Ако наручилац у периоду за који се доставља извештај није имао спроведене поступке јавних набавки, закључене уговоре или извршене уговоре о јавној набавци, податке о томе наводи у тромесечном извештају о јавним набавкама.</p>
	<p class="clan">Члан 5.</p>
	<p>Подаци о уговорима закљученим у поступку јавне набавке мале вредности у извештајима се наводе збирно, и то посебно за добра, услуге и радове, за тромесечје за које се припрема извештај.</p>
	<p class="clan">Члан 6.</p>
	<p>Тромесечни извештај о јавним набавкама припрема се и доставља Управи за јавне набавке у електронској форми, коришћењем електронског система за достављање извештаја (апликативни софтвер) Управе за јавне набавке.</p>
	<p class="clan">Члан 7. </p>
	<p>Апликативни софтвер за вођење евиденције и достављање кварталних извештаја о јавним набавкама, који садржи обрасце за вођење евиденције и пратеће корисничко упутство, доступни су на 
	<a href="http://www.ujn.gov.rs" target="_blank" style="color:green">интернет страници Управе за јавне набавке</a>.</p>
	<p class="clan">Члан 8.</p>
	<p>Наручиоци достављају Управи за јавне набавке обрасце у електронском облику, користећи апликативни софтвер Управе за јавне набавке, почев од рока прописаног за достављање извештаја о јавним набавкама за други квартал 2013. године. 
	</p>
	<p class="clan">Члан 9.</p>
	<p>Даном ступања на снагу овог правилника престаје да важи Правилник о начину вођења евиденције о јавним набавкама („Службени гласник РС”, број 50/09).</p>
	<p class="clan">Члан 10.</p>
	<p>Овај правилник ступа на снагу 1. априла 2013. године.</p>
	<p>&nbsp;</p>
	<p class="auto-style1">Број 110-00-4/2013-01 </p>
	<p class="auto-style1">У Београду, 27. марта 2013. године</p>
	<p class="auto-style1">Директор,</p>
	<p class="auto-style1">др <span class="bold">Предраг Јовановић, </span>с.р.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 12. ст. 10. и 11. Закона о ученичком и студентском стандарду („Службени гласник РС”, бр. 18/10, 55/13, 27/18 – др. закон и 10/19),</p>
			<p class="Basic-Paragraph">Министар просвете, науке и технолошког развоја доноси</p>
			<p class="odluka-zakon">ПРАВИЛНИК</p>
			<p class="naslov">о одмору и додатним активностима студената</p>
			<p class="auto-style1">"Службени гласник РС", број 36 од 24. маја 
			2019.<o:p></o:p></p>
			<p class="bold">Предмет Правилника</p>
			<p class="clan">Члан 1.</p>
			<p class="Basic-Paragraph">Овим правилником утврђују се: ближи услови, критеријуми за утврђивање редоследа, висина учешћа и начин остваривања права студената на одмор и додатне активности.</p>
			<p class="bold">Услови за остваривање права студената</p>
			<p class="clan">Члан 2.</p>
			<p class="Basic-Paragraph">Право на одмор и додатне активности у студентском одмаралишту (у даљем тексту: одмаралиште), сагласно Закону о ученичком и студентском стандарду (у даљем тексту: Закон), имају студенти високошколских установа чији је оснивач Република Србија или аутономна покрајина, који су уписани први пут у текућој школској години на студије првог, другог или трећег степена, чије се школовање финансира из буџета Републике Србије и који имају држављанство Републике Србије.</p>
			<p class="Basic-Paragraph">Право на одмор и додатне активности у одмаралишту, сагласно Закону, могу да остваре и студенти који имају држављанство државе у региону, под условима из става 1. овог члана, осим услова који се односи на држављанство Републике Србије. </p>
			<p class="Basic-Paragraph">Право на одмор и додатне активности у одмаралишту, сагласно Закону, могу да остваре и студенти страни држављани, у складу са међународним уговором и под условом реципроцитета. </p>
			<p class="Basic-Paragraph">Средства за остваривање права студената на одмор и додатне активности обезбеђују се, сагласно Закону, у буџету Републике Србије за пун капацитет одмаралишта, с тим да се месечно умањују за износ остварен по основу учешћа студената у трошковима одмора и додатних активности. </p>
			<p class="bold">Критеријуми за утврђивање редоследа</p>
			<p class="clan">Члан 3.</p>
			<p class="Basic-Paragraph">Редослед кандидата за пријем у одмаралиште утврђује се на основу успеха оствареног у претходном школовању.</p>
			<p class="bold">Вредновање успеха</p>
			<p class="clan">Члан 4.</p>
			<p class="Basic-Paragraph">Успех остварен у претходном школовању исказује се бројем бодова, и то:</p>
			<p class="Basic-Paragraph">1) за студенте I године првог степена студија, број бодова према успеху рачуна се по следећој формули:</p>
			<p class="Basic-Paragraph">– ББ = ПО x 2 x 8</p>
			<p class="Basic-Paragraph">(ББ = број бодова сведен на две децимале; ПО = укупна просечна оцена свих разреда средње школе исказана оценом oд 2 до 5; 8 = корективни фактор);</p>
			<p class="Basic-Paragraph">2) за студенте осталих година првог степена студија, број бодова према успеху рачуна се по следећој формули:</p>
			<p class="Basic-Paragraph">– ББ = ПО x 8 – БЗИ x 2</p>
			<p class="Basic-Paragraph">(ББ = број бодова сведен на две децимале; ПО = просечна оцена у току студија; БЗИ = број заосталих испита из свих година студија; 8 = корективни фактор);</p>
			<p class="Basic-Paragraph">3) за студенте I године другог и трећег степена студија, број бодова према успеху рачуна се по следећој формули:</p>
			<p class="Basic-Paragraph">– ББ = ПО x 8</p>
			<p class="Basic-Paragraph">(ББ = број бодова сведен на две децимале; ПО = просечна оцена из претходно завршеног степена студија; 8 = корективни фактор);</p>
			<p class="Basic-Paragraph">4) за студенте осталих година другог и трећег степена студија, број бодова према успеху рачуна се по следећој формули:</p>
			<p class="Basic-Paragraph">– ББ = ПО x 8 – БЗИ x 2</p>
			<p class="Basic-Paragraph">(ББ = број бодова сведен на две децимале; ПО = просечна оцена са степена студирања; БЗИ = број заосталих испита из свих година степена студирања; 8 = корективни фактор);</p>
			<p class="Basic-Paragraph">5) додатни број бодова за годину студија износи:</p>
			<p class="Basic-Paragraph">– за сваку годину додају се по 2 бода.</p>
			<p class="bold">Рангирање кандидата</p>
			<p class="clan">Члан 5.</p>
			<p class="Basic-Paragraph">Рангирање се врши на основу достављене документације.</p>
			<p class="bold">Предност у рангирању</p>
			<p class="clan">Члан 6.</p>
			<p class="Basic-Paragraph">Када већи број кандидата од броја предвиђеног за смештај у одмаралиште оствари исти број бодова, предност у рангирању до броја слободних капацитета за одговарајући месец има:</p>
			<p class="Basic-Paragraph">1) кандидат из осетљиве друштвене групе;</p>
			<p class="Basic-Paragraph">2) кандидат који има вишу просечну оцену.</p>
			<p class="bold">Начин остваривања права</p>
			<p class="clan">Члан 7.</p>
			<p class="Basic-Paragraph">Право на одмор и додатне активности остварује студент на основу конкурса који за одмаралиште расписује министарство надлежно за послове образовања и васпитања (у даљем тексту: Министарство).</p>
			<p class="Basic-Paragraph">Конкурс из става 1. овог члана садржи нарочито: услове за пријем студената у одмаралиште, назив и седиште одмаралишта, критеријуме за утврђивање редоследа кандидата, поступак спровођења конкурса, број места који се додељују универзитетима, обавештење о потребним документима и роковима за пријављивање на конкурс.</p>
			<p class="Basic-Paragraph">Конкурс из става 1. овог члана обавезно садржи обавештење о томе да ће се достављање одлуке о праву на одмор и додатне активности извршити њеним објављивањем на огласној табли или званичној интернет страници одмаралишта, односно одговарајуће организације за спровођење конкурса.</p>
			<p class="Basic-Paragraph">Студенти са посебним потребама који конкуришу за одмор и додатне активности, поред редовне документације, прилажу потврду студентске поликлинике, односно надлежне здравствене установе из места студирања.</p>
			<p class="Basic-Paragraph">Број расположивих капацитета одмаралишта утврђује се конкурсом.</p>
			<p class="bold">Подношење пријаве</p>
			<p class="clan">Члан 8.</p>
			<p class="Basic-Paragraph">Кандидат за одмор и додатне активности у одмаралишту подноси пријаву са потребном конкурсном документацијом одмаралишту, односно одговарајућој организацији за спровођење конкурса у складу са обавештењем у конкурсу.</p>
			<p class="bold">Број места која се додељују универзитетима</p>
			<p class="clan">Члан 9.</p>
			<p class="Basic-Paragraph">Број места који се додељује универзитетима утврђује се конкурсом сваке школске године.</p>
			<p class="Basic-Paragraph">Ранг листа за пријем у одмаралиште ради се посебно за сваки универзитет.</p>
			<p class="Basic-Paragraph">Расподела места се врши за наредни месец до броја слободних капацитета у том месецу.</p>
			<p class="bold">Одлука о праву на одмор и додатне активности </p>
			<p class="clan">Члан 10.</p>
			<p class="Basic-Paragraph">Одлуку о праву на одмор и додатне активности доноси комисија коју формира министар надлежан за послове образовања и васпитања (у даљем тексту: министар) и то полазећи од равномерне заступљености универзитета. </p>
			<p class="Basic-Paragraph">Одлука из става 1. овог члана доноси се најкасније до 10-ог дана у месецу за наредни месец.</p>
			<p class="Basic-Paragraph">На одлуку комисије, студент има право жалбе министру у року од осам дана од дана објављивања одлуке.</p>
			<p class="Basic-Paragraph">О жалби из става 3. овог правилника одлучује министар у року од 15 дана од дана пријема жалбе.</p>
			<p class="Basic-Paragraph">Одлука из става 4. овог члана коначна је.</p>
			<p class="bold">Трајање одмора и додатних активности</p>
			<p class="clan">Члан 11.</p>
			<p class="Basic-Paragraph">Студенту се у одмаралишту обезбеђују смештај, исхрана од три оброка дневно, одмор и додатне активности: културне, уметничке, спортске и рекреативне активности, информисање и активности из области неформалног образовања, у складу са могућностима одмаралишта.</p>
			<p class="Basic-Paragraph">Студенту се обезбеђује одмор у одмаралишту једном годишње у смени која траје седам дана.</p>
			<p class="Basic-Paragraph">Студенту се обезбеђују додатне активности у одмаралишту једном годишње у смени која траје 10 дана, а изузетно два пута годишње уз потврду студентске поликлинике, односно надлежне здравствене установе из места студирања. </p>
			<p class="bold">Висина учешћа студента у трошковима одмора и додатних активности </p>
			<p class="clan">Члан 12.</p>
			<p class="Basic-Paragraph">Студент учествује у обезбеђивању трошкова одмора и додатних активности у висини до 30% економске цене.</p>
			<p class="Basic-Paragraph">Висина учешћа студента у трошковима из става 1. овог члана утврђује се решењем министра.</p>
			<p class="bold">Ступање на снагу</p>
			<p class="clan">Члан 13.</p>
			<p class="Basic-Paragraph">Даном ступања на снагу овог правилника престаје да важи Правилник о одмору и опоравку студената („Службени гласник РС”, број 63/11).</p>
			<p class="clan">Члан 14.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од школске 2019/2020. године.</p>
			<p class="potpis">Број 110-00-88/2019-05</p>
			<p class="potpis">У Београду, 13. маја 2019. године</p>
			<p class="potpis">Министар, </p>
			<p class="potpis"><span class="bold">Младен Шарчевић, </span>с.р.</p>
	</div>


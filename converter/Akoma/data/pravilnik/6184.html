


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 49. став 2, члана 50. и члана 239. Закона о ваздушном саобраћају („Службени гласник РС”, бр. 73/10, 57/11, 93/12, 45/15 и 66/15 – др. закон), </p>
				<p>Директор Директората цивилног ваздухопловства Републике Србије, уз сагласност министра одбране, доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о пружању услуга информисања ваздухоплова у лету и употреби израза на српском језику</p>
				<p class="auto-style1">"Службени гласник РС", број 39 од 15. априла 
				2016.</p>
				<p class="naslov">&nbsp;</p>
				<p class="bold">Предмет Правилника</p>
				<p class="clan">Члан 1.</p>
				<p>Овим правилником се прописује начин на који се пружају услуге информисања ваздухоплова у лету, као и изрази на српском језику који се користе при пружању услуга информисања ваздухоплова у лету. </p>
				<p>Овим правилником се, уз прилагођавање праву Републике Србије, преузима Секција 9 Анекса Спроведбене уредбе Комисије (ЕУ) бр. 923/2012 од 26. септембра 2012. године.</p>
				<p class="bold">Значење појединих израза</p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење:</p>
				<p>1)<span class="italik"> аеродром (aerodrome)</span> је свако дефинисано подручје (укључујући све објекте, инсталације и опрему) на копну или на води или на фиксној, приобалној или плутајућој структури, које је у целини или делимично намењено за слетање, полетање и кретање ваздухоплова;</p>
				<p>2)<span class="italik"> аеродромска контрола летења</span> <span class="italik">(aerodrome control tower)</span> је јединица контроле летења успостављена за пружање услуге контроле летења за аеродромски саобраћај;</p>
				<p>3)<span class="italik"> аеродромска саобраћајна зона (aerodrome traffic zone, ATZ)</span> је ваздушни простор одређених димензија успостављен око аеродрома ради заштите аеродромског саобраћаја;</p>
				<p>4)<span class="italik"> АIRМЕТ</span> <span class="italik">информација</span> <span class="italik">(AIRMET information)</span> је информација коју издаје биро за метеоролошко бдење, а која се односи на јављање или очекивано јављање одређених метеоролошких појава на рути, које могу да утичу на безбедност летења ваздухоплова на малим висинама;</p>
				<p>5)<span class="italik"> алтернативни аеродром (аlternate aerodrome)</span> је аеродром према којем ваздухоплов може да настави лет ако даљи лет према аеродрому одредишта није могућ или се не препоручује;</p>
				<p>6)<span class="italik"> ATIS</span> (<span class="italik">automatic terminal information service) </span>је скраћеница која се употребљава да означи аутоматско емитовање терминалних информација;</p>
				<p>7) <span class="italik">ваздухоплов</span> <span class="italik">(aircraft)</span> је свака направа која се одржава у атмосфери услед реакције ваздуха, осим реакције ваздуха који се одбија од површине земље;</p>
				<p>8)<span class="italik"> ваздушни саобраћај (air traffic)</span> чине сви ваздухоплови који лете или се крећу по маневарским површинама аеродрома;</p>
				<p>9) <span class="italik">видљивост (visibility)</span> у ваздухопловству подразумева веће од следећа два растојања:</p>
				<p>(1) највеће растојање са ког се црни објекат погодних димензија, смештен близу земље, може видети и препознати када се посматра наспрам светле позадине,</p>
				<p>(2) највеће растојање са ког се у околини могу видети и идентификовати светла јачине 1.000 <span class="italik">cd</span> наспрам неосветљене позадине;</p>
				<p>10)<span class="italik"> видљивост полетно-слетне стазе</span> <span class="italik">(runway visual range, RVR)</span> је удаљеност до које пилот ваздухоплова који се налази на оси полетно-слетне стазе види ознаке на њеној површини, односно светла која означавају полетно-слетну стазу или њену осу;</p>
				<p>11)<span class="italik"> вођа ваздухоплова (pilot-in-command)</span> је пилот који, по правилу, управља ваздухопловом и одговара за лет у целини;</p>
				<p>12)<span class="italik"> VFR </span>је скраћеница која се употребљава да означи правила визуелног летења;</p>
				<p>13)<span class="italik"> VFR лет (VFR flight)</span> је лет изведен у складу са правилима визуелног летења;</p>
				<p>14) <span class="italik">јединица за пружање услуга у ваздушном саобраћају – ATS јединица (air traffic services unit – ATS unit) </span>је општи назив који може да упућује на јединице које пружају услуге контроле летења, услуге информисања ваздухоплова у лету, услуге узбуњивања или саветодавне услуге;</p>
				<p>15)<span class="italik"> јединица контроле летења (air traffic control unit)</span> je општи термин који значи различито, центар обласне контроле летења, јединицу прилазне контроле летења или аеродромску контролу летења;</p>
				<p>16)<span class="italik"> oблак од оперативног значаја</span> <span class="italik">(cloud of operational significance) </span>је облак чија је база испод 1.500 <span class="italik">m</span> (5.000 <span class="italik">ft</span>) или испод највише минималне секторске висине, зависно од тога која је вредност већа или кумулонимбус (<span class="italik">CB</span>)<span class="italik"> </span>или кумулус конгестус (<span class="italik">TCU</span>) на било којој висини;</p>
				<p>17)<span class="italik"> област информисања ваздухоплова у лету (flight information region, FIR)</span> је ваздушни простор одређених димензија у којем се пружају услуге информисања ваздухоплова у лету и узбуњивања;</p>
				<p>18)<span class="italik"> оператер аеродрома</span> је свако правно или физичко лице које управља аеродромом и има сертификат, дозволу за коришћење или сагласност за коришћење аеродрома;</p>
				<p>19)<span class="italik"> оператер ваздухоплова</span> је свако правно или физичко лице које користи или намерава да користи један или више ваздухоплова;</p>
				<p>20) <span class="italik">план лета</span> <span class="italik">(flight plan) </span>је скуп података и информација о намераваном лету или делу лета ваздухоплова, који се достављају јединицама пружаоца услуга у ваздушном саобраћају;</p>
				<p>21) <span class="italik">прогноза времена</span> <span class="italik">(forecast)</span> је извештај о очекиваним метеоролошким условима за одређено време или период и за одређену област или део ваздушног простора;</p>
				<p>22)<span class="italik"> површина за кретање ваздухоплова (movement area) </span>је<span class="italik"> </span>део аеродрома који се користи за полетање, слетање и кретање ваздухоплова по земљи, а који се састоји од маневарске површине и платформе/платформи;</p>
				<p>23)<span class="italik"> полетно-слетна стаза (runway) </span>је дефинисана правоугаона површина на аеродрому на копну која је намењена за слетање и полетање ваздухоплова;</p>
				<p>24) <span class="italik">прелазни ниво</span> <span class="italik">(transition level) </span>је најнижи употребљиви ниво лета изнад прелазне апсолутне висине;</p>
				<p>25)<span class="italik"> SIGMET информација (SIGMET information)</span> је информација коју издаје биро за метеоролошко бдење, а која се односи на јављање или очекивано јављање одређених временских појава на рути које могу да утичу на безбедност летења ваздухоплова;</p>
				<p>26) <span class="italik">слободни балон без посаде</span> <span class="italik">(unmanned free balloon)</span> је ваздухоплов лакши од ваздуха, без посаде и других лица и без сопственог погона, у слободном лету; </p>
				<p>27)<span class="italik"> услуге информисања ваздухоплова у лету (flight information service, FIS)</span> су услуге које се пружају ради давања савета и информација корисних за безбедно и ефикасно одвијање летова;</p>
				<p>28) <span class="italik">услуга прилазне контроле летења (approach control service)</span> је услуга контроле летења за контролисане летове у доласку и одласку;</p>
				<p>29)<span class="italik"> услуге у ваздушном саобраћају</span> <span class="italik">(air traffic service, ATS) </span>је општи назив који може да упућује на услуге информисања ваздухоплова у лету, услуге узбуњивања, саветодавне услуге у ваздушном саобраћају или услуге контроле летења (обласна, прилазна или аеродромска контрола летења);</p>
				<p>30)<span class="italik"> услуге узбуњивања</span> <span class="italik">(alerting service) </span>су услуге које се пружају у сврху обавештавања надлежних организација о ваздухоплову у стању нужде, ради покретања акције трагања и спасавања и пружања помоћи тим организацијама, ако је то потребно;</p>
				<p>31)<span class="italik"> услуге контроле летења (air traffic control service) </span>су услуге које се пружају ради:</p>
				<p>(1) спречавања судара:</p>
				<p>– између ваздухоплова; и</p>
				<p>– на маневарским површинама између ваздухоплова и препрека; и</p>
				<p>(2) обезбеђивања експедитивности и уредности протока ваздушног саобраћаја;</p>
				<p>32) <span class="italik">QNH</span> је кодна ознака за вредност атмосферског притиска сведеног на средњи ниво мора по стандардној атмосфери.</p>
				<p class="bold">Информисање ваздухоплова у лету</p>
				<p class="clan">Члан 3.</p>
				<p>Информисање ваздухоплова у лету је давање савета и обавештења потребних за безбедно одвијање лета који се нарочито односе на стање аеродрома, метеоролошке услове, стање радионавигационих средстава и остале информације које су битне за одвијање лета.</p>
				<p>Услуге информисања ваздухоплова у лету пружа пружалац услуга који испуњава услове прописане законом којим се уређује ваздушни саобраћај и услове прописане прописом којим се уређује начин издавања и важења сертификата за пружање услуга у ваздушној пловидби.</p>
				<p>Услуге информисања ваздухоплова у лету се пружају у оквиру области информисања ваздухоплова у лету.</p>
				<p class="bold">Примена</p>
				<p class="clan">Члан 4.</p>
				<p>Услуге информисања ваздухоплова у лету пружају одговарајуће јединице за пружање услуга у ваздушном саобраћају (у даљем тексту:<span class="italik"> ATS</span> јединице) свим ваздухопловима на које те информације могу да утичу, а:</p>
				<p>1) којима су обезбеђенe услугe контроле летења; или</p>
				<p>2) који су на неки други начин познати <span class="italik">ATS</span> јединицама.</p>
				<p>Пружање услуга информисања ваздухоплова у лету не ослобађа вођу ваздухоплова било какве одговорности и вођа ваздухоплова доноси коначну одлуку о прихватању предлога за промену плана лета.</p>
				<p>Ако <span class="italik">ATS</span> јединице пружају услуге информисања ваздухоплова у лету и услуге контроле летења, пружање услуга контроле летења има предност у односу на пружање услуга информисања ваздухоплова у лету кад год то пружање услуга контроле летења захтева.</p>
				<p>Јединице контроле летења не пружају услуге информисања ваздухоплова у лету у активним аеродромским саобраћајним зонама (<span class="italik">ATZ</span>).<span class="italik"> </span></p>
				<p class="bold">Обим услуга информисања ваздухоплова у лету</p>
				<p class="clan">Члан 5.</p>
				<p>Услуге информисања ваздухоплова у лету укључују следеће значајне информације:</p>
				<p>1) <span class="italik">SIGМЕТ</span> и <span class="italik">АIRМЕТ</span> информације;</p>
				<p>2) информације о прееруптивној активности вулкана, ерупцији вулкана и облаку вулканског пепела;</p>
				<p>3) информације о испуштању у атмосферу радиоактивних и токсичних материја;</p>
				<p>4) информације везане за промену доступности радионавигационих средстава;</p>
				<p>5) информације о промени услова на аеродромима, њиховим средствима и објектима, укључујући информације о стању аеродромских површина за кретање ваздухоплова када су под снегом, ледом или значајнијом количином воде;</p>
				<p>6) информације о слободним балонима без посаде;</p>
				<p>7) све друге информације које могу да утичу на безбедност.</p>
				<p>Поред информација из става 1. овог члана, услуге информисања ваздухоплова у лету обухватају и следеће:</p>
				<p>1) извештаје о тренутним или прогнозираним временским условима на аеродрому полетања, аеродрому слетања и алтернативним аеродромима;</p>
				<p>2) информације о постојању опасности од судара које се пружају ваздухопловима који лете у ваздушном простору класе <span class="italik">C</span>, <span class="italik">D</span>, <span class="italik">Е</span>, <span class="italik">F </span>и <span class="italik">G</span>;</p>
				<p>3) за летове изнад водених површина, у мери у којој је то изводљиво и ако то затражи пилот ваздухоплова, све расположиве информације у вези пловних објеката који се налазе на површини у тој области (нпр. позивни знак, позиција, стварна путања, брзина и сл.).</p>
				<p>За <span class="italik">VFR</span> летове, пружање услуга информисања ваздухоплова у лету, поред информација из става 1. овог члана, обухвата и пружање расположивих информација о саобраћају и временским условима дуж руте који могу да онемогуће летење по <span class="italik">VFR</span> правилима.</p>
				<p class="bold">Пренос података приликом пружања услуга информисања ваздухоплова у лету </p>
				<p class="clan">Члан 6.</p>
				<p>Метеоролошки подаци и оперативни подаци у вези са радионавигационим средствима и аеродромима који су обухваћени пружањем услуга информисања ваздухоплова у лету преносе се по садржају и редоследу који је прописан међународним стандардима у зависности од фазе лета и могу се емитовати путем радио-везе и <span class="italik">АTIS</span>.</p>
				<p class="bold">ATIS</p>
				<p class="clan">Члан 7.</p>
				<p><span class="italik">ATIS</span> представља<span class="italik"> </span>аутоматску дистрибуцију података о актуелним информацијама за ваздухоплове у доласку и одласку, која се врши у току 24 сата или одређеног временског интервала у току дана. </p>
				<p><span class="italik">ATIS</span> може да буде говорни <span class="italik">ATIS </span>и <span class="italik">D-ATIS</span>.</p>
				<p>Говорни <span class="italik">ATIS</span> је дистрибуција <span class="italik">ATIS</span> информација путем континуиране и понављајуће говорне емисије и пружа се на аеродромима на којима постоји потреба да се смањи оптерећење у комуникацији на <span class="italik">ATS VHF </span>ваздух-земља комуникационим каналима.</p>
				<p><span class="italik">D-ATIS</span> је дистрибуција <span class="italik">ATIS </span>информација путем <span class="italik">data link</span>.</p>
				<p>Ако <span class="italik">D-ATIS </span>допуњава постојећи говорни <span class="italik">ATIS, </span>информација <span class="italik">D-ATIS </span>мора да буде идентична говорном <span class="italik">ATIS</span> по садржају и формату.</p>
				<p class="bold">Употреба АТIS порука</p>
				<p class="clan">Члан 8.</p>
				<p>Надлежна <span class="italik">ATS</span> јединица преноси расположиве информације из <span class="italik">АТIS</span> поруке на захтев посаде ваздухоплова.</p>
				<p>У случају емитовања говорне <span class="italik">АТIS</span> и/или <span class="italik">D-АТIS</span> поруке,<span class="italik"> </span>након успостављања комуникације са надлежном <span class="italik">ATS </span>јединицом која пружа услугу прилазне контроле летења или аеродромске контроле летења,<span class="italik"> </span>посада ваздухоплова потврђује пријем <span class="italik">АТIS</span> поруке.</p>
				<p>Приликом одговарања ваздухоплову који је потврдио пријем <span class="italik">АТIS</span> поруке, надлежна <span class="italik">ATS </span>јединица пружа ваздухоплову податак о тренутној вредности <span class="italik">QNH</span> притиска.</p>
				<p>Информације садржане у важећој <span class="italik">АТIS</span> поруци, чији је пријем потврдио ваздухоплов на који се односи, не морају да буду укључене у поруци ваздухоплову, изузев податка о тренутној вредности <span class="italik">QNH</span> притиска.</p>
				<p>Ако ваздухоплов потврди пријем <span class="italik">АТIS</span> поруке која више није важећа, сваки део информације који захтева ажурирање преноси се ваздухоплову без одлагања.</p>
				<p class="bold">АТIS за ваздухоплове у доласку и одласку</p>
				<p class="clan">Члан 9.</p>
				<p><span class="italik">АТIS </span>поруке за ваздухоплове у доласку и одласку садрже следеће информације по наведеном редоследу:</p>
				<p>1) назив аеродрома;</p>
				<p>2) индикатор доласка и/или одласка;</p>
				<p>3) тип уговора, ако се комуникација одвија путем <span class="italik">D-АТIS</span> порука;</p>
				<p>4) ознаку;</p>
				<p>5) време осматрања, ако је потребно;</p>
				<p>6) врсту прилаза који се очекује;</p>
				<p>7) полетно-слетну стазу у употреби; </p>
				<p>8) информације о стању полетно-слетне стазе и, по потреби, услове кочења;</p>
				<p>9) време чекања, по потреби;</p>
				<p>10) прелазни ниво, ако је примењиво;</p>
				<p>11) друге неопходне оперативне информације;</p>
				<p>12) смер и брзину приземног ветра, укључујући битне варијације и, ако су на располагању, сензоре за приземни ветар који се односе тачно на делове полетно-слетне стазе у употреби и ако ту информацију захтевају оператери ваздухоплова, ознаку полетно-слетне стазе и дела полетно-слетне стазе на који се информација односи;</p>
				<p>13) видљивост и, ако је примењиво, <span class="italik">RVR</span>;</p>
				<p>14) осмотрене метеоролошке појаве у садашњем времену;</p>
				<p>15) облаке од оперативног значаја; вертикалну видљивост, ако је на располагању, у случају када је небо невидљиво;</p>
				<p>16) температуру ваздуха;</p>
				<p>17) температуру тачке росе;</p>
				<p>18) <span class="italik">QNH</span>;</p>
				<p>19) сваку расположиву информацију о значајним метеоролошким појавама у области прилажења и пењања, укључујући нагле промене смера и брзине ветра и сваку информацију о претходној промени времена од оперативног значаја;</p>
				<p>20) тренд прогнозе, ако су доступне; </p>
				<p>21) посебне <span class="italik">АТIS </span>инструкције. </p>
				<p>Уместо елемената из става 1. тач. 13)–15) овог члана користи се појам „<span class="italik">CAVOK</span>” ако у тренутку осматрања истовремено постоје следећи услови:</p>
				<p>1) видљивост је 10 km или већа, а није испуњен критеријум за извештавање о вредности минималне видљивости;</p>
				<p>2) нема облака од оперативног значаја;</p>
				<p>3) нема метеоролошких појава значајних за ваздухопловство.</p>
				<p class="bold">АТIS за ваздухоплове у доласку </p>
				<p class="clan">Члан 10.</p>
				<p><span class="italik">АТIS </span>поруке за ваздухоплове у доласку садрже следеће информације по наведеном редоследу:</p>
				<p>1) назив аеродрома;</p>
				<p>2) индикатор доласка;</p>
				<p>3) тип уговора, ако се комуникација одвија путем <span class="italik">D-АТIS</span> порука;</p>
				<p>4) ознаку;</p>
				<p>5) време осматрања, ако је потребно;</p>
				<p>6) врсту прилаза који се очекује;</p>
				<p>7) главну полетно-слетну стазу; </p>
				<p>8) информације о стању полетно-слетне стазе и, по потреби, услове кочења;</p>
				<p>9) време чекања, по потреби;</p>
				<p>10) прелазни ниво, ако је примењиво;</p>
				<p>11) друге оперативне информације од важности;</p>
				<p>12) смер и брзину приземног ветра, укључујући битне варијације и, ако су на располагању, сензоре за приземни ветар који се односе тачно на делове полетно-слетне стазе у употреби и ако ту информацију захтевају оператери ваздухоплова, ознаку полетно-слетне стазе и дела полетно-слетне стазе на који се информација односи;</p>
				<p>13) видљивост и, ако је примењиво, <span class="italik">RVR</span>;</p>
				<p>14) осмотрене метеоролошке појаве у садашњем времену;</p>
				<p>15) облаке од оперативног значаја; вертикалну видљивост, ако је на располагању, у случају када је небо невидљиво;</p>
				<p>16) температуру ваздуха;</p>
				<p>17) температуру тачке росе;</p>
				<p>18) <span class="italik">QNH</span>;</p>
				<p>19) сваку расположиву информацију о значајним метеоролошким појавама у области прилажења, укључујући нагле промене смера и брзине ветра и сваку информацију о претходној промени времена од оперативног значаја;</p>
				<p>20) тренд прогнозе, ако су доступне; </p>
				<p>21) посебне <span class="italik">АТIS </span>инструкције.</p>
				<p>Уместо елемената из става 1. тач. 13)–15) овог члана користи се појам „<span class="italik">CAVOK</span>” ако у тренутку осматрања истовремено постоје следећи услови:</p>
				<p>1) видљивост је 10 km или већа, а није испуњен критеријум за извештавање о вредности минималне видљивости;</p>
				<p>2) нема облака од оперативног значаја;</p>
				<p>3) нема метеоролошких појава значајних за ваздухопловство.</p>
				<p class="bold">АТIS за ваздухоплове у одласку </p>
				<p class="clan">Члан 11.</p>
				<p><span class="italik">АТIS </span>поруке за ваздухоплове у одласку садрже следеће информације по наведеном редоследу:</p>
				<p>1) назив аеродрома;</p>
				<p>2) индикатор одласка;</p>
				<p>3) тип уговора, ако се комуникација одвија путем <span class="italik">D-АТIS</span> поруке;</p>
				<p>4) ознаку;</p>
				<p>5) време осматрања, ако је потребно;</p>
				<p>6) полетно-слетну стазу која се користи за полетање; </p>
				<p>7) информације о стању полетно-слетне стазе и, по потреби, услове кочења;</p>
				<p>8) кашњење у одласку, ако је примењиво;</p>
				<p>9) прелазни ниво, ако је примењиво;</p>
				<p>10) друге оперативне информације од важности;</p>
				<p>11) смер и брзину приземног ветра, укључујући битне варијације и, ако су на располагању, сензоре за приземни ветар који се односе тачно на делове полетно-слетне стазе у употреби и ако ту информацију захтевају оператери ваздухоплова, ознаку полетно-слетне стазе и дела полетно-слетне стазе на који се информација односи;</p>
				<p>12) видљивост и, када је примењиво, <span class="italik">RVR</span>;</p>
				<p>13) осмотрене метеоролошке појаве у садашњем времену;</p>
				<p>14) облаке од оперативног значаја; вертикалну видљивост, ако је на располагању, у случају када је небо невидљиво;</p>
				<p>15) температуру ваздуха; </p>
				<p>16) температуру тачке росе;</p>
				<p>17) <span class="italik">QNH</span>;</p>
				<p>18) сваку расположиву информацију о значајним метеоролошким појавама у области пењања, укључујући нагле промене смера и брзине ветра;</p>
				<p>19) тренд прогнозе, ако су доступне; </p>
				<p>20) посебне <span class="italik">АТIS </span>инструкције. </p>
				<p>Уместо елемената из става 1. тач. 12)–14) овог члана користи се појам „<span class="italik">CAVOK</span>” ако у тренутку осматрања истовремено постоје следећи услови:</p>
				<p>1) видљивост је 10 km или већа, а није испуњен критеријум за извештавање о вредности минималне видљивости;</p>
				<p>2) нема облака од оперативног значаја;</p>
				<p>3) нема метеоролошких појава значајних за ваздухопловство.</p>
				<p class="bold">Употреба израза при пружању услуга информисања ваздухоплова у лету</p>
				<p class="clan">Члан 12.</p>
				<p>Приликом пружања услуга информисања ваздухоплова у лету користе се изрази стандардне фразеологије на енглеском језику.</p>
				<p>Изрази стандардне фразеологије на енглеском језику се користе у складу са међународним стандардима и препорученом праксом из Анекса 10 (Књига 2) Конвенције о међународном цивилном ваздухопловству (Чикашка конвенција) и <span class="italik">ICAO</span> Документa <span class="italik">PANS-ATM</span> број 4444 (Поступци за пружање услуга у ваздушној пловидби – Управљање ваздушним саобраћајем), који су доступни на званичној интернет страници Међународне организације цивилног ваздухопловства (<span class="italik">ICAO</span>).</p>
				<p>Изузетно од става 1. овог члана, услуге информисања ваздухоплова у лету могу да се пружају на српском језику, ако је тај језик разумљив странама које пружају услугу и странама којима се услуга пружа.</p>
				<p>Основни изрази на српском језику који се употребљавају при пружању услуга информисања ваздухоплова у лету дати су у Прилогу који је одштампан уз овај правилник и чини његов саставни део.</p>
				<p class="bold">Информисање ваздухоплова на аеродромима на којима није успостављена ATS јединица</p>
				<p class="clan">Члан 13.</p>
				<p>Оператер аеродрома на којем није успостављена <span class="italik">ATS</span> јединица је дужан да одреди лице за координацију са надлежном јединицом контроле летења, које је одговорно за активирање и деактивирање аеродромске саобраћајне зоне (<span class="italik">ATZ</span>).</p>
				<p>Лице задужено за координацију са надлежном јединицом контроле летења се одређује и на аеродрому на коме је успостављена <span class="italik">ATS</span> јединица, ако се летачке активности обављају ван радног времена <span class="italik">ATS</span> јединице.</p>
				<p>Лице задужено за координацију са надлежном јединицом контроле летења путем радио-везе преноси корисницима аеродромске саобраћајне зоне информације о свим активностима од оперативног значаја у аеродромскoj саобраћајнoj зони.</p>
				<p class="bold">Ступање Правилника на снагу</p>
				<p class="clan">Члан 14.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">Број 7/1-01-0005/2016-0004</p>
				<p class="auto-style2">У Београду, 25. марта 2016. године</p>
				<p class="auto-style2">Директор,</p>
				<p class="auto-style2"><span class="bold">Мирјана Чизмаров, </span>с.р.</p>
				<p class="potpis"><span class="bold">Прилог</span></p>
				<p class="bold">Основни изрази на српском језику који се употребљавају при пружању услуга информисања ваздухоплова у лету</p>
				<table class="tabela-sa-borderom">
					<tbody>
						<tr>
							<td>
								<p>Израз</p>
							</td>
							<td>
								<p>Значење на <br>енглеском језику</p>
							</td>
							<td>
								<p>Значење</p>
							</td>
						</tr>
						<tr>
							<td>
								<p>потврдите</p>
							</td>
							<td>
								<p><span class="italik">acknowledge</span></p>
							</td>
							<td>
								<p>Ставите ми до знања да сте примили и схватили ову поруку</p>
							</td>
						</tr>
						<tr>
							<td>
								<p>да</p>
							</td>
							<td>
								<p><span class="italik">affirm</span></p>
							</td>
							<td>
								<p>Да</p>
							</td>
						</tr>
						<tr>
							<td>
								<p>одобрено</p>
							</td>
							<td>
								<p><span class="italik">approved</span></p>
							</td>
							<td>
								<p>Имате одобрење за предложену акцију</p>
							</td>
						</tr>
						<tr>
							<td>
								<p>прекид</p>
							</td>
							<td>
								<p><span class="italik">break</span></p>
							</td>
							<td>
								<p>Овим указујем на прекид између делова поруке</p>
								<p>(користи се када не постоји јасна разлика између текста и других делова поруке)</p>
							</td>
						</tr>
						<tr>
							<td>
								<p>прекид прекид</p>
							</td>
							<td>
								<p><span class="italik">break break</span></p>
							</td>
							<td>
								<p>Овим указујем на прекид између порука које се преносе различитим ваздухопловима у веома оптерећеном окружењу</p>
							</td>
						</tr>
						<tr>
							<td>
								<p>поништите</p>
							</td>
							<td>
								<p><span class="italik">cancel</span></p>
							</td>
							<td>
								<p>Поништавам претходну инструкцију или одобрење</p>
							</td>
						</tr>
						<tr>
							<td>
								<p>проверите</p>
							</td>
							<td>
								<p><span class="italik">check</span></p>
							</td>
							<td>
								<p>Проверите (систем или процедуру)</p>
								<p>(не користи се ни у једном другом контексту; уобичајено се не очекује одговор)</p>
							</td>
						</tr>
						<tr>
							<td>
								<p>дозвољено</p>
							</td>
							<td>
								<p><span class="italik">cleared</span></p>
							</td>
							<td>
								<p>Дозвољено вам је да наставите под следећим условима</p>
							</td>
						</tr>
						<tr>
							<td>
								<p>потврдите</p>
							</td>
							<td>
								<p><span class="italik">confirm</span></p>
							</td>
							<td>
								<p>Захтевам потврду (одобрења, инструкције, акције, информације)</p>
							</td>
						</tr>
						<tr>
							<td>
								<p>кoнтактирајте</p>
							</td>
							<td>
								<p><span class="italik">contact</span></p>
							</td>
							<td>
								<p>Успоставите контакт са...</p>
							</td>
						</tr>
						<tr>
							<td>
								<p>тачно</p>
							</td>
							<td>
								<p><span class="italik">correct</span></p>
							</td>
							<td>
								<p>Тачно или исправно</p>
							</td>
						</tr>
						<tr>
							<td>
								<p>исправка</p>
							</td>
							<td>
								<p><span class="italik">correction</span></p>
							</td>
							<td>
								<p>Направљена је грешка у овом преносу (или поруци). Исправна верзија гласи…</p>
							</td>
						</tr>
						<tr>
							<td>
								<p>занемарите</p>
							</td>
							<td>
								<p><span class="italik">disregard</span></p>
							</td>
							<td>
								<p>Занемарите претходну инструкцију</p>
							</td>
						</tr>
						<tr>
							<td>
								<p>како ме чујете?</p>
							</td>
							<td>
								<p><span class="italik">how do you read?</span></p>
							</td>
							<td>
								<p>Колико је моје емитовање разумљиво?</p>
							</td>
						</tr>
						<tr>
							<td>
								<p>понављам</p>
							</td>
							<td>
								<p><span class="italik">I say again</span></p>
							</td>
							<td>
								<p>Понављам да би било јасније или наглашавам</p>
							</td>
						</tr>
						<tr>
							<td>
								<p>задржите</p>
							</td>
							<td>
								<p><span class="italik">maintain</span></p>
							</td>
							<td>
								<p>Наставите у складу са наведеним инструкцијама или у буквалном смислу нпр. задржи (настави) <span class="italik">VFR</span></p>
							</td>
						</tr>
						<tr>
							<td>
								<p>слушајте</p>
							</td>
							<td>
								<p><span class="italik">monitor</span></p>
							</td>
							<td>
								<p>Слушајте фреквенцију</p>
							</td>
						</tr>
						<tr>
							<td>
								<p>не</p>
							</td>
							<td>
								<p><span class="italik">negative</span></p>
							</td>
							<td>
								<p>Не, није дозвољено, нетачно или немогуће</p>
							</td>
						</tr>
						<tr>
							<td>
								<p>готово</p>
							</td>
							<td>
								<p><span class="italik">over</span></p>
							</td>
							<td>
								<p>Мој пренос је готов и од тебе очекујем одговор</p>
								<p>Напомена: уобичајено се не користи у <span class="italik">VHF</span></p>
								<p>комуникацији.</p>
							</td>
						</tr>
						<tr>
							<td>
								<p>крај</p>
							</td>
							<td>
								<p><span class="italik">out</span></p>
							</td>
							<td>
								<p>Крај поруке, не очекујем одговор</p>
								<p>Напомена: уобичајено се не користи у <span class="italik">VHF </span>комуникацији.</p>
							</td>
						</tr>
						<tr>
							<td>
								<p>поновите пријем</p>
							</td>
							<td>
								<p><span class="italik">read back</span></p>
							</td>
							<td>
								<p>Поновите све или део ове поруке тачно као што сте примили</p>
							</td>
						</tr>
						<tr>
							<td>
								<p>измена <br>дозвољеног</p>
							</td>
							<td>
								<p><span class="italik">recleared</span></p>
							</td>
							<td>
								<p>Направљена је измена у односу на претходно издато одобрење, ново одобрење превазилази претходно одобрење или један његов део</p>
							</td>
						</tr>
						<tr>
							<td>
								<p>jaвите</p>
							</td>
							<td>
								<p><span class="italik">report</span></p>
							</td>
							<td>
								<p>Доставите ми информацију о ...</p>
							</td>
						</tr>
						<tr>
							<td>
								<p>захтевам</p>
							</td>
							<td>
								<p><span class="italik">request</span></p>
							</td>
							<td>
								<p>Волео бих да знам/добијем</p>
							</td>
						</tr>
						<tr>
							<td>
								<p>разумем</p>
							</td>
							<td>
								<p><span class="italik">roger</span></p>
							</td>
							<td>
								<p>Примио сам целу претходну информацију</p>
								<p>Напомена: Ни у ком случају се не користи у одговору на питање којим се захтева понављање пријема или као директан одговор којим се врши потврда или негирање.</p>
							</td>
						</tr>
						<tr>
							<td>
								<p>поновите</p>
							</td>
							<td>
								<p><span class="italik">say again</span></p>
							</td>
							<td>
								<p>Поновите све или следећи део ваше последње поруке</p>
							</td>
						</tr>
						<tr>
							<td>
								<p>говорите спорије</p>
							</td>
							<td>
								<p><span class="italik">speak slower</span></p>
							</td>
							<td>
								<p>Смањите брзину говора</p>
								<p>Напомена: При нормалној брзини говора број речи у минути не прелази 100. Када се порука преноси до ваздухоплова и њен садржај се снима, брзина говора се смањује како би се омогућило њено записивање. Мања пауза која претходи или следи након бројева чини их лакшим за разумевање.</p>
							</td>
						</tr>
						<tr>
							<td>
								<p>чекајте</p>
							</td>
							<td>
								<p><span class="italik">standby</span></p>
							</td>
							<td>
								<p>Чекај, јавићу ти се</p>
								<p>Напомена: Позивалац ће уобичајено успоставити нови контакт уколико је кашњење дуже. Фраза „чекај” не представља одобрење нити одбијање.</p>
							</td>
						</tr>
						<tr>
							<td>
								<p>не могу</p>
							</td>
							<td>
								<p><span class="italik">unable</span></p>
							</td>
							<td>
								<p>Не могу да испуним захтев, инструкцију или одобрење</p>
								<p>Напомена: након фразе „не могу” уобичајено се наводи разлог.</p>
							</td>
						</tr>
						<tr>
							<td>
								<p>поступићу </p>
							</td>
							<td>
								<p><span class="italik">wilco</span></p>
							</td>
							<td>
								<p>Разумем твоју поруку и поступићу по њој (скраћеница од <span class="italik">„will comply”</span>)</p>
							</td>
						</tr>
						<tr>
							<td>
								<p>предаја два пута</p>
							</td>
							<td>
								<p><span class="italik">words twice</span></p>
							</td>
							<td>
								<p>Као захтев: Комуникација је отежана. Молим вас поновите сваку реч или групу речи два пута. </p>
								<p>Као информација: Пошто је комуникација отежана, сваку реч или групу речи у овој поруци поновите два пута.</p>
							</td>
						</tr>
					</tbody>
				</table>
	</div>


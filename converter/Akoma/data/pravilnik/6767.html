


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
.auto-style2 {
	text-align: center;
}
.auto-style3 {
	font-weight: bold;
	text-indent: 2.4rem;
	text-align: center;
	margin: 0 0 0 0;
}
</style>


	<div class="story">
				<p>На основу члана 65. Закона о заштити становништва од заразних болести („Службени гласник РС”, број 15/16), </p>
				<p>Министар здравља доноси</p>
				<p class="odluka-zakon">ПРАВИЛНИК </p>
				<p class="odluka-zakon">о условима и начину поступања са посмртним остацима умрлог лица </p>
				<p class="centar">"Службени гласник РС", број 96 од 2. децембра 
				2016.</p>
				<p class="centar">&nbsp; &nbsp;</p>
				<p class="bold">Предмет Правилника</p>
				<p class="clan">Члан 1.</p>
				<p>Овим правилником прописују се услови и начин опремања, ископавања и преношења посмртних остатака умрлог лица и образац спроводнице.</p>
				<p class="bold">Услови и начин опремања посмртних остатака умрлог лица</p>
				<p class="clan">Члан 2.</p>
				<p>Опремање посмртних остатака умрлог лица је поступање са посмртним остацима умрлог лица у смислу хигијенске обраде, облачења и смештања у сандук.</p>
				<p>Опремање посмртних остатака умрлог лица односи се само на лице које није сахрањивано.</p>
				<p>За време опремања посмртних остатака умрлог лица обавезно је коришћење личне заштитне опреме. </p>
				<p>Личну заштитну опрему чине: заштитна капа, заштитно одело, гумене рукавице, заштитне наочаре, заштитна маска за нос и уста и ципеле.</p>
				<p>Лична заштитна опрема мора се дезинфиковати после сваке употребе, осим у случају када се користи лична заштитна опрема за једнократну употребу.</p>
				<p>Опремање посмртних остатака умрлог лица може да врши само лице које је вакцинисано против акутног вирусног хепатитиса Б.</p>
				<p class="bold">Хигијенска обрада</p>
				<p class="clan">Члан 3.</p>
				<p>Хигијенска обрада посмртних остатака умрлог лица је купање, бријање, шишање, чешљање, обрада ноктију и слично.</p>
				<p>Хигијенска обрада се не обавља код лица умрлог од заразне болести.</p>
				<p class="bold">Начин смештања посмртних остатака умрлог лица</p>
				<p class="clan"> Члан 4.</p>
				<p>Посмртни остаци лица умрлог од заразне болести смештају се у метални сандук који се, након затварања лемљењем, смешта у дрвени сандук.</p>
				<p>Посмртни остаци лица умрлог од незаразне болести или лица чија је смрт изазвана другим разлозима, смештају се у дрвени сандук. </p>
				<p>Ископани посмртни остаци умрлог лица из ст. 1. и 2. овог члана смештају се у метални сандук који се, након затварања лемљењем, смешта у дрвени сандук.</p>
				<p>Ако су, после дужег временског периода од сахрањивања, од посмртних остатака умрлог лица остале само кости, оне се у пластичној врећи са затварачем смештају у метални сандук одговарајуће величине.</p>
				<p class="bold">Ископавање посмртних остатака умрлог лица</p>
				<p class="clan">Члан 5.</p>
				<p>Ископавању посмртних остатака умрлог лица може се приступити само по претходно прибављеном одобрењу за ископавање издатом од општинског органа управе надлежног за послове комуналне делатности, у складу са законом. </p>
				<p>Ископавање посмртних остатака умрлог лица се врши у присуству санитарног инспектора који утврђује да ли се ископавање и преношење посмртних остатака умрлог лица обавља на начин и под условима који су прописани овим правилником.</p>
				<p class="bold">Лице које ради на ископавању посмртних остатака умрлог лица</p>
				<p class="clan">Члан 6.</p>
				<p>Лице које ради на ископавању посмртних остатака умрлог лица не сме да има ране, красте или посекотине на рукама и дужно је да за време ископавања носи личну заштитну опрему. </p>
				<p>Личну заштитну опрему чине: заштитна капа, заштитно одело са гуменом кецељом, гумене дугачке рукавице, заштитне наочаре, заштитна маска за нос и уста и гумене чизме.</p>
				<p>Лична заштитна опрема дезинфикује се после сваке употребе, осим у случају када се користи лична заштитна опрема за једнократну употребу.</p>
				<p>На ископавању посмртних остатака умрлог лица може да ради само лице које је вакцинисано против акутног вирусног хепатитиса Б.</p>
				<p class="bold">Дезинфекција након ископавања посмртних остатака умрлог лица</p>
				<p class="clan">Члан 7.</p>
				<p>Након ископавања посмртних остатака умрлог лица, мора се извршити дезинфекција сандука, посмртних остатака, гробног места и непосредне околине биоцидним производом за професионално коришћење при обављању регистроване делатности. </p>
				<p class="bold">Преношење посмртних остатака умрлог лица</p>
				<p class="clan">Члан 8.</p>
				<p>Посмртни остаци умрлог лица преносе се на територији Републике Србије смештени у складу са чланом 4. овог правилника.</p>
				<p>Посмртни остаци умрлог лица преносе се ван граница Републике Србије у залемљеном металном сандуку, смештеном у дрвени сандук.</p>
				<p>Урна са кремираним посмртним остацима преноси се на основу спроводнице, у складу са прописима који уређују област сахрањивања и не подлеже осталим одредбама овог правилника.</p>
				<p class="bold">Превозна средства за преношење посмртних остатака умрлог лица</p>
				<p class="clan">Члан 9.</p>
				<p>Превозна средства за преношење посмртних остатака умрлог лица јесу погребно возило, авион, брод и железнички вагон.</p>
				<p>Преношење посмртних остатака умрлог лица може се обављати погребним возилом које има посебну опрему за ту намену, у складу са законом којим се уређује безбедност у саобраћају.</p>
				<p>Преношење посмртних остатака умрлог лица авионом у редовном ваздушном саобраћају може се вршити само у одређеном простору (багажнику), под условом да је тај простор на погодан начин одвојен од простора за пртљаг.</p>
				<p>Преношење посмртних остатака умрлог лица бродом може се вршити у посебно одређеном и одвојеном бродском простору, у коме се не сме превозити ништа друго, осим ствари које спадају у опрему умрлог лица, а у случају да се посмртни остаци умрлог лица преносе бродом који превози путнике, преношење се може вршити само у посебној кабини, односно другој бродској просторији, неприступачној за путнике, и у којој се не превозе друге ствари.</p>
				<p>Преношење посмртних остатака умрлог лица железничким вагоном може се вршити само у посебном затвореном вагону или у отвореном железничком вагону – ако су посмртни остаци умрлог лица смештени у погребно возило, с тим што се у једном вагону могу преносити посмртни остаци више лица или сместити више погребних возила.</p>
				<p class="bold">Дезинфекција саобраћајних средстава за превоз умрлог лица</p>
				<p class="clan">Члан 10.</p>
				<p>Сва саобраћајна средства, односно простор који је одређен за преношење посмртних остатака умрлог лица морају се након обављеног превоза опрати и дезинфиковати. </p>
				<p class="bold">Спроводница</p>
				<p class="clan">Члан 11.</p>
				<p>Спроводницом се потврђују подаци о умрлом лицу и испуњеност услова за преношење, односно за ископавање и преношење посмртних остатака умрлог лица.</p>
				<p>Спроводница се издаје на основу јавне исправе којом се доказује идентитет умрлог лица и потврде о узроку смрти.</p>
				<p>Када спроводницу издаје овлашћени радник дипломатског, односно конзуларног представништва Републике Србије, дужан је да присуствује поступку затварања и лемљења сандука.</p>
				<p>Спроводница (Образац) је одштампан уз овај правилник и чини његов саставни део.</p>
				<p class="bold">Престанак важења ранијег прописа</p>
				<p class="clan">Члан 12.</p>
				<p>Даном ступања на снагу овог правилника, престаје да важи Правилник о условима и начину ископавања и преношења умрлих лица („Службени гласник СРС”, бр. 56/76 и 52/82) и Правилник о условима и начину ископавању и преноса умрлих лица („Службени лист СФРЈ”, број 42/85).</p>
				<p class="bold">Ступање на снагу</p>
				<p class="clan">Члан 13.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00313/2016-10</p>
				<p class="potpis">У Београду, 28. новембра 2016. године</p>
				<p class="potpis">Министар, </p>
				<p class="potpis">асс. др <span class="bold">Златибор Лончар, </span>с.р.</p>
				<p class="potpis">&nbsp;</p>
				<p class="clan" style="text-align:right">Образац </p>
				<p class="auto-style3">СПРОВОДНИЦА </p>
				<p>А – ПОДАЦИ О УМРЛОМ ЛИЦУ:</p>
				<p>1. Име (име једног родитеља) презиме (за удате жене и девојачко),</p>
				<p>.................................................................................................................</p>
				<p>2. Дан, месец, година, место и земља рођења</p>
				<p>.................................................................................................................</p>
				<p>3. Држављанство</p>
				<p>.................................................................................................................</p>
				<p>4. Час, дан, месец, година, место и земља када и где је наступила смрт</p>
				<p>.................................................................................................................</p>
				<p> 5. Узрок смрти (на латинском и српском језику)</p>
				<p>.................................................................................................................</p>
				<p> 6. Начин на који је утврђен идентитет умрлог лица</p>
				<p>.................................................................................................................</p>
				<p>7. Да ли је умрло лице било сахрањено ДА–НЕ </p>
				<p>Б – ОСТАЛИ ПОДАЦИ:</p>
				<p>1. Место и земља у коју се преноси умрло лице</p>
				<p>.................................................................................................................</p>
				<p>2. Превозно средство којим ће се извршити превоз </p>
				<p>.................................................................................................................</p>
				<p>3. Место преласка државне границе</p>
				<p>.................................................................................................................</p>
				<p>4. Назив органа који је издао одобрење и број одобрења за ископавање и преношење посмртних остатака умрлог лица</p>
				<p>.................................................................................................................</p>
				<p>5. Назив органа који је издао спроводницу и број спроводнице</p>
				<p>.................................................................................................................</p>
				<p>6. Одобрење је издато на захтев</p>
				<p>.................................................................................................................</p>
				<p>7. Преношење умрлог лица врши се у пратњи</p>
				<p>.................................................................................................................</p>
				<p>Посмртни остаци лица умрлог од заразне болести – незаразне болести – смрт изазвана другим разлозима – смештају се и преносе у складу са чланом 4. Правилника о условима и начину ископавања и преношења умрлих лица (метални – дрвени сандук).</p>
				<p class="potpis">САНИТАРНИ ИНСПЕКТОР</p>
				<table class="tabela-bez-bordera">
					<tbody>
						<tr>
							<td>
								<p>__________________________</p>
							</td>
							<td>
								<p class="auto-style2">МП</p>
							</td>
							<td>
								<p class="auto-style1">_______________________</p>
							</td>
						</tr>
						<tr>
							<td style="width: 40%">
								<p>(место и датум издавања спроводнице)</p>
							</td>
							<td>
							</td>
							<td style="width: 40%">
							</td>
						</tr>
					</tbody>
				</table>
	</div>


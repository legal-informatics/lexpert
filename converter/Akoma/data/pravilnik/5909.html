


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 70. став 2. Закона о здрављу биља („Службени гласник РС”, број 41/09), 
	</p>
	<p>Министар пољопривреде, трговине, шумарства и водопривреде, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о начину и условима за увоз малих количина биља, биљних производа и прописаних објеката и о одређивању малих количина за поједине врсте биља и биљних производа 
	</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 48 од 1. јула 
	2011.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником ближе се прописују начин и услови за увоз малих количина биља, биљних производа и прописаних објеката и одређују мале количине за поједине врсте биља и биљних производа за које није обавезан фитосанитарни преглед.</p>
	<p class="clan">Члан 2.</p>
	<p>Мале количине биља, биљних производа и прописаних објеката увозе физичка лица приликом уласка у Републику Србију, у складу са законом.</p>
	<p class="clan">Члан 3.</p>
	<p>Мале количине биља, биљних производа и прописаних објеката могу да се увезу ако:</p>
	<p>1) су пореклом из европских земаља;</p>
	<p>2) се користе у неиндустријске и некомерцијалне сврхе или за конзумацију током путовања, односно ако се увозе у количинама прописаним у члану 4. овог правилника;</p>
	<p>3) нема опасности од ширења штетних организама.</p>
	<p class="clan">Члан 4.</p>
	<p>Мале количине биља и биљних производа су:</p>
	<p>1) до пет килограма плодова свежег воћа и поврћа (искључујући кртоле кромпира);</p>
	<p>2) један букет или венац од резаног цвећа и делова биља;</p>
	<p>3) до 100 g или до пет паковања семена цвећа и поврћа у оригиналном паковању; 
	</p>
	<p>4) до три килограма луковица и гомоља украсног биља;</p>
	<p>5) до три собне биљке и лончанице (искључујући бонсаи);</p>
	<p>6) до десет балконских биљака и неодрвењених украсних грмова.</p>
	<p class="clan">Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-46/2011-09</p>
	<p class="potpis" style="line-height: 150%; margin-top: 0">У Београду, 17. јуна 2011. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Душан Петровић, </span>с.р.</p>


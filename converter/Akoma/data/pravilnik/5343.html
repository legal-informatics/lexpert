

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 11. став 4. Закона о путевима („Службени гласник РС”, бр. 41/18 и 95/18 – др. закон),</p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о садржини и форми извештаја о извршеној контроли и оцени стања јавних путева</p>
			<p class="centar">"Службени гласник РС", број 34 од 17. маја 2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се садржина и форма годишњег и петогодишњег извештаја о извршеној контроли и оцени стања јавних путева (у даљем тексту: извештај).</p>
			<p class="clan">Члан 2.</p>
			<p class="Basic-Paragraph">Поједини изрази употребљени у овом правилнику имају следеће значење:</p>
			<p class="Basic-Paragraph">1) оцена стања јавног пута је свеобухватна провера и техничка оцена стања елемената јавног пута;</p>
			<p class="Basic-Paragraph">2) провера безбедности саобраћаја на путу је независна, формална и систематска провера елемената постојећег пута са аспекта безбедности саобраћаја.</p>
			<p class="clan">Члан 3.</p>
			<p class="Basic-Paragraph">Управљач јавног пута води годишњи извештај у електронској форми са прегледним табеларним приказом, који садржи следеће податке:</p>
			<p class="Basic-Paragraph">1) ознаку јавног пута;</p>
			<p class="Basic-Paragraph">2) ознаку деонице;</p>
			<p class="Basic-Paragraph">3) стационажу почетка и краја прегледаног одсека јавног пута;</p>
			<p class="Basic-Paragraph">4) врсту коловоза;</p>
			<p class="Basic-Paragraph">5) стање коловоза на свим саобраћајним површинама, паркинг просторима и аутобуским стајалиштима у путном земљишту;</p>
			<p class="Basic-Paragraph">6) стање  система за одводњавање; </p>
			<p class="Basic-Paragraph">7) стање банкина, косина насипа и усека, путног земљишта;</p>
			<p class="Basic-Paragraph">8) стање трупа пута (појава слегања, одрона или клизања терена);</p>
			<p class="Basic-Paragraph">9) стање саобраћајне сигнализације и опреме пута;</p>
			<p class="Basic-Paragraph">10) стање путних објеката (мостови, тунели, галерије, потпорни и обложни зидови);</p>
			<p class="Basic-Paragraph">11) стање саобраћајних површина намењених кретању пешака и бициклиста (тротоари, пешачке стазе и бициклистичке стазе у путном земљишту);</p>
			<p class="Basic-Paragraph">12) датум последње грађевинске интервенције и врсту интервенције (редовно одржавање, ургентно одржавање, рехабилитација, реконструкција);</p>
			<p class="Basic-Paragraph">13) описну оцену стања елемената јавног пута из овог става: добро, средње добро, лоше, веома лоше, односно за  путне објекте: добро, прихватљиво, неповољно, лоше, веома лоше, опасно.</p>
			<p class="Basic-Paragraph">Управљач општинског пута и улице поред података из става 1. овог члана у извештај уноси и податке о стању саобраћајних површина у зонама школа на општинским путевима и улицима, као и на државним путевима који се поклапају са улицама у насељима.</p>
			<p class="clan">Члан 4.</p>
			<p class="Basic-Paragraph">Управљач држaвног пута води петогодишњи извештај о извршеној контроли и оцени стања државних путева у форми прегледног табеларног приказа са подацима из члана 3. овог правилника и списком државних путева I реда на којима је извршена провера елемената пута са аспекта безбедности саобраћаја у складу са законом. </p>
			<p class="clan">Члан 5.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00047/2019-03</p>
			<p class="potpis">У Београду, 10. маја 2019. године</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.</p>
	</div>


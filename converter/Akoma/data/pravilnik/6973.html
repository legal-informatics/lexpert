


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	a {
	color: #008000;
}
	</style>


	<div class="story">
				<p>На основу члана 27. став 2. Закона о психоактивним контролисаним супстанцама („Службени гласник РС”, број 99/10),</p>
				<p>Министар здравља доноси </p>
				<p class="odluka-zakon">ПРАВИЛНИК</p>
				<p class="naslov">о садржају и обрасцу дозволе за производњу, односно промет психоактивне контролисане супстанце</p>
				<p class="auto-style1">"Службени гласник РС", број 33 од 7. 
				априла 2017.</p>
				<p class="clan">Члан 1.</p>
				<p>Овим правилником прописује се садржај и образац дозволе за производњу, односно промет психоактивне контролисане супстанце (у даљем тексту: дозвола), коју издаје министарство надлежно за послове здравља.</p>
				<p class="clan">Члан 2.</p>
				<p>Дозвола се издаје на обрасцу који садржи податке прописане чланом 3. овог правилника.</p>
				<p>Образац дозволе одштампан је уз овај правилник и чини његов саставни део.</p>
				<p class="clan">Члан 3.</p>
				<p>Образац дозволе из члана 2. овог правилника садржи следеће податке:</p>
				<p>1) број дозволе;</p>
				<p>2) рок на који се дозвола издаје, односно рок важења дозволе;</p>
				<p>3) назив и седиште правног лица које се бави производњом, односно прометом психоактивне контролисане супстанце (пословно име, адреса, телефон, факс, имејл, ПИБ, матични број и број решења Агенције за привредне регистре Србије);</p>
				<p>4) место производње, односно промета психоактивне контролисане супстанце (адреса, телефон, факс, имејл);</p>
				<p>5) име и презиме лица одговорног за производњу, односно промет психоактивне контролисане супстанце са подацима о стручној спреми и контакт подацима (адреса, телефон, факс, имејл); </p>
				<p>6) назив психоактивне контролисане супстанце за коју је издата дозвола (прeмa Списку психoaктивних кoнтрoлисaних супстaнци), CAS број из Meђунaрoднoг рeгистрa хeмикaлиja и HS код (тарифна ознака);</p>
				<p>7) количину психоактивне контролисане супстанце за коју се дозвола издаје (на годишњем нивоу);</p>
				<p>8) друге податке од значаја за издавање дозволе.</p>
				<p class="clan">Члан 4. </p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Брoj 110-00-00413/2016-12</p>
				<p class="potpis">У Бeoгрaду, 20. марта 2017. гoдинe</p>
				<p class="potpis">Mинистaр,</p>
				<p class="potpis">acc. др <span class="bold">Златибор Лончар,</span> с.р.</p>
				<p>&nbsp;</p>
				<p class="clan" style="text-align:right">Прилози</p>
				<p><a href="http://www.pravno-informacioni-sistem.rs/SlGlasnikPortal/prilozi/o1.html&amp;doctype=reg&amp;abc=cba&amp;eli=true&amp;eliActId=422325&amp;regactid=422325" target="_blank">Образац дозволе за производњу, 
				односно промет психоактивне контролисане супстанце</a></p>
	</div>


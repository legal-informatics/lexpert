


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 86. став 3. Закона о спречавању прања новца и финансирања тероризма („Службени гласник РС”, број 113/17), </p>
			<p class="Basic-Paragraph">Министар финансија доноси</p>
			<p class="odluka-zakon">ПРАВИЛНИК</p>
			<p class="odluka-zakon">о пријави преноса физички преносивих средстава плаћања преко државне границе</p>
			<p class="centar">"Службени гласник РС", број 20 од 16. марта 2018.</p>
			<p class="clan">Члан 1.</p>
			<p class="Basic-Paragraph">Овим правилником прописују се облик и садржина обрасца пријаве преноса физички преносивих средстава плаћања у износу од 10.000 евра или више у динарима или страној валути преко државне границе (у даљем тексту: Oбразац пријаве), начин попуњавања и подношења Oбрасца пријаве и начин обавештавања о обавези пријаве преноса за физичка лица која прелазе државну границу.</p>
			<p class="clan">Члан 2. </p>
			<p class="Basic-Paragraph">Пријава из члана 86. став 1. Закона о спречавању прања новца и финансирања тероризма („Службени гласник РС”, број 113/17 – у даљем тексту: Закон) подноси се на Обрасцу пријаве.</p>
			<p class="Basic-Paragraph">Образац пријаве састоји се од два идентична примерка и упутства за попуњавање Обрасца пријаве.</p>
			<p class="Basic-Paragraph">Образац пријаве одштампан је уз овај правилник и чини његов саставни део.</p>
			<p class="clan">Члан 3. </p>
			<p class="Basic-Paragraph">Царински службеник попуњава Образац пријаве путем рачунара, а на основу података и увида у новчана средства које му даје физичко лице које пријављује пренос физички преносивих средстава плаћања. Царински службеник попуњава Образац пријаве ручно, aко није у могућности да то учини путем рачунара. По окончаној контроли новчаних средстава, царински службеник даје физичком лицу попуњен Образац пријаве на увид и потпис.</p>
			<p class="Basic-Paragraph">Физичко лице које пријављује пренос физички преносивих средстава плаћања може и само да попуни Образац пријаве. У том случају, ово лице попуњава Образац пријаве великим штампаним словима на српском или енглеском језику и потписан предаје царинском службенику. </p>
			<p class="Basic-Paragraph">Царински службеник сравњује податке из Обрасца пријаве, врши проверу износа новчаних средстава које лице поседује и оверава својим потписом и факсимилом попуњени Образац пријаве, при чему један примерак задржава за потребе службе, а други примерак даје физичком лицу.</p>
			<p class="Basic-Paragraph">Надлежни царински орган електронским путем доставља попуњен Образац пријаве Управи за спречавање прања новца, на начин и у року одређеним у члану 89. Закона. </p>
			<p class="clan">Члан 4. </p>
			<p class="Basic-Paragraph">Надлежни царински орган на сваком граничном прелазу поставља видна обавештења о обавези пријаве преноса физички преносивих средстава плаћања. </p>
			<p class="clan">Члан 5. </p>
			<p class="Basic-Paragraph">Надлежни царински орган обезбеђује доступност Обрасца пријаве са упутством за његово попуњавање лицима која прелазе државну границу на сваком граничном прелазу. </p>
			<p class="clan">Члан 6. </p>
			<p class="Basic-Paragraph">Даном почетка примене овог правилника престаје да важи Правилник о пријави преноса физички преносивих средстава плаћања преко државне границе („Службени гласник РС”, број 87/17).</p>
			<p class="clan">Члан 7.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. априла 2018. године. </p>
			<p class="potpis">Број 110-00-109/2018-20</p>
			<p class="potpis">У Београду, 14. марта 2018. године</p>
			<p class="potpis">Министар,</p>
			<p class="potpis">др <span class="bold">Душан Вујовић,</span> с.р.</p>
			<p class="clan" style="text-align: right">
					Прилози</p>
					<p class="auto-style1"></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-drzavna-granica_Page_1.png&amp;doctype=reg&amp;abc=cba&amp;eli=true&amp;eliActId=424999&amp;regactid=424999" alt=""></p>

			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-drzavna-granica_Page_2.png&amp;doctype=reg&amp;abc=cba&amp;eli=true&amp;eliActId=424999&amp;regactid=424999" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-drzavna-granica_Page_3.png&amp;doctype=reg&amp;abc=cba&amp;eli=true&amp;eliActId=424999&amp;regactid=424999" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-drzavna-granica_Page_4.png&amp;doctype=reg&amp;abc=cba&amp;eli=true&amp;eliActId=424999&amp;regactid=424999" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-drzavna-granica_Page_5.png&amp;doctype=reg&amp;abc=cba&amp;eli=true&amp;eliActId=424999&amp;regactid=424999" alt=""></p>
	</div>


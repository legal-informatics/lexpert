


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
.auto-style3 {
	text-align: left;
	margin-top: 0;
}
a {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 15. став 2, члана 18. став 5. и члана 21. став 8. Закона о метрологији („Службени гласник РС”, број 30/10),</p>
				<p>Министар привреде доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о млекомерима и лактофризима</p>
				<p class="auto-style1">"Службени гласник РС", број 66 од 27. јула 
				2015.</p>
				<p class="naslov">&nbsp;</p>
				<p class="bold">Предмет</p>
				<p class="clan">Члан 1.</p>
				<p>Овим правилником ближе се прописују захтеви за млекомере и лактофризе, означавање млекомера и лактофриза, начин утврђивања испуњености захтева за млекомере и лактофризе, методе мерења, као и начин и услови оверавања млекомера и лактофриза.</p>
				<p class="bold">Примена</p>
				<p class="clan">Члан 2.</p>
				<p>Овај правилник примењује се на млекомере и лактофризе који се користе у промету роба и услуга и који мере запремину млека.</p>
				<p>Овај правилник не примењује се на лактофризе уграђене у друмска возила.</p>
				<p class="bold">Значење појединих израза</p>
				<p class="clan">Члан 3.</p>
				<p>Поједини изрази употребљени у овом правилнику имају следеће значење:</p>
				<p>1) млекомер je мерилo запремине течности израђен од алуминијума или од нерђајућег челика, цилиндричног облика, симетричан у односу на уздужну осу, који се користи за одређивање вредности запремине млека;</p>
				<p>2) лактофриз je мерилo запремине течности израђен од нерђајућег челика са уређајем за хлађење течности, цилиндричног или облика квадра, који се користи за одређивање вредности запремине млека при његовом складиштењу;</p>
				<p>3) непреносиви лактофризи су лактофризи који се употребљавају само у одређеном простору, под контролисаним радним условима;</p>
				<p>4) преносиви лактофризи су лактофризи који се употребљавају као преносива мерила;</p>
				<p>5) називна запремина је заокружена вредност максималне запремине течности коју млекомер, односно лактофриз може да садржи у нормалним условима коришћења;</p>
				<p>6) највећа дозвољена грешка (у даљем тексту: НДГ) је највећа позитивна или негативна вредност грешке млекомера, односно лактофриза у односу на познату референтну вредност запремине течности прописана овим правилником;</p>
				<p>7) волуметријска метода је метода преношењa вредности јединице запрeмине са еталона запремине на мерило, при чему се као радна течност користи вода из водоводне мреже;</p>
				<p>8) мерна летва са скалом је саставни неодвојиви део млекомера, односно саставни одвојиви део лактофриза који служи за очитавање нивоа запремине течности;</p>
				<p>9) референтна температура је температура за коју је млекомер, односно лактофриз пројектован и израђен и за коју је израђена мерна летва са скалом, декларисана од стране произвођача и назначена у уверењу о оверавању;</p>
				<p>10) вертикална мерна оса је вертикална линија која пролази кроз осу лактофриза;</p>
				<p>11) доња референтна тачка је пресек вертикалне мерне осе са доњом површином лактофриза и представља почетну тачку мерења нивоа течности (референтна нула);</p>
				<p>12) горња референтна тачка је тачка која се налази на вертикалној мерној оси лактофриза у односу на коју се мери празан простор;</p>
				<p>13) референтна висина је разлика између доње и горње референтне тачке;</p>
				<p>14) празан простор је разлика између слободне површине течности и горње референтне тачке, мерено дуж вертикалне мерне осе;</p>
				<p>15) табела запремине је саставни део уверења о оверавању и представља табелу која приказује везу између висине <span class="italik">h</span> (независне променљиве) и запремине <span class="italik">V</span> (зависне променљиве).</p>
				<p>Други изрази употребљени у овом правилнику, који нису дефинисани у ставу 1. овог члана, имају значење дефинисано законима којима се уређује метрологија и стандардизација.</p>
				<p class="bold">Захтеви</p>
				<p class="clan">Члан 4.</p>
				<p>Захтеви за млекомере дати су у Прилогу 1 – Захтеви за млекомере, који је одштампан уз овај правилник и чини његов саставни део.</p>
				<p>Захтеви за лактофризе дати су у Прилогу 3 – Захтеви за лактофризе, који је одштампан уз овај правилник и чини његов саставни део.</p>
				<p class="bold">Мерне јединице</p>
				<p class="clan">Члан 5.</p>
				<p>Резултати мерења запремине течности млекомером изражавају се у јединицама L или dm<span class="superscript">3</span>.</p>
				<p>Резултати мерења запремине течности лактофризом изражавају се у јединицама L, dm<span class="superscript">3</span> или m<span class="superscript">3</span>.</p>
				<p class="bold">Означавање</p>
				<p class="clan">Члан 6.</p>
				<p>На млекомере и лактофризе постављају се следећи натписи и ознаке:</p>
				<p>1) назив мерила: млекомер, односно лактофриз;</p>
				<p>2) пословно име и/или знак, односно назив произвођача;</p>
				<p>3) ознака мерне јединице;</p>
				<p>4) мерни опсег млекомера, односно лактофриза;</p>
				<p>5) серијски број и година производње;</p>
				<p>6) референтна температура;</p>
				<p>7) максимална висина пуњења (за лактофризе и у случају обавезне употребе табеле запремине);</p>
				<p>8) референтна висина (за лактофризе и у случају обавезне употребе табеле запремине);</p>
				<p>9) немерљива запремина при подешавању лактофриза на нулу.</p>
				<p>Натписи и ознаке постављају се тако да буду видљиви, читљиви и неизбрисиви, односно да их није могуће уклонити без трајног оштећења.</p>
				<p class="bold">Начин утврђивања испуњености захтева</p>
				<p class="clan">Члан 7.</p>
				<p>Испуњеност метролошких и техничких захтева утврђује се оверавањем млекомера и лактофриза које обухвата следеће провере и испитивања:</p>
				<p>1) визуелни преглед;</p>
				<p>2) испитивање непропустљивости;</p>
				<p>3) испитивање тачности.</p>
				<p>Млекомери и лактофризи се оверавају појединачно.</p>
				<p>Начин и услови оверавања млекомера, дати су у Прилогу 2 – Оверавање млекомера, који је одштампан уз овај правилник и чини његов саставни део.</p>
				<p>Начин и услови оверавања лактофриза, дати су у Прилогу 4 – Оверавање лактофриза, који је одштампан уз овај правилник и чини његов саставни део.</p>
				<p>Уколико се у поступку оверавања потврди усаглашеност млекомера, односно лактофриза са захтевима овог правилника, млекомери, односно лактофризи и мерна летва са скалом жигошу се основним и годишњим жигом. Ако мерни лењир лактофриза има скалу у јединицама дужине онда се за лактофриз издаје и уверење о оверавању мерила које у прилогу има табелу запремине лактофриза.</p>
				<p class="clan">Члан 8.</p>
				<p>Млекомери и лактофризи подлежу првом, редовном и ванредном оверавању у складу са законом којим се уређује метрологија и прописима донетим на основу тог закона.</p>
				<p class="bold">Прелазне и завршне одредбе</p>
				<p class="clan">Члан 9.</p>
				<p>Даном почетка примене овог правилника престају да важе Правилник о метролошким условима за расхладне судове за млеко (лактофризе), млекомере и мерне судове („Службени лист СФРЈ”, број 29/91) и Метролошко упутство за преглед расхладних судова за млеко (лактофриза), млекомера и мерних судова („Гласник СЗМДМ”, број 2/91).</p>
				<p class="clan">Члан 10.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 15. новембра 2015. године.</p>
				<p>&nbsp;</p>
				<p class="potpis">Број 110-00-127/2015-07</p>
				<p class="auto-style2">У Београду, 14. јула 2015. године</p>
				<p class="auto-style2">Министар,</p>
				<p class="auto-style2"><span class="bold">Жељко Сертић, </span>с.р.</p>
				<p class="auto-style2">&nbsp;</p>
				<p class="auto-style2">&nbsp;</p>
				<p class="auto-style2"><strong>Прилози</strong></p>
				<p class="auto-style2">&nbsp;</p>
				<p class="auto-style3">Прилог 1 -
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=419627&amp;regactid=419627" target="_blank">Захтеви за млекомере</a></p>
				<p class="auto-style3">&nbsp;</p>
				<p class="auto-style3">Прилог 2 -
				<a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=419627&amp;regactid=419627" target="_blank">Оверавање млекомера</a></p>
				<p class="auto-style3">&nbsp;</p>
				<p class="auto-style3">Прилог 3 -
				<a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=419627&amp;regactid=419627" target="_blank">Захтеви за лактофризе</a></p>
				<p class="auto-style3">&nbsp;</p>
				<p class="auto-style3">Прилог 4 -
				<a href="http://www.pravno-informacioni-sistem.rs/SlGlasnikPortal/prilozi/p4.html&amp;doctype=reg&amp;abc=cba&amp;eli=true&amp;eliActId=419627&amp;regactid=419627" target="_blank">Оверавање лактофриза</a></p>
	</div>


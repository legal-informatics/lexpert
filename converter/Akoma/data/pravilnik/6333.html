


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 12. став 9. Закона о поморској пловидби („Службени гласник РС”, бр. 87/11 и 104/13), </p>
				<p>Mинистар грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о врсти података и начину прикупљања података о путницима које домаћи путнички брод мора да води о путницима на путничком броду</p>
				<p class="naslov"><span style="font-weight: 400">"Службени 
				гласник РС", број 1 од 6. јануара 2015.</span></p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописује се врста података и начин прикупљања података о путницима које домаћи путнички брод мора да води о путницима на путничком броду.</p>
				<p class="clan">Члан 2.</p>
				<p>Одредбе овог правилника не примењују се на:</p>
				<p>1) ратне бродове и бродове за превоз војних трупа;</p>
				<p>2) јахте које се користе за разоноду, осим када имају посаду и превозе више од 12 путника у комерцијалне сврхе.</p>
				<p class="clan">Члан 3.</p>
				<p>Поједини изрази употребљени у овом правилнику имају следеће значење:</p>
				<p>1) <span class="italik">брзо поморско пловило </span>је пловило чије је значење утврђено Уредбом о ратификацији Међународне конвенције о заштити људског живота на мору, 1974 („Службени лист СФРЈ – Међународни уговори”, број 2/81), са накнадним изменама и допунама;</p>
				<p>2) <span class="italik">лица </span>су сви људи на броду без обзира на њихове године;</p>
				<p>3) <span class="italik">надлежни орган </span>је служба за трагање и спасавање обалне државе, која је образована у складу са међународним прописима;</p>
				<p>4) <span class="italik">регистратор путника </span>је одговорно лице на копну које је одредила компанија у циљу испуњавања обавеза у складу са ISM Правилником&nbsp;или лице на копну које је одредила компанија као лице одговорно за вођење евиденције о подацима о лицима која су се укрцала на путнички брод компаније;</p>
				<p class="clan">Члан 4.</p>
				<p>Подаци који се прикупљају о путницима на путничком броду, односно брзом поморском пловилу који испловљава из луке полазишта која се налази у једној држави чланици Европске уније и на путу је ка луци одредишта која се налази у другој држави чланици Европске уније су:</p>
				<p>1) име или иницијал имена и презиме;</p>
				<p>2) пол;</p>
				<p>3) податак о старосној групи (одрасло лице, дете или беба) којој сваки путник припада или година рођења;</p>
				<p>4) подаци који се односе на потребу посебне неге или помоћи у ванредним ситуацијама, када су добровољно дати од стране путника.</p>
				<p>Подаци из става 1. овог члана, прикупљају се пре испловљења путничког брода и достављају се регистратору путника или се уносе у систем који је у ту сврху успостављен на копну, најкасније 30 минута након испловљења.</p>
				<p>Одредбе ст. 1. и 2. овог члана примењују се када је лука одредишта удаљена више од 20 наутичких миља од луке полазишта.</p>
				<p>Изузетно, из разлога безбедности пловидбе одредбе ст. 1. и 2. овог члана примењиваће се и на бродове који плове на линијама где је лука одредишта удаљена мање од 20 наутичких миља од луке полазишта.</p>
				<p class="clan">Члан 5.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p>&nbsp;</p>
				<p class="potpis" style="margin-top: 0">Број 110-00-00137/2014-06/1 </p>
				<p class="potpis" style="margin-top: 0">У Београду, 26. децембра 2014. године</p>
				<p class="potpis" style="margin-top: 0">Министар, </p>
				<p class="potpis" style="margin-top: 0">проф. др <span class="bold">Зорана Михајловић, </span>с.р. </p>
	</div>


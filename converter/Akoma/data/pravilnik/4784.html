


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 18. став 2, члана 19. став 6, члана 21. став 2, члана 25. став 4, члана 27. став 3, члана 28. став 2. и члана 29. став 6. Закона о заштити топографија полупроводничких производа („Службени гласник РС”, број 55/13), 
	</p>
	<p>Директор Завода за интелектуалну својину доноси</p>
	<p class="odluka-zakon">ПРАВИЛНИК</p>
	<p class="odluka-zakon">о садржини регистара, пријава и захтева у поступку заштите топографија полупроводничких производа, као и о врстама података, начину подношења пријаве и објављивања топографија</p>
	<p class="centar">	"Службени гласник РС", број 8 од 29. јануара 2014, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></p>
	<p class="bold">Предмет правилника</p>
	<p class="clan">Члан 1.</p>
	<p>Овим правилником ближе се прописује: садржина Регистра пријава топографија и Регистра топографија; начин подношења пријаве за признање топографије полупроводничког производа (у даљем тексту: пријава); садржина захтева за признање топографије, прилози који се подносе уз тај захтев и њихова садржина; садржина исправе о признатој топографији и врста података о признатој топографији који се објављују у службеном гласилу надлежног органа (у даљем тексту: службено гласило); садржина захтева за упис промене података у одговарајући регистар, прилози који се подносе уз наведени захтев и њихова садржина, као и врста података о упису промене података у регистар који се објављују у службеном гласилу; садржина предлога за оглашавање ништавим решења о признању топографијe и садржина прилога који се подносе уз тај предлог и врста података о оглашавању ништавим решења о признању топографије који се објављују у службеном гласилу.</p>
	<p class="bold">Садржина Регистра пријава топографија</p>
	<p class="clan">Члан 2.</p>
	<p>Регистар пријава топографија садржи:</p>
	<p>1) број пријаве;</p>
	<p>2) признати датум подношења пријаве;</p>
	<p>3) назив топографије;</p>
	<p>4) датум настанка топографије, ако топографија није била комерцијално употребљена или датум и место прве комерцијалне употребе топографије, односно полупроводничког производа који садржи топографију;</p>
	<p>5) подаци о подносиоцу пријаве: име, презиме, пребивалиште и држављанство, ако је у питању физичко лице, односно назив и седиште, ако је у питању правно лице;</p>
	<p>6) подаци о ствараоцу топографије: име, презиме и пребивалиште или назначење да стваралац не жели да буде наведен у пријави;</p>
	<p>7) подаци о заступнику: име, презиме и адреса, ако је у питању физичко лице, односно назив и седиште, ако је у питању правно лице;</p>
	<p>8) подаци о променама којe се односе на пријаву: пренос права, лиценца и залога;</p>
	<p>9) подаци о променама које се односе на: подносиоца пријаве, ствараоца топографије, заступника, корисника лиценце, заложног дужника и заложног повериоца; 
	</p>
	<p>10) начин окончања управног поступка по пријави и други подаци значајни за правни статус пријаве;</p>
	<p>11) регистарски број топографије.</p>
	<p>Регистар пријава топографија поред података наведених у ставу 1. овог члана садржи и друге податке, ако је то потребно.</p>
	<p class="bold">Садржина Регистра топографија</p>
	<p class="clan">Члан 3.</p>
	<p>Регистар топографија садржи:</p>
	<p>1) регистарски број топографије; </p>
	<p>2) датум регистровања топографије;</p>
	<p>3) број решења о признању топографије; </p>
	<p>4) број пријаве;</p>
	<p>5) признати датум подношења пријаве;</p>
	<p>6) назив топографије;</p>
	<p>7) подаци о носиоцу права из признате топографије (у даљем тексту носилац права): име, презиме, пребивалиште и држављанство, ако је у питању физичко лице, односно назив и седиште, ако је у питању правно лице;</p>
	<p>8) подаци о ствараоцу топографије: име, презиме и пребивалиште, или назначење да стваралац не жели да буде наведен у пријави;</p>
	<p>9) подаци о заступнику: име, презиме и адреса, ако је у питању физичко лице, односно назив и седиште, ако је у питању правно лице;</p>
	<p>10) датум настанка топографије, ако топографија није била комерцијално употребљена или датум и место прве комерцијалне употребе топографије, односно полупроводничког производа који садржи топографију;</p>
	<p>11) датум објављивања признате топографије и број службеног гласила;</p>
	<p>12) подаци о променама који се односе на признату топографију: пренос права, лиценца и залога;</p>
	<p>13) подаци о променама који се односе на носиоца права, ствараоца топографије, заступника, корисника лиценце, заложног дужника и заложног повериоца;</p>
	<p>14) подаци о престанку важења топографије (правни основ и датум престанка) и други подаци значајни за правни статус;</p>
	<p>15) датум и врста одлуке по предлогу за оглашавање ништавим решења о признању топографије.</p>
	<p>Регистар топографија поред података наведених у ставу 1. овог члана садржи и други податке, ако је то потребно.</p>
	<p class="bold">Начин подношења пријаве за признање топографије</p>
	<p class="clan">Члан 4.</p>
	<p>Пријава се подноси у писаном облику, у три примерка, непосредно или путем поште. 
	</p>
	<p class="bold">Садржина захтева за признање топографије</p>
	<p class="clan">Члан 5.</p>
	<p>Захтев за признање топографије садржи:</p>
	<p>1) изричито назначење да се тражи признање топографије; </p>
	<p>2) назив топографије, који треба да одреди функцију и опсег примене полупроводничког производа у који се топографија уграђује, односно назив и сврху полупроводничког производа који садржи топографију;</p>
	<p>3) податке о подносиоцу пријаве: име, презиме, пребивалиште и држављанство, ако је у питању физичко лице, односно назив и седиште ако је у питању правно лице;</p>
	<p>4) податке о ствараоцу топографије, ако подносилац пријаве није стваралац: име, презиме и пребивалиште или назначење да стваралац топографије не жели да буде наведен у пријави;</p>
	<p>5) податке о заступнику, ако је пријава поднета преко заступника: име, презиме и адресу, ако је пуномоћник физичко лице, односно назив и седиште, ако је у питању правно лице;</p>
	<p>6) адресу за пријем писмена, број телефона, број факса и e-mail адресу, ако постоји;</p>
	<p>7) датум настанка топографије, ако топографија није била комерцијално употребљена или датум и место прве комерцијалне употребе топографије или полупроводничког производа који садржи топографију, ако је тај датум ранији од датума подношења пријаве;</p>
	<p>8) назначење да се делови пријаве сматрају пословном тајном;</p>
	<p>9) податке о прилозима поднетим уз захтев за признање топографије; </p>
	<p>10) потпис<span class="v2-clan-left-1"> </span>&nbsp;подносиоца захтева или његовог заступника, ако га има.</p>
	<p>Као потврду о примљеној пријави, надлежни орган подносиоцу пријаве доставља примерак захтева из става 1. овог члана, који садржи датум пријема пријаве и број пријаве.</p>
	<p><span class="hide-change">*Службени гласник РС, број 44/2018</span></p>
	<p class="bold">Прилози и садржина прилога који се подносе уз захтев за признање топографије</p>
	<p class="clan">Члан 6.</p>
	<p>Уз захтев за признање топографије подноси се:</p>
	<p>1) опис топографије;</p>
	<p>2) приказ топографије;</p>
	<p>3) приказ топографије чији делови представљају пословну тајну;</p>
	<p>4) примерак полупроводничког производа који садржи топографију, ако је полупроводнички производ комерцијално употребљен;</p>
	<p>5) изјавa када и где је топографија први пут комерцијално употребљена, ако је датум прве комерцијалне употребе ранији од датума подношења пријаве; 
	</p>
	<p>6) изјава о датуму настанка топографије, ако топографија није била комерцијално употребљена;</p>
	<p>7) изјава о правном основу стицања права на подношење пријаве, ако подносилац пријаве није стваралац или није једини стваралац;</p>
	<p>8) изјава ствараоца, у случају да не жели да буде наведен у пријави;</p>
	<p>9) изјава о заједничком представнику, ако постоји више подносилаца пријаве, која мора бити потписана од стране свих подносилаца пријаве;</p>
	<p>10) пуномоћје, ако се пријава подноси преко заступника;</p>
	<p>11) одговарајући доказ о плаћеној административној такси.</p>
	<p class="bold">Опис топографије</p>
	<p class="clan">Члан 7.</p>
	<p>Опис топографије садржи:</p>
	<p>1) назив топографије, који треба да буде исти као у захтеву за признање топографије;</p>
	<p>2) уводни део описа, којим се идентификује топографија у целини или њени делови, а који се састоји од јасног и сажетог текста са позивањем на приказ топографије;</p>
	<p>3) опис електронске функције коју треба да обавља полупроводнички производ израђен према топографији за коју се тражи заштита;</p>
	<p>4) назначење да ли је топографија оригинална у целини или су оригинални само њени делови, са идентификацијом делова топографије који су оригинални;</p>
	<p>5) навод о намераваној употреби топографије, односно о сврси полупроводничког производа израђеног према тој топографији;</p>
	<p>6) потпис подносиоца пријаве, односно пуномоћника.</p>
	<p class="bold">Приказ топографије</p>
	<p class="clan">Члан 8.</p>
	<p>Приказ топографије открива њену структуру графички, цртежима и/или фотографијама:</p>
	<p>1) слојева полупроводничког производа припремљеног за производњу;</p>
	<p>2) радних маски које се користе у производњи полупроводничких производа.</p>
	<p>Оригинални део топографије треба бити посебно означен на графичком приказу.</p>
	<p>Цртежи и/или фотографије треба да буду величине и јасноће на основу којих топографија може да се идентификује, урађене на папиру формата А4 (210 mm x 297 mm) или склопљене на ту величину.</p>
	<p>Ако је примерак полупроводничког производа депонован, може се приложити рачунарски запис слојева полупроводничког производа припремљених за производњу. Рачунарски запис представља слојеве полупроводничког производа забележене у кодираном облику. 
	</p>
	<p>Свака страна приказа топографије треба да буде потписана и да садржи назив топографије који је идентичан називу у опису топографије.</p>
	<p class="bold">Форма описа и приказа топографије</p>
	<p class="clan">Члан 9.</p>
	<p>Опис и приказ топографије треба да буду подобни за умножавање и скенирање. Листови не могу бити изгужвани или исцепани.</p>
	<p>Листови папира су формата А4, беле боје, глатки, без сјаја, јаки, савитљиви и дуготрајни. Сваки лист се користи тако да су горња и доња страна листа краће стране формата (тзв. „високи формат”). 
	</p>
	<p>Приказ топографије треба да буде на посебном листу. </p>
	<p>Листови треба да буду међусобно спојени тако да их је лако прелиставати, издвајати и поново спајати.</p>
	<p>Минималне дозвољене маргине на листовима који не садрже нацрт износе: горња, десна и доња страна листа 20 mm и лева страна листа 25 mm.</p>
	<p>Препоручене максималне маргине на листовима који не садрже нацрт износе: горња и лева страна листа 40 mm и десна и доња страна листа 30 mm.</p>
	<p>У тренутку подношења пријаве маргине на листовима треба да буду празне.</p>
	<p>Сви листови описа топографије морају бити нумерисани растућим редом, арапским бројевима, који се уписују горе, по средини листа.</p>
	<p>Захтев за признање топографије, опис и приказ топографије треба да буду штампани. Само се графички симболи, ознаке, хемијске и математичке формуле, ако је то неопходно, могу уписати руком на начин да се не могу лако избрисати. 
	</p>
	<p>Размак између редова откуцаног текста треба да износити 1,5 проред.</p>
	<p>Величина и боја слова у тексту треба да буде таква да је текст лако читљив, а по правилу, висина великих слова у тексту не може бити мања од 2,1 mm, а боја неизбрисива и црна.</p>
	<p>Захтев за признање топографије и опис топографије не могу садржати слике. Опис топографије може садржати хемијске или математичке формуле, као и табеле. Табеле и хемијске или математичке формуле могу бити приказане у „попречном формату” ако се у „високом формату” не могу приказати на задовољавајући начин. Листови на којима су табеле и хемијске или математичке формуле приказане у „попречном формату” постављају се тако да се заглавље табеле или формула налази на левој страни листа.</p>
	<p>Вредности физичких величина се обавезно исказују у јединицама Међународног система јединица (SI). За математичке, хемијске и молекуларне формуле и атомске масе употребљавају се симболи, као и технички изрази и знаци који су прихваћени и уобичајени у одговарајућој области технике.</p>
	<p>Терминологија, знаци и симболи треба се доследно употребљавати у целом тексту пријаве.</p>
	<p>Текст пријаве треба да буде читак и без грешака, без допуњавања, прецртавања или исписивања између редова.</p>
	<p class="bold">Форма каснијих поднесака</p>
	<p class="clan">Члан 10.</p>
	<p>Одредбе члана 9. овог правилника примењују се и на касније поднеске којима се замењују делови описа и приказа топографије. Ти поднесци достављају се надлежном органу на исти начин као и пријава.</p>
	<p>Накнадно поднети документи који се саопштавају трећим лицима или који су у вези са две или више пријава, треба да се поднесу у броју који одговара броју лица којима се саопштавају, односно броју пријава на које се односе. 
	</p>
	<p>Поднесци који се накнадно достављају треба да буду потписани.</p>
	<p class="bold">Означавање пријаве топографије и каснијих поднесака</p>
	<p class="clan">Члан 11.</p>
	<p>По пријему пријаве, односно поднеска надлежни орган ће на сваку страну саставног дела пријаве, односно на сваки поднесак ставити број пријаве проналаска и датум његовог пријема.</p>
	<p>Број пријаве чини велико слово Т, након чега следи хоризонтална црта, четвороцифрена ознака године у којој је пријава поднета, коса црта и четвороцифрени редни број пријаве примљене током године. Број пријаве има четири карактера, што значи да ако је мањи број од четвороцифреног броја, уписује се одговарајући број нула (нпр. Т-2013/0001).</p>
	<p>Датум подношења пријаве означава се тако да се дан и месец означавају двоцифрено, а година четвороцифреним бројем (нпр. 01.01.2013.).</p>
	<p class="bold">Садржина исправе о признатој топографији</p>
	<p class="clan">Члан 12.</p>
	<p>Исправа о признатој топографији садржи:</p>
	<p>1) регистарски број топографије;</p>
	<p>2) податке о носиоцу права: име, презиме, пребивалиште и држављанство, ако је у питању физичко лице или назив и седиште, ако је у питању правно лице;</p>
	<p>3) назив топографије;</p>
	<p>4) датум до којег топографија важи (датум истека календарске године у којој се навршава десет година од дана настанка искључивих права);</p>
	<p>5) датум издавања исправе о признатој топографији.</p>
	<p>Саставни делови исправе о признатој топографији су опис и приказ топографије.</p>
	<p class="bold">Врста података о признатој топографији који се објављују у службеном гласилу</p>
	<p class="clan">Члан 13.</p>
	<p>Признату топографију надлежни орган ставља на увид јавности објављивањем у службеном гласилу.</p>
	<p>Објава података о признатој топографији садржи:</p>
	<p>1) регистарски број топографије;</p>
	<p>2) број пријаве;</p>
	<p>3) признати датум подношења пријаве;</p>
	<p>4) назив топографије на српском језику;</p>
	<p>5) податке о носиоцу права: име, презиме, пребивалиште и држављанство, ако је у питању физичко лице, односно назив и седиште, ако је у питању правно лице;</p>
	<p>6) податке о ствараоцу топографије: име, презиме, пребивалиште, или назначење да стваралац не жели да буде наведен у пријави;</p>
	<p>7) податке о заступнику: име, презиме и адреса, ако је у питању физичко лице, односно назив и седиште, ако је у питању правно лице;</p>
	<p>8) датум настанка топографије, ако топографија није била комерцијално употребљена или датум и место прве комерцијалне употребе топографије, односно полупроводничког производа који садржи топографију;</p>
	<p>9) датум престанка важења права из топографије.</p>
	<p>Поред података наведених у стaву 1. овог члана објављују се и други подаци, ако је то потребно.</p>
	<p class="bold">Садржина захтева за упис промене података у регистар и прилози и садржина прилога који се подносе уз тај захтев 
	</p>
	<p class="clan">Члан 14.</p>
	<p>Писани захтев за упис промене података у регистар садржи:</p>
	<p>1) изричито назначење да се тражи упис промене података у регистар;</p>
	<p>2) број пријаве, односно регистарски број топографије;</p>
	<p>3) податке о подносиоцу захтева: име, презиме и адресу, ако је у питању физичко лице, односно назив и седиште, ако је у питању правно лице;</p>
	<p>4) податке о подносиоцу пријаве, односно носиоцу права, према стању у регистрима;</p>
	<p>5) назначење врсте промене података чији упис се тражи.</p>
	<p>Уз захтев из става 1. овог члана подноси се:</p>
	<p>1) уредно пуномоћје за заступање, ако се поступак за упис промене података покреће преко заступника;</p>
	<p>2) одговарајући доказ о плаћеној републичкој административној такси. </p>
	<p class="bold">Врста података о упису промене података у регистар који се објављују у службеном гласилу</p>
	<p class="clan">Члан 15.</p>
	<p>О упису промене података у регистар објављује се:</p>
	<p>1) регистарски број топографије;</p>
	<p>2) податак који је раније био уписан у регистар или назначење да податак није био раније уписан;</p>
	<p>3) нови податак који је уписан у регистар;</p>
	<p>4) датум уписа промене података.</p>
	<p class="bold">Садржина предлога за оглашавање ништавим решења о признању топографије и прилога који се подносе уз тај предлог 
	</p>
	<p class="clan">Члан 16.</p>
	<p>Писани предлог за оглашавање ништавим решења о признању топографије садржи:</p>
	<p>1) изричито назначење да се тражи оглашавање ништавим решења о признању топографије;</p>
	<p>2) регистарски број топографије;</p>
	<p>3) податке о подносиоцу предлога: име, презиме и адресу, ако је у питању физичко лице, односно назив и седиште, ако је у питању правно лице;</p>
	<p>4) податке о носиоцу права: име, презиме и пребивалиште, ако је питању физичко лице, односно назив и седиште, ако је у питању правно лице; 
	</p>
	<p>5) разлоге због којих се тражи оглашавање ништавим решењa о признању топографије и чињенице на којима предлагач заснива тај предлог.</p>
	<p>Уз предлог из става 1. овог члана подноси се:</p>
	<p>1) доказ којим се утврђују чињенице из става 1. тачка 5) овог члана;</p>
	<p>2) уредно пуномоћје за заступање, ако поступак за оглашавање ништавим покреће заступник;</p>
	<p>3) одговарајући доказ о плаћеној републичкој административној такси.</p>
	<p class="bold">Врста података о оглашавању ништавим решења о признању топографијe који се објављују у службеном гласилу</p>
	<p class="clan">Члан 17.</p>
	<p>О оглашавању ништавим решења о признању топографије објављује се:</p>
	<p>1) регистарски број топографије;</p>
	<p>2) подаци о носиоцу права: име, презиме, пребивалиште и држављанство, ако је у питању физичко лице или назив и седиште, ако је у питању правно лице;</p>
	<p>3) датум и врста одлуке по предлогу за оглашавање ништавим.</p>
	<p class="bold">Завршна одредба</p>
	<p class="clan">Члан 18.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 20/7-2014</p>
	<p class="potpis" style="margin-top: 0">У Београду, 24. јануара 2014. године</p>
	<p class="potpis" style="margin-top: 0">Директор,</p>
	<p class="potpis" style="margin-top: 0"><span class="bold">Бранка Тотић, 
	</span>с.р.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 26. став 8. Закона о безбедности хране („Службени гласник РС”, бр. 41/09 и 17/19),</p>
			<p class="Basic-Paragraph">Министар здравља доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину и поступку издавања међународне потврде (сертификата) о безбедности хране која се извози, изгледу обрасца међународне потврде, као и евиденцији о издатим потврдама</p>
			<p class="centar">"Службени гласник РС", број 49 од 8. јула 2019.</p>
			<p class="bold">Предмет</p>
			<p class="clan">Члан 1.</p>
			<p class="Basic-Paragraph">Овим правилником ближе се прописује начин и поступак издавања међународне потврде (сертификата) о безбедности хране која се извози,  изглед обрасца међународне потврде, као и евиденција о издатим потврдама. </p>
			<p class="clan">Члан 2.</p>
			<p class="Basic-Paragraph">Међународна потврда (енг. Health Certificate) јесте сертификат о безбедности и здравственој исправности хране којим се потврђује да је храна произведена у Републици Србији у регистрованом објекту за производњу хране који је под надзором санитарне инспекције и да су испуњени услови наведени у сертификату (у даљем тексту: међународна потврда).</p>
			<p class="Basic-Paragraph">Поступак издавања међународне потврде јесте поступак који обухвата попуњавање, потписивање и оверавање обрасца међународне потврде о безбедности хране од стране надлежног санитарног инспектора. </p>
			<p class="bold">Врсте хране</p>
			<p class="clan">Члан 3.</p>
			<p class="Basic-Paragraph">Министарство надлежно за послове здравља (у даљем тексту: Министарство) преко надлежних санитарних инспектора издаје међународне потврде у складу са законом којим се уређује безбедност хране, за следећу врсту хране:</p>
			<p class="Basic-Paragraph">1) нове хране, </p>
			<p class="Basic-Paragraph">2) хране за специфичне популационе групе (храна за одојчад и малу децу, храна за посебне медицинске намене, замене за комплетну дневну исхрану за особе на дијети за мршављење), </p>
			<p class="Basic-Paragraph">3) додатака исхрани (дијететски суплементи), </p>
			<p class="Basic-Paragraph">4) хране са измењеним нутритивним саставом (храна за особе интолерантне на глутен, замене за со за људску исхрану, храна обогаћена витаминима, минералима и другим супстанцама са хранљивим или физиолошким ефектом и др.), </p>
			<p class="Basic-Paragraph">5) соли за исхрану људи и производњу хране, </p>
			<p class="Basic-Paragraph">6) прехрамбених адитива, </p>
			<p class="Basic-Paragraph">7) прехрамбених арома, </p>
			<p class="Basic-Paragraph">8) прехрамбених ензима, </p>
			<p class="Basic-Paragraph">9) помоћних средстава у производњи хране, </p>
			<p class="Basic-Paragraph">10) воде за пиће у оригиналној амбалажи (природне минералне, изворске и стоне воде).</p>
			<p class="bold">Образац међународне потврде </p>
			<p class="clan">Члан 4.</p>
			<p class="Basic-Paragraph">Међународна потврда се издаје на обрасцу у складу са одговарајућим међународним стандардима.</p>
			<p class="Basic-Paragraph">Образац потврде из става 1. овог члана штампа се на српском и енглеском језику, као и на другом страном језику у складу са потписаним међународним споразумом у области безбедности хране између Републике Србије и стране земље, у коју се извози.</p>
			<p class="Basic-Paragraph">Образац међународне потврде дат је у Прилогу 1. који је одштампан је уз овај правилник и чини његов саставни део.</p>
			<p class="bold">Начин издавања међународне потврде </p>
			<p class="clan">Члан 5.</p>
			<p class="Basic-Paragraph">Међународна потврда се издаје на захтев субјекта у пословању храном. Субјекат у пословању храном предаје захтев за издавање међународне потврде месно надлежном санитарном инспектору према адреси пословног седишта субјекта у пословању храном.</p>
			<p class="Basic-Paragraph">Уз захтев из става 1. овог члана субјекат у пословању храном прилаже следеће доказе:</p>
			<p class="Basic-Paragraph">1) фотокопију решења о упису у Регистар Агенције за привредне регистре Србије или фотокопију последње промене у Агенцији за привредне регистре Србије;</p>
			<p class="Basic-Paragraph">2) спецификацију производа који се извозе (у два примерка);</p>
			<p class="Basic-Paragraph">3) стручно мишљење и аналитички извештај овлашћене и акредитоване лабораторије о безбедности и здравственој исправности производа;</p>
			<p class="Basic-Paragraph">4) фотокопију уверења о упису производа у базу података коју води Министарство здравља, за храну из члана 3. став 1. тач. 2)–4) овог правилника;</p>
			<p class="Basic-Paragraph">5) доказ о уплати трошкова поступка издавања здравствене потврде у складу са законом којим се уређују републичке административне таксе.</p>
			<p class="Basic-Paragraph">Међународна потврда важи до истека рока употребе производа хране за који је издата а најдуже 12 месеци од дана издавања.</p>
			<p class="Basic-Paragraph">Образац захтева дат је у Прилогу 2. који је одштампан уз овај правилник и чини његов саставни део.</p>
			<p class="bold">Евиденција о издатим међународним потврдама</p>
			<p class="clan">Члан 6.</p>
			<p class="Basic-Paragraph">О издатим међународним потврдама из чл. 4. и 5. овог правилника води се евиденција у писменом  или електронском облику.</p>
			<p class="Basic-Paragraph">Евиденција из става 1. овог члана садржи следеће податке:</p>
			<p class="Basic-Paragraph">1) број међународне потврде;</p>
			<p class="Basic-Paragraph">2) датум и место издавања међународне потврде;</p>
			<p class="Basic-Paragraph">3) назив субјекта у пословању храном који је поднео захтев;</p>
			<p class="Basic-Paragraph">4) адреса пословног седишта субјекта у пословању храном;</p>
			<p class="Basic-Paragraph">5) име и презиме надлежног санитарног инспектора који је издао међународну потврду;</p>
			<p class="Basic-Paragraph">6) потпис одговорног лица субјекта у пословању.</p>
			<p class="Basic-Paragraph">Евиденција о издатим међународним потврдама дата је у Прилогу 3. који је одштампан уз овај правилник и чини његов саставни део.</p>
			<p class="bold">Ступање на снагу</p>
			<p class="clan">Члан 7.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”. </p>
			<p class="potpis">Број 110-00-283/2019-10</p>
			<p class="potpis">У Београду, 28. јуна 2019. године</p>
			<p class="potpis">Министар,</p>
			<p class="potpis">др <span class="bold">Златибор Лончар, </span>с.р.</p>
			<p class="clan" style="text-align: right">Прилози</p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=428725&amp;regactid=428725" target="_blank">
			Прилог 1 - Међународна потврда (сертификат) о безбедности хране која 
			се извози</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=428725&amp;regactid=428725" target="_blank">
			Прилог 2 - Захтев за издавање међународне потврде (сертификат)</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=428725&amp;regactid=428725" target="_blank">
			Прилог 3 - Евиденција о издатим међународним потврдама 
			(сертификатима)</a></p>
	</div>


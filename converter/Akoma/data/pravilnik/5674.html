


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 201. став 5. тачка 9) Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о садржини, поступку и начину доношења програма уређивања грађевинског земљишта</p>
				<p class="naslov"><span style="font-weight: 400">"Службени 
				гласник РС", број 27 од 18. марта 2015.</span></p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ </p>
				<p class="clan">Члан 1. </p>
				<p>Овим правилником ближе се прописује садржина, поступак и начин доношења програма уређивања грађевинског земљишта (у даљем тексту: Програм). </p>
				<p class="clan">II. САДРЖИНА ПРОГРАМА</p>
				<p class="clan">Члан 2. </p>
				<p>Садржајем и начином доношења Програма обезбеђује се да радови на уређивању грађевинског земљишта у програмском периоду буду усклађени са реалним потребама и могућностима просторног развоја и изградње укупног подручја јединице локалне самоуправе. </p>
				<p>Програмом се обухватају сви радови на уређивању грађевинског земљишта на целом подручју јединице локалне самоуправе, без обзира на њихове специфичности у погледу извора и услова финансирања, организације обављања стручних послова и сл, као и на посебне надлежности, овлашћења и улоге појединих субјеката. </p>
				<p>Специфичност из става 2. овог члана, које су од значаја за извршење предвиђених радова на уређивању грађевинског земљишта, у Програму се посебно исказују. </p>
				<p class="clan">Члан 3. </p>
				<p>Садржајем и начином доношења Програма омогућава се просторно и временско усклађивање свих активности на просторном развоју и изградњи јединице локалне самоуправе, како међусобно тако и са могућностима и циљевима укупног развоја, утврђеним кроз просторне и урбанистичке планове и развојне програме. </p>
				<p>У остваривању циља из става 1. овог члана, садржајем и начином доношења Програма, омогућава се: </p>
				<p>1) остваривање захтева за рационално коришћење грађевинског земљишта и успостављање оптималног односа између улагања у комуналну инфраструктуру и капацитета објеката које она опслужује; </p>
				<p>2) висок степен ефикасности и економичности у реализацији планираних радова, кроз усклађивање динамике и других услова изградње појединих објеката; </p>
				<p>3) утврђивање извора финансирања предвиђених радова на уређивању земљишта, у целини и по појединим подручјима изградње и врстама радова и </p>
				<p>4) благовремено предузимање свих организационих, правних и других мера које су потребне за ефикасно извршење предвиђених радова. </p>
				<p class="clan">Члан 4. </p>
				<p>Садржину Програма чине процене и прорачуни структуре, обима, вредности и услова извршења радова на уређивању земљишта на појединим локацијама. </p>
				<p>Под локацијом, у смислу овог правилника подразумева се: </p>
				<p>1) простор намењен за изградњу објеката комуналне и линијске инфраструктуре;</p>
				<p>2) простор намењен за изградњу објеката јавне намене; </p>
				<p>3) простор намењен за уређивање земљишта.</p>
				<p class="clan">Члан 5. </p>
				<p>Програм се доноси као годишњи и као средњорочни.</p>
				<p class="clan">Члан 6. </p>
				<p>Средњорочни програм се, по обухвату и намени земљишта чије се уређивање предвиђа, заснива на поставкама развојних програма за одговарајући временски период, а обим, структура и друге карактеристике радова на уређивању земљишта утврђују се на основу усвојених просторних и урбанистичких планова. </p>
				<p class="clan">Члан 7. </p>
				<p>Годишњи програм обухвата радове који се планирају у оквиру једне календарске и буџетске године. </p>
				<p class="clan">Члан 8. </p>
				<p>Програм садржи: </p>
				<p>1) уводни део са општим објашњењима о карактеристикама Програма; </p>
				<p>2) оцену усклађености Програма са циљевима укупног развоја јединице локалне самоуправе; </p>
				<p>3) приказ предвиђених радова на уређивању грађевинског земљишта; </p>
				<p>4) приказ извора и услова финансирања предвиђених радова на уређивању земљишта и </p>
				<p>5) мере за спровођење Програма. </p>
				<p class="bold">1. Садржај уводног дела </p>
				<p class="clan">Члан 9. </p>
				<p>Уводни део Програма садржи: </p>
				<p>1) опште податке о организацији и начину израде Програма; </p>
				<p>2) информациону основу за израду Програма и </p>
				<p>3) најбитније претпоставке за реализацију Програма. </p>
				<p class="clan">Члан 10. </p>
				<p>Уводни део Програма садржи опште податке о организацији и начину израде, као и потребне информације које се односе на:</p>
				<p>1) акт на основу којег се приступило изради Програма;</p>
				<p>2) просторни и временски обухват Програма; </p>
				<p>3) организацију и носиоце стручних послова на изради Програма; </p>
				<p>4) јавне расправе о Програму и најбитнија опредељења која су из њих проистекла и </p>
				<p>5) поступак израде и доношења Програма. </p>
				<p class="clan">Члан 11. </p>
				<p>Уводни део Програма који се односи на информациону основу садржи краће коментаре и објашњења кроз које се приказују: </p>
				<p>1) стање и актуелност просторно-планске документације у јединици локалне самоуправе; </p>
				<p>2) карактеристике планова развоја који су од значаја за израду Програма; </p>
				<p>3) стање и опште карактеристике посебних развојних програма у појединим областима и </p>
				<p>4) законске одредбе и општи акти јединице локалне самоуправе, као и друга акта на којима се заснива Програм. </p>
				<p class="clan">Члан 12. </p>
				<p>У уводном делу Програма који се односи на најбитније претпоставке за реализацију Програма исказују се посебно и садрже потребна објашњења у односу на: </p>
				<p>1) процене укупног друштвеног и економског развоја јединице локалне самоуправе и његовог утицаја на остваривање Програма; </p>
				<p>2) извесност предвиђања о могућностима најзначајнијих инвеститора да у предвиђеним роковима реализују своје инвестиције и евентуално обезбеде учешће у финансирању радова на уређивању земљишта; </p>
				<p>3) друге опште претпоставке за које се оцени да су од већег значаја за извршење Програма. </p>
				<p class="bold">2. Оцена усклађености Програма са циљевима укупног <br>развоја јединице локалне самоуправе</p>
				<p class="clan">Члан 13. </p>
				<p>Део Програма који се односи на оцену усклађености са циљевима укупног развоја јединице локалне самоуправе даје одговарајуће показатеље и о: </p>
				<p>1) усклађености Програма са циљевима просторног развоја јединице локалне самоуправе; </p>
				<p>2) усклађености Програма са циљевима развоја у појединим делатностима и </p>
				<p>3) могућностима измена и допуна Програма. </p>
				<p class="clan">Члан 14. </p>
				<p>Усклађеност Програма са циљевима просторног развоја садржи основна објашњења која се односе на: </p>
				<p>1) планирани и постојећи степен изграђености грађевинског земљишта у целини и у појединим деловима територије јединице локалне самоуправе, и утицај Програма на остваривање планских поставки; </p>
				<p>2) рационално коришћење улагања у објекте комуналне инфраструктуре и стварање услова за даљи континуалан развој јединице локалне самоуправе; </p>
				<p>3) утицај предвиђених радова на уређивању земљишта на побољшање услова живота у већ изграђеним деловима јединице локалне самоуправе и заштиту природних и створених вредности човекове средине. </p>
				<p class="clan">Члан 15. </p>
				<p>Део Програма са циљевима развоја у привредним и друштвеним делатностима, садржи ефекте који се очекују од извршења Програма у односу на посебне развојне програме у појединим областима, као што су: </p>
				<p>1) становање и стамбена изградња; </p>
				<p>2) поједини системи комуналне инфраструктуре; </p>
				<p>3) индустријска производња, нарочито у гранама које су предвиђене као носиоци привредног развоја; </p>
				<p>4) образовање, култура, здравствена и социјална заштита; </p>
				<p>5) туризам, трговина, угоститељство, занатство и мала привреда; </p>
				<p>6) управа, администрација, финансијске и друге делатности; </p>
				<p>7) спорт и рекреација; </p>
				<p>8) заштита животне средине и </p>
				<p>9) уређење територије са становишта цивилне заштите и одбране. </p>
				<p>У делу Програма из става 1. овог члана посебно се образлажу поставке Програма у односу на оне области привредног и друштвеног развоја код којих не постоје конкретни развојни програми, односно код којих је уочена неусаглашеност програма са реалним могућностима просторног развоја јединице локалне самоуправе. </p>
				<p class="clan">Члан 16. </p>
				<p>Могућности Програма за његове измене и допуне посебно се оцењују и исказују кроз одговарајућа објашњења у односу на: </p>
				<p>1) претпостављене могућности за укључивање у Програм нових активности и услове које при томе треба поштовати да би се спречио нежељени утицај нових на већ предвиђене радове; </p>
				<p>2) шире просторне целине и појединачне локације одређене намене на чије активирање упућује изградња програмираних комуналних објеката; </p>
				<p>3) најбитније активности из Програма чија се реализација мора обезбедити, јер би се без њих, због функционалне или финансијске зависности, довело у питање извршење других предвиђених радова и </p>
				<p>4) објекте и радове који су условно предвиђени, јер нема поузданих доказа да ће бити извршени у програмском периоду. </p>
				<p class="bold">3. Приказ предвиђених радова на уређивању грађевинског земљишта </p>
				<p class="clan">Члан 17. </p>
				<p>Програм који се односи на радове на уређењу грађевинског земљишта садржи:</p>
				<p>1) припремање земљишта и </p>
				<p>2) комунално опремање земљишта. </p>
				<p class="italik">а) Припремање земљишта </p>
				<p class="clan">Члан 18. </p>
				<p>Подаци о припремању земљишта, који су садржани у Програму, односе се на прибављање земљишта, припремне радове, истражне радове, израду геодетских, геолошких и других подлога, израду планске и техничке документације, расељавање, уклањање објеката, санирање терена и друге потребне радове. </p>
				<p>Поред података из става 1. овог члана, на подручјима која су била изложена ратним дејствима, у програму су садржани и подаци који се односе на обављање провере о постојању заосталих експлозивних средстава, у складу са законом.</p>
				<p class="clan">Члан 19. </p>
				<p>У делу Програма који садржи податке о радовима на прибављању земљишта, посебно се исказује: </p>
				<p>1) решавање имовинско-правних односа, за које се дају следећи подаци: </p>
				<p>(1) набрајање локација на којима ће се решавати имовинско-правни односи;</p>
				<p>(2) оквирна процена потребних средстава за решавање имовинских односа;</p>
				<p>2) набавка станова и просторија друге намене које треба обезбедити за потребе пресељавања корисника објеката предвиђених за рушење, за коју се приказују: </p>
				<p>(1) набрајање локација на којима ће се решавати имовинско правни односи;</p>
				<p>(2) оквирна процена потребних средстава за решавање имовинских односа;</p>
				<p>3) исељавање корисника из објеката предвиђених за рушење, за које се процењују: </p>
				<p>(1) набрајање локација на којима ће се решавати имовинско правни односи;</p>
				<p>(2) оквирна процена потребних средстава за решавање имовинских односа. </p>
				<p class="clan">Члан 20. </p>
				<p>Подаци у делу Програма о припремним радовима обухватају: </p>
				<p>1) израду детаљног урбанистичког плана или урбанистичког пројекта и услова за уређење простора, за које се исказују: </p>
				<p>(1) таксативно навођење урбанистичких планова који ће се финансирати из програма уређивања грађевинског земљишта за текућу годину; </p>
				<p>(2) износ средстава потребан за израду тих планова; </p>
				<p>2) израду геодетских и других подлога које су потребне за идентификацију стања на терену и друге припремне радове, где се приказују трошкови израде или прибављања подлога; </p>
				<p>3) инжењерско-техничка испитивања земљишта, за која се процењују: </p>
				<p>(1) врсте инжењерско-техничких испитивања која треба вршити (геолошка, сеизмолошка, хидрогеолошка и сл.) и подлоге које из таквих испитивања треба да се обезбеде; </p>
				<p>(2) трошкови извршења потребних испитивања;</p>
				<p>(3) време потребно за вршење испитивања. </p>
				<p class="clan">Члан 21. </p>
				<p>Асанациони радови и рашчишћавање земљишта у Програму приказују се преко следећих података: </p>
				<p>1) за асанационе радове: </p>
				<p>(1) врсте радова који се предвиђају (насипање, изградња дренажних система, потпорни зидови и друге заштитне грађевине и сл.); </p>
				<p>(2) обим и трошкови извршења предвиђених радова, у целини или по карактеристичним групама (уколико расположива документација дозвољава прецизна разграничења) и </p>
				<p>(3) време и специфични услови извођења предвиђених радова (уколико се процени да су ти услови од већег значаја, на пример: радови се могу извршити тек након детаљног испитивања земљишта, технолошки су повезани са изградњом одређених објеката и сл.); </p>
				<p>2) за рашчишћавање земљишта: </p>
				<p>(1) број и физичке карактеристике објеката које треба порушити и уклонити; </p>
				<p>(2) трошкови рашчишћавања земљишта; </p>
				<p>(3) специфични трошкови које, у неким случајевима, условљава рашчишћавање земљишта (изградња нових – привремених или сталних прикључака за постојеће објекте који се задржавају и сл.) и </p>
				<p>(4) време потребно за рашчишћавање земљишта. </p>
				<p class="italik">б) Комунално опремање земљишта</p>
				<p class="clan">Члан 22. </p>
				<p>У оквиру података о комуналном опремању земљишта, у Програму се приказују процене радова на изградњи комуналних објеката и инсталација који се односе на: </p>
				<p>1) систем водоснабдевања; </p>
				<p>2) систем канализације; </p>
				<p>3) електро-енергетску мрежу; </p>
				<p>4) телекомуникациону мрежу; </p>
				<p>5) топлификацију; </p>
				<p>6) саобраћајне површине; </p>
				<p>7) уређење слободних површина и </p>
				<p>8) друге комуналне системе који се, евентуално, предвиђају у појединим јединицама локалне самоуправе (гасоводи, инсталације за трамвајски или тролејбуски саобраћај и сл.). </p>
				<p class="clan">Члан 23. </p>
				<p>За потребе овог правилника сви комунални системи, односно њихови делови у Програму разврставају се: </p>
				<p>1) према начину коришћења услуга и </p>
				<p>2) према функционалном рангу одговарајућих делова комуналних система. </p>
				<p>Према начину коришћења услуга које пружају, комунални објекти су, у смислу овог правилника: </p>
				<p>1) објекти индивидуалне комуналне потрошње и </p>
				<p>2) објекти заједничке комуналне потрошње. </p>
				<p>Објектима индивидуалне комуналне потрошње сматрају се они системи комуналне инфраструктуре или њихови делови чији се непосредни корисници идентификују, односно код којих се мери обим услуга које пружају појединим корисницима. </p>
				<p>У објекте заједничке комуналне потрошње спадају они комунални системи или њихови делови чије се коришћење посебно не мери и који служе свим сталним или повременим корисницима земљишта. </p>
				<p>Према функционалном рангу, комунални објекти, односно њихови делови, сврставају се, у смислу овог правилника, као: </p>
				<p>1) магистрална мрежа; </p>
				<p>2) примарна мрежа и </p>
				<p>3) секундарна мрежа. </p>
				<p>Разврставање комуналних објеката, сходно одредбама става 5. овог члана, врши се по следећим критеријумима: </p>
				<p>1) статус магистралне мреже имају објекти и радови који су од непосредног утицаја на укупан капацитет и функције одговарајућег комуналног система и самим тим имају значај за јединицу локалне самоуправе у целини; </p>
				<p>2) ранг примарне мреже добијају објекти и радови који опслужују два или више стамбених блокова (постојећих или планираних) или ужих просторних целина друге имовине и значајни су само за одређени део територије јединице локалне самоуправе; </p>
				<p>3) секундарној мрежи припадају они делови комуналних система који опслужују два или више објеката (зграда) у једном стамбеном блоку или ужој просторној целини друге намене и значајни су само за тај стамбени блок и ужу просторну целину. </p>
				<p>Радови на изградњи прикључака не спадају у радове на уређивању грађевинског земљишта. </p>
				<p class="clan">Члан 24. </p>
				<p>Садржина система за водоснабдевање у Програму посебно се идентификује на следеће групе објеката: </p>
				<p>1) објекти за захватање, довод и прераду сирове воде (каптажни објекти, цевоводи до постројења за прераду, постројења за прераду и сл.); </p>
				<p>2) објекти за основни развод чисте воде (цевоводи, пумпне, станице и резервоари чисте воде); </p>
				<p>3) дистрибутивна мрежа и </p>
				<p>4) специфична мрежа за одржавање слободних површина (прање улица, заливање јавних зелених површина и сл.). </p>
				<p>Сви елементи овог система припадају објектима индивидуалне комуналне потрошње. Изузетно, део мреже који служи за одржавање јавних слободних површина сврстава се у заједничку комуналну потрошњу. </p>
				<p>Објекти за захватање, довод и прераду сирове воде имају ранг магистралне мреже. Истом рангу, по правилу, припадају објекти за основни развод чисте воде. </p>
				<p>За сваку од група објеката из става 1. овог члана, односно њихов карактеристичан део, у Програму се приказују: </p>
				<p>1) просторни положај и основне функционалне карактеристике; </p>
				<p>2) обим радова исказан натуралним показатељима (дужина); </p>
				<p>3) трошкови израде техничке документације са евентуалним пратећим испитивањима земљишта; </p>
				<p>4) трошкови изградње и </p>
				<p>5) време изградње и евентуално, специфични услови који су у појединим случајевима значајни (условљеност изградњом других објеката и сл.). </p>
				<p class="clan">Члан 25. </p>
				<p>У Програму који садржи податке о систему канализације, посебно се идентификују делови који се односе на: </p>
				<p>1) одвођење отпадних (фекалних) вода; </p>
				<p>2) одвођење атмосферских вода; </p>
				<p>3) општи систем каналисања (који обухвата и фекалне и атмосферске воде) и </p>
				<p>4) специфичне канализационе системе који се могу јавити у појединим случајевима (код индустријских комплекса у којима се предвиђа специфичан поступак пречишћавања отпадних вода). </p>
				<p>Зависно од њихових карактеристика, у наведеним системима посебно се процењују делови који се односе на: </p>
				<p>1) сабирну мрежу (различитих профила); </p>
				<p>2) црпне станице; </p>
				<p>3) постројења за пречишћавање и </p>
				<p>4) специјалне грађевине (регулационе грађевине, уливне и изливне грађевине, дренаже галерије, отворене и затворене ретензије и сл.). </p>
				<p>Објекти за одвод фекалних отпадних вода, односно они који припадају општем систему каналисања, сврставају се у индивидуалну комуналну потрошњу. Део система који се односи на одвођење атмосферских вода у целини припада заједничкој комуналној потрошњи, а специфични системи који користе тачно идентификованим објектима сврставају се у индивидуалну комуналну потрошњу. </p>
				<p>Црпне станице, постројења за пречишћавање и специјалне грађевине најчешће припадају магистралној, а ређе примарној мрежи. Сабирна мрежа може имати сва три функционална ранга који се, у сваком конкретном случају, одређују на основу критеријума из члана 23. став 6. овог правилника. </p>
				<p>За све делове појединих система који се, у складу са ст. 1. и 2. овог члана, посебно идентификују, у Програму се приказују подаци о: </p>
				<p>1) положају и основним функционалним обележјима; </p>
				<p>2) величини и капацитету (дужина и карактеристичан профил за мрежу; капацитет за остале објекте); </p>
				<p>3) трошковима израде техничке документације; </p>
				<p>4) трошковима изградње и </p>
				<p>5) специфичним условима изградње, уколико су од значаја за време извођења и вредност радова. </p>
				<p class="clan">Члан 26. </p>
				<p>У делу Програма који садржи податке о електро-енергетској мрежи посебно се процењују следећи елементи: </p>
				<p>1) далеководи и трансформаторске станице високих напонских нивоа, од 380 kV до 35 kV; </p>
				<p>2) електроенергетска мрежа напона 10 kV, са трансформаторским станицама 10/0,4 kV; </p>
				<p>3) разводна мрежа напона 0,4 kV; </p>
				<p>4) мрежа јавне расвете (колске и пешачке саобраћајнице, тргови, скверови, паркови и др.). </p>
				<p>Сви елементи система припадају индивидуалној комуналној потрошњи, осим мреже за јавну расвету која се сврстава у заједничку комуналну потрошњу. </p>
				<p>Далеководи и трансформаторске станице високог напонског нивоа, по правилу су део магистралне мреже (напонски ниво од 35 kV може у већим јединице локалне самоуправе имати ранг примарне мреже). Енергетска мрежа напона од 10 kV, по правилу, је део примарног функционалног ранга, а разводна мрежа од 0,4 kV има статус секундарне мреже. Мрежа јавне расвете има ранг примарне или секундарне мреже. </p>
				<p>За све карактеристичне елементе система, посебно се сагледавају и приказују: </p>
				<p>1) положај и функционалне карактеристике; </p>
				<p>2) обим радова изражен у натуралним показатељима; </p>
				<p>3) трошкови израде техничке документације и изградње и </p>
				<p>4) по потреби, посебни услови изградње. </p>
				<p class="clan">Члан 27.</p>
				<p>У делу Програма који садржи елементе комуналног опремања земљишта телекомуникационим инсталацијама, посебно се процењују: </p>
				<p>1) транзитни и магистрални телекомуникациони водови; </p>
				<p>2) аутоматске централе и </p>
				<p>3) разводна телекомуникациона мрежа. </p>
				<p>Систем у целини припада индивидуалној комуналној потрошњи. </p>
				<p>Транзитни и магистрални водови, аутоматске централе и њихово међусобно повезивање су део система највишег магистралног ранга. Разводна телекомуникациона мрежа има примарни или секундарни значај. </p>
				<p>У Програму се за сваки од елемената система приказују: </p>
				<p>1) положај и функционалне карактеристике; </p>
				<p>2) обим радова (дужина) односно капацитет објеката; </p>
				<p>3) трошкови израде техничке документације и изградње и </p>
				<p>4) по потреби, специфични услови изградње. </p>
				<p class="clan">Члан 28. </p>
				<p>У делу Програма који садржи податке о радовима на комуналном опремању земљишта који се односи на систем топлификације, посебно се приказују: </p>
				<p>1) топлане; </p>
				<p>2) блоковске котларнице; </p>
				<p>3) топловоди са предајним станицама; </p>
				<p>4) разводна топлотна мрежа и </p>
				<p>5) мрежа за развод санитарне топле воде. </p>
				<p>Систем у целини припада индивидуалној комуналној потрошњи. </p>
				<p>Топлане су, по правилу, елементи магистралног, а блоковске котларнице примарног или секундарног значаја. Топлодалеководи се, према критеријумима из члана 23. став 6. овог правилника, сврставају у један од три функционална ранга, а разводна топловодна мрежа је део секундарне мреже. Систем за снабдевање санитарном топлом водом, по правилу, има статус примарне или секундарне мреже. </p>
				<p>Подаци које Програм садржи о појединим елементима система из става 1. овог члана, односе се на: </p>
				<p>1) положај и функционалне карактеристике објеката; </p>
				<p>2) обим радова односно капацитет објеката (натурални показатељи); </p>
				<p>3) трошкове израде документације и изградње и </p>
				<p>4) по потреби, специфичне услове изградње. </p>
				<p class="clan">Члан 29. </p>
				<p>У Програму се посебно идентификују и процењују следећи елементи предвиђене изградње саобраћајних површина: </p>
				<p>1) коловозне површине; </p>
				<p>2) површине за мирујући саобраћај; </p>
				<p>3) пешачки тротоари уз саобраћајнице и бициклистичке стазе; </p>
				<p>4) заштитно зеленило у склопу саобраћајног коридора; </p>
				<p>5) саобраћајна сигнализација и </p>
				<p>6) специфичне грађевине (мостови, вијадукти, тунели и сл.) који се у појединим случајевима могу јавити. </p>
				<p>Систем у целини се сврстава у заједничку комуналну потрошњу. </p>
				<p>Зависно од положаја и функције, сви објекти овог система сврставају се у магистралну, примарну или секундарну мрежу. </p>
				<p>За поједине објекте из овог комуналног система, у Програму се приказују: </p>
				<p>1) положај и функционалне карактеристике; </p>
				<p>2) обим радова ( m, m² и сл.); </p>
				<p>3) трошкови израде документације и изградње и </p>
				<p>4) по потреби, специфични услови изградње. </p>
				<p class="clan">Члан 30. </p>
				<p>Садржина врсте и нивоа разраде података о предвиђеном уређењу слободних површина, у Програму се исказују зависно од расположиве документације, на којој се процене заснивају. </p>
				<p>Уколико се, у тренутку израде Програма, располаже са одговарајућом техничком документацијом, посебно се обрађују подаци о обиму, трошковима и евентуално, специфичним условима изградње за карактеристичне групе радова који се односе на: </p>
				<p>1) локалне парковске површине; </p>
				<p>2) травњаке са украсним шибљем; </p>
				<p>3) пешачке стазе и платое; </p>
				<p>4) дечја игралишта и </p>
				<p>5) опрему слободних површина и сл. </p>
				<p>Ако се, приликом израде Програма, не располаже одговарајућом техничком документацијом, уносе се само основни подаци са проценама о: </p>
				<p>1) површини слободних површина које ће се уредити и </p>
				<p>2) претпостављеним трошковима тог уређења.</p>
				<p>Радови на уређењу слободних површина у целини се сврставају у заједничку комуналну потрошњу. </p>
				<p>По функционалном рангу, радови на уређењу слободних површина сходно критеријумима из члана 23. став 6. овог правилника, сврставају се у радове секундарног или примарног значаја. </p>
				<p class="clan">Члан 31. </p>
				<p>Програм садржи и приказ специфичних група радова на комуналном опремању земљишта који се, у појединим случајевима предвиђају, као што су: </p>
				<p>1) гасоводи; </p>
				<p>2) инсталације за трамвајски и тролејбуски саобраћај и </p>
				<p>3) обалоутврде и сл. </p>
				<p>Сврставање ових објеката у групе индивидуалне или заједничке комуналне потрошње, односно према функционалном рангу, врше се по критеријумима из члана 23. овог правилника. </p>
				<p>За сваки од предвиђених објеката, односно за његов карактеристични део, у Програму се приказују: </p>
				<p>1) положај и функција; </p>
				<p>2) обим радова; </p>
				<p>3) трошкови изградње и </p>
				<p>4) специфични услови изградње (уколико се оцене значајним за реализацију Програма). </p>
				<p class="italik">в) Начин приказивања радова на уређивању земљишта </p>
				<p class="clan">Члан 32. </p>
				<p>Садржина Програма појединачних приказа радова на уређивању грађевинског земљишта на локацијама, групише се према карактеристичним наменама земљишта, односно објеката за чије потребе се уређује земљиште, као што су: </p>
				<p>1) локације за изградњу објеката комуналне и линијске инфраструктуре; </p>
				<p>2) локације намењене за изградњу објеката јавне намене;</p>
				<p>3) локације намењене за уређивање земљишта;</p>
				<p>4) локације за стамбену изградњу, с тим што се, по потреби, посебно групишу локације предвиђене за изградњу колективних, односно индивидуалних стамбених зграда;</p>
				<p>5) локације за изградњу индустријских и других производних објеката; </p>
				<p>6) локације за изградњу пословних, угоститељских, трговинских и сл. објеката; </p>
				<p>7) локације за изградњу јавних објеката (образовање, култура, здравство, социјална заштита и сл.); </p>
				<p>8) локације за изградњу објеката мале привреде и занатства; </p>
				<p>9) значајнији комунални објекти који се реализују као самостални подухвати и у Програму се третирају као посебне локације (магистралне саобраћајнице, постројења за пречишћавање воде и сл.); </p>
				<p>10) специфични објекти комуналне опреме (гробља, паркови, јавна купалишта, јавни WC, депоније смећа и сл.);</p>
				<p>11) локације на којима се не предвиђа изградња нових зграда, него се земљиште уређује за потребе постојећих објеката (програми „малих акција” у месним заједницама и сл.). </p>
				<p class="clan">Члан 33. </p>
				<p>Садржина збирних прегледа предвиђених радова на уређивању грађевинског земљишта формира се према карактеристичним основама за које се оцени да су од значаја за утврђивање материјалних и других обавеза појединих субјеката и реализацију Програма у целини. </p>
				<p>Програм садржи збирне прегледе у којима су приказани: </p>
				<p>1) радови на уређивању земљишта за карактеристичне групе локација са подацима из којих се види: </p>
				<p>(1) укупна површина земљишта одређене намене која се уређује; </p>
				<p>(2) капацитет објеката за чије потребе се земљиште уређује; </p>
				<p>(3) укупне вредности обухваћених радова на уређивању земљишта; </p>
				<p>(4) вредност радова на уређивању земљишта, по појединим вредностима радова, као и вредност дела тих група радова који се сврставају у индивидуалну или заједничку потрошњу, односно који имају статус магистралне, примарне и секундарне мреже и </p>
				<p>(5) потребна динамика ангажовања средстава за финансирање предвиђених радова, укупно и по исказаним врстама радова. </p>
				<p>2) радови на прибављању земљишта за све локације обухваћене Програмом, са подацима о: </p>
				<p>(1) површини земљишта које се прибавља; </p>
				<p>(2) броју, капацитету (површини) и намени објеката чије се рушење предвиђа; </p>
				<p>(3) броју, површини и намени нових станова или просторија друге намене које треба обезбедити за потребе расељавања и </p>
				<p>(4) висини трошкова и динамици ангажовања средстава за исплату накнаде за земљиште (и евентуално засаде) и објекте који се експропришу од власника, односно за набавку станова и простора друге намене за потребе расељавања. </p>
				<p>3) радови на комуналном опремању земљишта на свим локацијама обухваћеним Програмом, који припадају индивидуалној, односно заједничкој комуналној потрошњи, са подацима из којих се види: </p>
				<p>(1) укупна вредност радова; </p>
				<p>(2) део укупне вредности који се односи на поједине врсте радова на изградњи комуналних објеката и инсталација и </p>
				<p>(3) потребна динамика ангажовања средстава за финансирање појединих врста радова; </p>
				<p>4) радови на комуналном опремању земљишта на свим локацијама обухваћеним Програмом, који имају функционални ранг магистралне, односно примарне или секундарне мреже, са подацима који показују: </p>
				<p>(1) укупну вредност радова одговарајућег функционалног ранга; </p>
				<p>(2) део укупне вредности који се односи на поједине врсте радова (према подели из члана 22. овог правилника) и </p>
				<p>(3) потребну динамику ангажовања средстава за финансирање појединих врста радова. </p>
				<p>Поред збирних прегледа из става 2. овог члана, Програм садржи и друге прегледе за којима се укаже потреба у појединим конкретним случајевима (трошкови израде урбанистичке документације; радови на санацији земљишта; радови који се финансирају из посебних извора; радови чије извршење ће преузети инвеститори нових објеката и сл.). </p>
				<p class="clan">Члан 34. </p>
				<p>Приказ предвиђених радова на уређивању грађевинског земљишта садржи и шематски графички преглед локација обухваћених Програмом у коме су, на карти погодне размере, назначени: </p>
				<p>1) просторни положај локација чије се уређивање предвиђа у програмском периоду; </p>
				<p>2) карактеристичне намене локација (помоћу шрафтуре, боје или сл.) и </p>
				<p>3) друга специфична обележја локација која су погодна за графичко приказивање. </p>
				<p class="bold">4. Приказ извора и услова финансирања предвиђених радова на уређивању земљишта</p>
				<p class="clan">Члан 35. </p>
				<p>Део Програма садржи податке о претпостављеним условима и изворима финансирања предвиђених радова на уређивању грађевинског земљишта. У овом погледу приказују се: </p>
				<p>1) општи услови за финансирање радова на уређивању земљишта; </p>
				<p>2) расположиви извори финансирања предвиђених радова и </p>
				<p>3) збирни биланси који показују претпостављени модел финансирања радова. </p>
				<p class="clan">Члан 36. </p>
				<p>Приказ општих услова за финансирање предвиђених радова на уређивању земљишта садржи податке и објашњења из којих је могуће сагледати укупне економске могућности одређене јединице локалне самоуправе и одредбе закона, општих аката јединице локалне самоуправе и других важећих прописа који непосредно утичу на модел финансирања предвиђених радова. </p>
				<p class="clan">Члан 37. </p>
				<p>На основу садржине општих услова и критеријума из члана 36. овог правилника, у Програму се идентификују и приказују конкретни извори финансирања, за поједине карактеристичне групе радова и за Програм у целини. </p>
				<p>У оквиру приказа претпостављених извора финансирања радова, посебно се исказују услови за остваривање претпостављеног ангажовања осталих извора финансирања радова (цене комуналних услуга, буџет, део пореза на имовину и др.). </p>
				<p class="clan">Члан 38. </p>
				<p>Садржина збирних биланса претпостављеног модела финансирања предвиђених радова, формира се у складу са поставкама овог Програма и приказује се кроз: </p>
				<p>1) глобалну структуру ангажовања појединих извора средстава према: </p>
				<p>(1) укупним износима и динамици ангажовања; </p>
				<p>(2) карактеристичним наменама локација; </p>
				<p>(3) врсти радова за чије финансирање се користе; </p>
				<p>(4) усмерењу на финансирање комуналних објеката индивидуалне или заједничке комуналне потрошње, односно магистралне, примарне и секундарне мреже комуналних објеката. </p>
				<p class="bold">5. Мере за спровођење Програма</p>
				<p class="clan">Члан 39. </p>
				<p>У делу Програма који обухвата мере за спровођење Програма приказују се: </p>
				<p>1) организација извршења Програма; </p>
				<p>2) посебни услови за реализацију Програма и </p>
				<p>3) услови за измене и допуне Програма. </p>
				<p class="clan">Члан 40. </p>
				<p>Приказ организације извршења Програма садржи податке из којих се могу сагледати: </p>
				<p>1) основни носилац организације извршења Програма; </p>
				<p>2) носиоци појединих стручних послова који су карактеристични за највећи број локација (обезбеђење геодетских подлога, израда детаљних урбанистичких планова; прибављање земљишта и др.); </p>
				<p>3) могући облици организовања послова на изградњи секундарне мреже комуналних објеката, односно носиоци организације изградње магистралне и примарне мреже комуналних објеката; </p>
				<p>4) носиоци обавезе благовременог прикупљања и достављања података о извршењу Програма на појединим локацијама; </p>
				<p>5) носиоци обавезе обраде доспелих података и припреме извештаја о извршењу Програма; </p>
				<p>6) периоди израде редовних извештаја о извршењу Програма и околности под којима су обавезни израда и разматрање ванредних извештаја и </p>
				<p>7) органи и организације који разматрају извештаје о извршењу Програма и предлажу одговарајуће мере у циљу његове ефикасније реализације. </p>
				<p class="clan">Члан 41. </p>
				<p>У оквиру мера које се односе на посебне услове за реализацију Програма, посебно се приказују специфични услови његове реализације који се односе на: </p>
				<p>1) поступак праћења кретања износа прихода од доприноса за уређивање грађевинског земљишта и прихода од отуђења грађевинског земљишта коју плаћају инвеститори; </p>
				<p>2) поступање у случају измењених сазнања о обиму, структури и вредности радова на појединим локацијама; </p>
				<p>3) поступак измене модела финансирања појединих радова, у случају могућих измена планираних подухвата; </p>
				<p>4) евентуално претпостављене измене прописа којима се уређује финансирање опремања грађевинског земљишта и </p>
				<p>5) друге околности које се у конкретном случају оцене значајним. </p>
				<p class="clan">Члан 42. </p>
				<p>У делу Програма који се односи на његове измене и допуне, утврђују се: </p>
				<p>1) поступак и услови за укључивање у Програм нових локација и радова, према накнадним захтевима заинтересованих инвеститора и </p>
				<p>2) обим промена у структури, вредности и условима финансирања предвиђених радова који условљава измену и допуну Програма. </p>
				<p class="clan">III. САДРЖИНА ГОДИШЊЕГ ПРОГРАМА </p>
				<p class="clan">Члан 43. </p>
				<p>Годишњи програм, уместо података из члана 9, односно чл. 14–17. овог правилника, садржи објашњења која се односе на: </p>
				<p>1) стање извршења радова обухваћених средњорочним Програмом; </p>
				<p>2) критеријуме за избор радова из средњорочног Програма који ће се извршити у једногодишњем програмском периоду и </p>
				<p>3) врсте и последице евентуалних измена средњорочног програма које се предвиђају. </p>
				<p class="clan">Члан 44. </p>
				<p>Садржину приказа стања извршења радова обухваћених Програмом (сем за прву годину средњорочног периода у којој се не даје) у годишњем програму обухвата: </p>
				<p>1) однос планираног и оствареног степена извршења радова, у целини и на најзначајнијим подухватима и </p>
				<p>2) последице оствареног нивоа извршења планираних радова на услове даље реализације средњорочног програма. </p>
				<p class="clan">Члан 45. </p>
				<p>Садржина критеријума по којима је извршен избор задатака који ће се реализовати у једногодишњем програмском периоду, образлаже се кроз објашњења и податке из којих је могуће сагледати: </p>
				<p>1) текуће радове који се морају наставити; </p>
				<p>2) приоритет међу другим радовима; </p>
				<p>3) технолошке услове који опредељују прихваћене приоритете и </p>
				<p>4) финансијске, организационе и др. околности које су од утицаја на избор приоритета и динамику извршења радова из средњорочног програма. </p>
				<p class="clan">Члан 46. </p>
				<p>Приказ измена средњорочног програма, које се, евентуално, предвиђају годишњим програмом, садржи податке и објашњења који показују: </p>
				<p>1) врсту измена и допуна које су извршене; </p>
				<p>2) разлоге због којих су измене и допуне извршене и </p>
				<p>3) непосредне и шире последице извршених измена и допуна. </p>
				<p class="clan">IV. ДОНОШЕЊЕ ПРОГРАМА </p>
				<p class="clan">Члан 47. </p>
				<p>Изради средњорочног програма се приступа на основу одлуке коју доноси јединицa локалне самоуправе.</p>
				<p>Одлука из става 1. овог члана садржи начин консултовања и укључивања јавности у изради Програма, као и одређивање органа, привредног друштва, јавног предузећа или друге организације у складу са чланом 94. Закона о планирању и изградњи које ће израдити нацрт Програма.</p>
				<p>Јединица локалне самоуправе до краја календарске године доноси годишњи програм уређивања за наредну календарску годину. </p>
				<p class="clan">Члан 48. </p>
				<p>Нацрт Програма објављује се на интернет страници јединице локалне самоуправе, са позивом свим заинтересованим лицима да доставе коментаре у року од десет дана. </p>
				<p>На основу примедаба и сугестија датих у расправи о нацрту Програма, јединица локалне самоуправе припрема: </p>
				<p>1) предлог Програма и </p>
				<p>2) писмени извештај са детаљним образложењем могућности и целисходности прихватања или одбијања појединих примедби и сугестија. </p>
				<p class="clan">Члан 49. </p>
				<p>Орган из члана 47. став 1. овог правилника разматра предлог садржине Програма и извештај о расправи о нацрту Програма и доноси одлуку о усвајању Програма. </p>
				<p class="clan">V. ЗАВРШНЕ ОДРЕДБЕ </p>
				<p class="clan">Члан 50. </p>
				<p>Ступањем на снагу овог правилника престаје да важи Правилник о садржају и начину доношења Програма уређивања градског грађевинског земљишта („Службени гласник СРС”, број 10/86).</p>
				<p class="clan">Члан 51.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”. </p>
				<p>&nbsp;</p>
				<p class="potpis" style="margin-top: 0">Број 110-00-00051/2015-07</p>
				<p class="potpis" style="margin-top: 0">У Београду, 16. марта 2015. године</p>
				<p class="potpis" style="margin-top: 0">Министар,</p>
				<p class="potpis" style="margin-top: 0">проф. др<span class="bold"> Зорана Михајловић,</span> с.р.</p>
	</div>


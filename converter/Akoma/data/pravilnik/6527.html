


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 14. став 1. тачка 5) подтачка (5) Закона о основама система образовања и васпитања („Службени гласник РС”, бр. 72/09 и 52/11),</p>
	<p>Национални просветни савет доноси</p>
	<p>&nbsp;</p>
	<p class="odluka-zakon" style="text-indent: 0; line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="text-indent: 0; line-height: 150%; margin-top: 0">о стандардима услова за остваривање посебних програма у области предшколског васпитања и образовања</p>
	<p class="naslov" style="text-indent: 0; line-height: 150%; margin-top: 0">
	<span style="font-weight: 400">"Службени гласник РС", број 61 од 22. јуна 
	2012.</span></p>
	<p class="naslov" style="text-indent: 0; line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником утврђују се стандарди услова за остваривање посебних програма у области предшколског васпитања и образовања.</p>
	<p class="clan">Члан 2. </p>
	<p>Стандарди услова за остваривање посебних програма у области предшколског васпитања и образовања одштампани су уз овај правилник и чине његов саставни део.</p>
	<p class="clan">Члан 3.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-177/2012-07</p>
	<p class="potpis" style="line-height: 150%; margin-top: 0">У Београду, 21. маја 2012. године</p>
	<p class="potpis" style="line-height: 150%; margin-top: 0">Председник Националног</p>
	<p class="potpis" style="line-height: 150%; margin-top: 0">просветног савета,</p>
	<p class="potpis" style="line-height: 150%; margin-top: 0">проф. др 
	<span class="bold">Десанка Радуновић, </span>с.р.</p>
	<p class="potpis">&nbsp;</p>
	<p class="bold">СТАНДАРДИ УСЛОВА ЗА ОСТВАРИВАЊЕ ПОСЕБНИХ ПРОГРАМА У ОБЛАСТИ ПРЕДШКОЛСКОГ ВАСПИТАЊА И ОБРАЗОВАЊА 
	</p>
	<p>Стандардима за посебне и специјализоване програме утврђују се основни услови, начини остваривања и финансирања посебних, специјализованих програма и других облика рада и услуга предшколских програма предвиђених чланом 19. Закона о предшколском васпитању и образовању („Службени гласник РС”, број 18/10) и чланом 39. Закона о основама система образовања и васпитања („Службени гласник РС”, бр. 72/09 и 52/11).</p>
	<p>&nbsp;</p>
	<p class="bold" style="text-indent: 0; line-height: 150%; margin-top: 0">I</p>
	<p class="bold" style="text-indent: 0; line-height: 150%; margin-top: 0">ПОЛАЗИШТА ЗА СТАНДАРДЕ УСЛОВА ОСТВАРИВАЊА ПОСЕБНИХ И СПЕЦИЈАЛИЗОВАНИХ ПРОГРАМА</p>
	<p>Полазишта за стандарде услова посебних и специјализованих програма су:</p>
	<p>– Схватања детета као особе и носиоца права са посебним интересовањима и искуствима чија добробит зависи од односа са блиским особама и од настојања заједнице да обезбеди могућности за доступност и различитост у њиховом васпитању и образовању;</p>
	<p>– Схватања предшколске установе као отвореног система, иницијатора и једног од учесника у различитим програмима у предшколском васпитању и образовању; 
	</p>
	<p>– Савремена истраживања раног детињства и раног образовања која уважавају постојање индивидуалних разлика код деце и потврђују да деца у том периоду доживљавају најбржи развој и промене;</p>
	<p>– Схватања о потребама деце и њиховој улози у породици и заједници;</p>
	<p>– Научна и стручна сазнања о моделима различитих облика предшколског васпитања и образовања, која су комплементарна постојећим облицима, програмима и услугама у предшколским установама;</p>
	<p>– Развијањe различитих облика и програма предшколског васпитања и образовања који су засновани на заједничком деловању културних, образовних и научних институција, организација и удружења, институција које учествују у доношењу политике предшколског васпитања и образовања, породица и свих других чинилаца који могу допринети диверсификацији облика и програма предшколског васпитања и образовања.</p>
	<p>Законски основ документа:</p>
	<p>– Закон о основама система образовања и васпитања („Службени гласник РС”, бр. 72/09 и 52/11); 
	</p>
	<p>– Закон о предшколском васпитању и образовању („Службени гласник РС”, број 18/10);</p>
	<p>– 
	<a target="_blank" href="http://www.pravno-informacioni-sistem.rs/SlGlasnikPortal/prilozi/Pravilnik_o_osnovama_predskolskog_iz_Prosvetnog_gl.htm&amp;doctype=reg&amp;abc=cba&amp;eli=true&amp;eliActId=422560&amp;regactid=422560">
	<font color="#008000">Правилник о општим основама предшколског васпитања и образовања (,,Службени гласник РС”, број 14/2006)</font></a>;</p>
	<p>– Правилник о основама програма одмора, рекреације, климатског опоравка и наставе у природи (,,Службени гласник РС”, број 52/95);</p>
	<p>– Правилник о нормативу средстава за реализацију васпитно-образовног програма у предшколској установи („Службени гласник РС”, број 46/94);</p>
	<p>– Правилник о ближим условима за организовање облика рада са децом и обављање појединих послова и услуга из делатности предшколске установе („Службени гласник РС”, број 34/95); 
	</p>
	<p>– Правилник о ближим условима за почетак рада и обављање делатности установа за децу („Службени гласник РС”, бр. 50/94 и 6/96);</p>
	<p>– <a target="_blank" href="http://www.pravno-informacioni-sistem.rs/SlGlasnikPortal/prilozi/pravilnik_koji_je_prestao_da_vazi.htm&amp;doctype=reg&amp;abc=cba&amp;eli=true&amp;eliActId=422560&amp;regactid=422560">
	<font color="#008000">Правилник о условима за планирање и пројектовање објеката у вези са несметаним кретањем деце, старих, хендикепираних и инвалидних („Службени гласник РС”, број 18/97)</font></a>.</p>
	<p>&nbsp;</p>
	<p align="0" style="line-height: 150%; margin-top: 0"><i>НАПОМЕНА ИЗДАВАЧА: 
	Правилник о општим основама предшколског програма објављен је у гласилу 
	"Службени гласник - Просветни гласник", број 14/2006.</i></p>
	<p align="0" style="line-height: 150%; margin-top: 0"><i>Правилник о условима за планирање и пројектовање објеката у вези са несметаним кретањем деце, старих, хендикепираних и инвалидних 
	лица („Службени гласник РС”, број 18/97) престао је да важи 21. марта 2012. 
	године, даном ступања на снагу Правилника о техничким стандардима 
	приступачности ("Службени гласник РС", број 19/2012).</i></p>
	<p>&nbsp;</p>
	<p class="bold" style="text-indent: 0; line-height: 150%; margin-top: 0">II</p>
	<p class="bold" style="text-indent: 0; line-height: 150%; margin-top: 0">УЛОГА СТАНДАРДА&nbsp;УСЛОВА ЗА ОСТВАРИВАЊЕ ПОСЕБНИХ И СПЕЦИЈАЛИЗОВАНИХ ПРОГРАМА</p>
	<p>Улога стандарда&nbsp;услова за посебне и специјализоване програме је да допринесу:&nbsp; 
	</p>
	<p>– системском уређењу делатности предшколског васпитања и образовања;&nbsp; 
	</p>
	<p>– разноврсности понуде програма, облика рада и услуга деци и породицама са децом предшколског yзраста;</p>
	<p>– стварању приближно једнаких услова и могућности за доступност различитих облика и врста програма предшколског васпитања и образовања за сву децу без дискриминације и издвајања по било ком основу, у складу са законом;</p>
	<p>– грађењу односа са породицом, локалном заједницом и широм друштвеном средином у складу са потребама предшколске деце и њихових родитеља како би се уважиле развојне специфичности предшколског узраста, створили услови за неговање игре као аутентичног начина изражавања и учења предшколског детета, те уважиле културне и језичке специфичности средине у којој оно одраста, у складу са законом;</p>
	<p>– јачању и унапређивању васпитне функције породице;</p>
	<p>– задовољавању потреба деце и њихових породица за различитошћу и посебношћу кроз разноврсне облике педагошког рада у складу са развојним карактеристикама деце, променама у техничко-технолошким, културним, образовним, спортским и рекреативним садржајима које нуди ужа и шира заједница;&nbsp; 
	</p>
	<p>– успешнијем укључивању деце предшколског узраста у даље васпитање и образовање и друштвену средину кроз интеракцију са децом различитих узраста и различитим одраслим особама;</p>
	<p>– стварању подстицаја за стално образовање и стручно усавршавање васпитача и стручних сарадника; 
	</p>
	<p>– истраживању и унапређивању праксе предшколског васпитања и образовања.</p>
	<p>Стандарди представљају утврђене норме (мерила, критеријуми, захтеви) у погледу услова које треба обезбедити&nbsp; да би се васпитно-образовни рад успешно реализовао.</p>
	<p>&nbsp;</p>
	<p class="bold" style="text-indent: 0; line-height: 150%; margin-top: 0">III</p>
	<p class="bold" style="text-indent: 0; line-height: 150%; margin-top: 0">ОПШТИ СТАНДАРДИ УСЛОВА ЗА ОСТВАРИВАЊЕ ПОСЕБНИХ И СПЕЦИЈАЛИЗОВАНИХ ПРОГРАМА</p>
	<p><span class="bold">СТАНДАРД 1 </span></p>
	<p><span class="bold">ФУНКЦИЈА ПОСЕБНИХ И СПЕЦИЈАЛИЗОВАНИХ ПРОГРАМА: </span>
	</p>
	<p>1.1. Функција Програма посебних области васпитно-образовног рада је да стимулише целовит развој деце, пружи могућност за социјализацију и подршку развоју посебних склоности и интересовања у складу са њиховим психофизичким могућностима;</p>
	<p>1.2. Функција Програма неговања језика и културе националне мањине је неговање језика и култура националних мањина;</p>
	<p>1.3. Функција Пригодних и повремених програма који имају за циљ остваривање културних и рекреативних активности, односно одмора деце су следеће: пружање могућности за социјализацију, подстицање физичког раста и развоја, култивисање стваралачког изражавања (покретом, гласом, говором, цртежом) и способности комуникације, осамостаљивање, богаћење непосредног искуства о природи.</p>
	<p>1.4 Функција Програма подршке породици је додатна подршка породици у остваривању родитељске улоге и повезивање породице и система јавног васпитања и образовања путем различитих садржаја и активности, као и кроз посебне и специјализоване савeтодавне облике рада. 
	</p>
	<p>1.5. Функција Програма за рад са децом у породици је додатна подршка породици која има потребе за професионалним и стручним збрињавањем детета, а чија деца нису укључена у живот и рад ПУ, или као додатна помоћ породици чија су деца укључена у предшколску установу.</p>
	<p>1.6. Функција Других програма и облика рада и услуга је прилагођавање специфичним и повременим потребама деце и породице (организовање размене или продаје играчака, беби-опреме, спортских реквизита, услуга зубне ординације, систематски прегледи деце; организовање и одвођење деце на позоришне и филмске представе, изложбе, музеје, организовање превоза деце и др.).</p>
	<p><span class="bold">СТАНДАРД 2 </span></p>
	<p><span class="bold">КОРИСНИЦИ ПОСЕБНИХ И СПЕЦИЈАЛИЗОВАНИХ ПРОГРАМА</span></p>
	<p>2.1. Корисници посебних и специјализованих програма (у даљем тексту корисници) су деца која су и која нису обухваћена редовним предшколским програмима као и њихови родитељи и други заинтересовани у складу са функцијом и специфичностима програма. 
	</p>
	<p>2.2. За учешће у конкретном програму деца и родитељи се пријављују организатору посебних и специјализованих програма. 
	</p>
	<p><span class="bold">СТАНДАРД 3 </span></p>
	<p><span class="bold">ОРГАНИЗАТОРИ ПОСЕБНИХ И СПЕЦИЈАЛИЗОВАНИХ ПРОГРАМА</span></p>
	<p>3.1. Организатор посебних и специјализованих програма (у даљем тексту организатор) је предшколска установа, која може организовати посебне и специјализоване програме у сарадњи са републичким и покрајинским институцијама, локалном заједницом, институцијама образовања, културе, физичке културе и здравства, другим друштвима, удружењима и организацијама, физичким и правним лицима регистрованим за одговарајућу врсту делатности.</p>
	<p>3.2. Друга организација, односно физичко лице може да остварује посебне програме у области предшколског васпитања и образовања ако испуњава стандарде услова за остваривање посебних програма у области предшколског васпитања и образовања и добије одобрење Министарства.</p>
	<p><span class="bold">СТАНДАРД 4 </span></p>
	<p><span class="bold">МЕСТО ОРГАНИЗАЦИЈЕ ПОСЕБНИХ И СПЕЦИЈАЛИЗОВАНИХ ПРОГРАМА</span></p>
	<p>4.1. Посебни и специјализовани програми могу се организовати: у предшколској установи и другим институцијама, друштвима, удружењима и организацијама, на местима за рекреацију и одмор или на другим местима у складу са функцијом и специфичностима програма.</p>
	<p><span class="bold">СТАНДАРД 5</span></p>
	<p><span class="bold">ПРОСТОР И ОПРЕМА ЗА ОСТВАРИВАЊЕ ПОСЕБНИХ И СПЕЦИЈАЛИЗОВАНИХ ПРОГРАМА</span></p>
	<p>5.1. Простор мора да задовољи основне здравствено-хигијенске и безбедносне захтеве: 
	</p>
	<p>а) да је сув; да поседује природно (прозор, светларник) и одговарајуће вештачко осветљење;</p>
	<p>б) да се може безбедно проветравати;</p>
	<p>в) да се може свакодневно чистити и одржавати тако да не угрожава здравље, безбедност деце и не ремети програмске активности; 
	</p>
	<p>г) да се може загревати; </p>
	<p>д) да је на безбедан начин повезан са посебним санитарним чвором за децу, који поседује проточну воду; 
	</p>
	<p>ђ) да поседује простор за одлагање гардеробе; </p>
	<p>е) да је на одговарајући начин предвиђено одлагање отпада (употребљене пелене и сл.); 
	</p>
	<p>ж) да је прегледан тако да омогућава одраслој особи увид у безбедност деце;</p>
	<p>з) да је ограђен и обезбеђен (ограда, капија, затварање и отварање врата уз сигнал и сл.);</p>
	<p>и) да је обезбеђен од пожара (противпожарни апарат и евакуациони излаз);</p>
	<p>ј) да се сви простори на местима за одмор и рекреацију у којима бораве деца предшколског узраста у зимским месецима, налазе под истим кровом (простор за спавање, обедовање, анимацију и др.). 
	</p>
	<p>5.2. Простор (његове карактеристике, уређење и опремање) мора омогућити приступ деци и одраслима са сметњама у развоју у складу са правилником (Правилник о ближим условима за почетак рада и обављање делатности установа за децу, ,,Службени гласник РС”, бр. 50/94 и 6/96). 
	</p>
	<p>5.3. Величина, облик, уређење и опремање простора зависе од конкретног програма, тако да пружају адекватне услове и средства за програмом предвиђене активности а у складу са правилником (Правилник о ближим условима за почетак рада и обављање делатности установа за децу „Службени гласник РС”, бр. 50/94 и 6/96). 
	</p>
	<p>5.4. Предшколска установа (у даљем тексту ПУ) може организовати посебне и специјализоване програме у свом простору самостално или у сарадњи са другим реализаторима програма из стандарда 3 овог документа, ако:</p>
	<p>а) простор и опрема одговарају функцији програма;</p>
	<p>б) простор и опрема у истом периоду нису потребни деци и родитељима у редовним програмима предшколске установе;</p>
	<p>в) организацијски, безбедносно, здравствено, хигијенски не угрожавају и не ометају живљење деце у предшколској установи;</p>
	<p>г) доприносе и подстичу интеграцију предшколске деце у живот локалне заједнице.</p>
	<p><span class="bold">СТАНДАРД 6</span></p>
	<p><span class="bold">ТРАЈАЊЕ ПОСЕБНИХ И СПЕЦИЈАЛИЗОВАНИХ ПРОГРАМА</span></p>
	<p>6.1. Трајање програма и учесталост активности дефинисани су специфичностима конкретног програма.</p>
	<p>6.2. Трајање и динамика реализације посебних и специјализованих програма зависе од потреба корисника и могућности организатора.</p>
	<p>6.3. Учесталост активности програма дефинише Програм рада конкретног посебног или специјализованог програма.</p>
	<p>6.4. Време реализације посебних и специјализованих програма усклађује се са временском организацијом и програмском концепцијом предшколске установе. 
	</p>
	<p><span class="bold">СТАНДАРД 7</span></p>
	<p><span class="bold">ФИНАНСИРАЊЕ ПОСЕБНИХ И СПЕЦИЈАЛИЗОВАНИХ ПРОГРАМА</span></p>
	<p>7.1. Посебне и специјализоване програме финансирају оснивачи, организатори, реализатори, учесници, донатори и други заинтересовани самостално или уз међусобно учешће.</p>
	<p><span class="bold">СТАНДАРД 8 </span></p>
	<p><span class="bold">УЛОГА ПРЕДШКОЛСКЕ УСТАНОВЕ У ИЗБОРУ, ОРГАНИЗАЦИЈИ И РЕАЛИЗАЦИЈИ ПОСЕБНИХ И СПЕЦИЈАЛИЗОВАНИХ ПРОГРАМА</span></p>
	<p>8.1. ПУ одређује посебне и специјализоване програме, које остварује у оквиру предшколског програма на основу одлука о увођењу, избору и реализацији посебних и специјализованих програма.</p>
	<p>8.2. Одлуку о врсти и увођењу посебних и специјализованих програма који се реализују у предшколској установи доноси педагошки колегијум ПУ и Савет родитеља на основу сагледавања потреба деце, породице и организацијским могућностима ПУ. 
	</p>
	<p>8.3 Одлуку о избору и реализацији посебних и специјализованих програма доноси Управни одбор ПУ уважавајући мишљења и препоруке Педагошког колегијума и сагласност Савета родитеља, а на основу програма рада конкретног или специјализованг програма.</p>
	<p>8.4. Врсте и реализација посебних и специјализованих програма који се реализују у ПУ утврђене су предшколским програмом и годишњим планом рада ПУ.</p>
	<p>8.5. Начин пријављивања за реализацију конкретног програма у ПУ обавља се јавним конкурсом за посебне и специјализоване програме у складу са процедуром прописаном Правилником о посебним и специјализованим програмима ПУ.</p>
	<p><span class="bold">СТАНДАРД 9 </span></p>
	<p><span class="bold">БРОЈ И НАЧИНИ ГРУПИСАЊА УЧЕСНИКА У ПОСЕБНИМ И СПЕЦИЈАЛИЗОВАНИМ ПРОГРАМИМА</span></p>
	<p>9.1. Број учесника у посебним и специјализованим програмима зависи од специфичности програма и потреба корисника.</p>
	<p>9.2. Начини груписања учесника програма зависе од специфичности конкретног програма и морају бити у складу са чл. 30, 31, 32. и 33. Закона о предшколском васпитању и образовању („Службени гласник РС”, број 18/10) и мерама безбедности деце и правилима понашања у установи – у складу са чл. 42. и 43. Закона о основама система образовања и васпитања („Службени гласник РС”, бр. 72/09 и 52/11).</p>
	<p>9.3. Начини груписања у пригодним и повременим програмима који имају за циљ остваривање културно-рекреативних активности и одмора морају бити у складу са Правилником о основама програма одмора, рекреације, климатског опоравка и наставе у природи ( ,,Службени гласник РС”, број 52/95).</p>
	<p><span class="bold">СТАНДАРД 10</span></p>
	<p><span class="bold">КАДРОВИ КОЈИ РЕАЛИЗУЈУ ПОСЕБНЕ И СПЕЦИЈАЛИЗОВАНЕ ПРОГРАМЕ</span></p>
	<p>10.1 Кадрове који реализују посебне и специјализоване програме ангажује организатор програма у складу са законом.</p>
	<p>10.2. Кадрови који реализују посебне и специјализоване програме имају квалификације у складу са функцијом и специфичностима програма.</p>
	<p><span class="bold">СТАНДАРД 11 </span></p>
	<p><span class="bold">НАЧИНИ ПРАЋЕЊА И ВРЕДНОВАЊА ПОСЕБНИХ И СПЕЦИЈАЛИЗОВАНИХ ПРОГРАМА</span></p>
	<p>11.1. Праћење и вредновање посебних и специјализованих програма саставни је део конкретног посебног или специјализованог програма. 
	</p>
	<p>11.2. Посебне и специјализоване програме који се не реализују у ПУ прате и вреднују организатори, реализатори, надлежне институције (у складу са Законом).</p>
	<p>11.3. Извештај о праћењу, вредновању и ефектима програма доставља се корисницима, реализаторима и организаторима програма у писменој форми.</p>
	<p>11.4. Реализатор програма у складу са резултатима праћења и вредновања врши корекције конкретног програма и његово даље унапређивање.</p>
	<p><span class="bold">СТАНДАРД 12</span></p>
	<p><span class="bold">САДРЖАЈ ПОСЕБНИХ И СПЕЦИЈАЛИЗОВАНИХ ПРОГРАМА</span></p>
	<p>12.1. Посебни и специјализовани програм (у даљем тексту програм) садржи: 
	</p>
	<p>– теоријски основ програма (претпоставке о схватању детета, учењу и природи васпитања и образовања);</p>
	<p>– циљну групу програма;</p>
	<p>– општи циљ програма;</p>
	<p>– методичка начела програма;</p>
	<p>– задатке, методе, организацију и садржаје васпитно-образовних активности програма;</p>
	<p>– начин организације остваривања програма (место, време остваривања и трајање, величина групе и кадар); 
	</p>
	<p>– материјали и опрема неопходна за реализацију;</p>
	<p>– начин праћења и вредновања програма.</p>
	<p>12.2. Програм рада посебних и специјализованих програма, као и извештај о вредновању изведених програма у ПУ доставља се педагошком колегијуму, савету родитеља и управном одбору, који дају мишљење о програму. 
	</p>
	<p><span class="bold">СТАНДАРД 13 </span></p>
	<p><span class="bold">ЗАШТИТА И БЕЗБЕДНОСТ ДЕЦЕ ТОКОМ ОРГАНИЗОВАЊА ПОСЕБНИХ И СПЕЦИЈАЛИЗОВАНИХ ПРОГРАМА</span></p>
	<p>13.1. За безбедност деце током реализације посебних и специјализованих програма одговоран је реализатор програма на основу претходно потписаног уговора са организатором програма.</p>
	<p>13.2. Критеријум за избор дестинације за организовање програма одмора и рекреације је удаљеност од већих саобраћајница, градилишта, складишта, депонија и других извора буке, опасности и загађења који би могли да угрозе безбедност и здравље корисника програма.</p>
	<p>13.3. Током реализације програма одмора и рекреације деце мора бити обезбеђена перманентна здравствена заштита деце, што подразумева следеће:</p>
	<p>а) да о здравственој безбедности за време вишедневних боравака деце брине здравствено особље које обезбеђује реализатор програма;</p>
	<p>б) да здравствени тим чине један лекар–педијатар на минимум 40-оро деце и једна медицинска сестра на групу од преко 40 до максимум 80-оро деце; свако повећавање броја деце у реализовању програма пропорционално повећава и бројност здравственог тима који се стара о безбедности деце;</p>
	<p>в) да здравствени тим борави заједно са децом у истом објекту и на располагању је деци 24 сата дневно;</p>
	<p>г) да здравствени тим мора бити опремљен довољном количином и врстом неспецифичних лекова и санитетског материјала. Специфичне терапије деце родитељи обезбеђују и предају пре путовања здравственом тиму;</p>
	<p>д) да је обезбеђен простор за изолацију болесне деце током организације програма одмора и рекреације деце са вишедневним трајањем;</p>
	<p>ђ) да након боравка деце на одмору и рекреацији здравствени тим подноси извештај организатору програма.</p>


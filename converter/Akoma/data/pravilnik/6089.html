


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 53. став 3. Закона о превозу путника у друмском саобраћају („Службени гласник РС”, број 68/15),</p>
				<p>Министар грађевинарства, саобраћаја и инфраструктуре доноси</p>
				<p>&nbsp; &nbsp;</p>
				<p class="odluka-zakon">ПРАВИЛНИК</p>
				<p class="odluka-zakon">о изгледу и садржини обрасца и начину вођења евиденције полазака и долазака аутобуса</p>
				<p class="centar">"Службени гласник РС", број 90 од 4. новембра 
				2016.</p>
				<p class="centar">&nbsp; &nbsp;</p>
				<p class="clan">Члан 1.</p>
				<p>Овим правилником прописују се изглед и садржина обрасца и начин вођења евиденције полазака и долазака аутобуса.</p>
				<p class="clan">Члан 2.</p>
				<p>Образац евиденције полазака и долазака аутобуса садржи: </p>
				<p>1) пословно име пружаоца станичне услуге;</p>
				<p>2) место и адресу аутобуске станице;</p>
				<p>3) датум; </p>
				<p>4) редни број;</p>
				<p>5) пословно име превозника;</p>
				<p>6) назив линије;</p>
				<p>7) време поласка по регистрованом реду вожње и стварно време поласка аутобуса; </p>
				<p>8) време доласка по регистрованом реду вожње и стварно време доласка аутобуса;</p>
				<p>9) регистарску ознаку аутобуса;</p>
				<p>10) напомену (режим обављања превоза на линији, неодржани или отказани поласци, БИС превози, разлог кашњења, и др.); </p>
				<p>11) потпис лица која воде евиденцију. </p>
				<p class="clan">Члан 3.</p>
				<p>Образац евиденције полазака и долазака аутобуса је на папиру А4 или А3 формата беле боје.</p>
				<p>Образац из става 1. овог члана одштампан је уз овај правилник и чини његов саставни део (Прилог 1.).</p>
				<p class="clan">Члан 4.</p>
				<p>Евиденција полазака и долазака аутобуса води се свакодневно.</p>
				<p>Евиденција полазака и долазака аутобуса води се за поласке и доласке аутобуса свих превозника на заједничком обрасцу.</p>
				<p>Подаци се у евиденцију полазака и долазака аутобуса уписују ручно или се уносе електронски одмах после поласка аутобуса са аутобуске станице, односно после доласка аутобуса на аутобуску станицу.</p>
				<p>Исправке у евиденцији полазака и долазака аутобуса уносе се читко и потписује их лице које је унело податке који се исправљају.</p>
				<p>Евиденција полазака и долазака аутобуса чува се пет година рачунајући од дана уноса података у евиденцију. </p>
				<p class="clan">Члан 5.</p>
				<p>Даном почетка примене овог правилника престаје да важи Правилник о садржини обрасца вођења евиденције полазака и долазака аутобуса („Службени гласник РС”, брoj 20/96).</p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 12. фебруара 2017. године.</p>
				<p class="potpis">Број 110-00-185/2016-03</p>
				<p class="potpis">У Београду, 26. октобра 2016. године</p>
				<p class="potpis">Министар,</p>
				<p class="potpis">проф. др <span class="bold">Зорана Михајловић, </span>с.р.</p>
				<p class="potpis">&nbsp;</p>
				<p class="clan" style="text-align: right">ПРИЛОЗИ</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=420357&amp;regactid=420357" target="_blank">
				Прилог 1 - Евиденција полазака и долазака аутобуса на аутобуској 
				станици <sup>___________</sup> дана <sup>__________</sup></a></p>
	</div>


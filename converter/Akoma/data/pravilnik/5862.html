


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 5. став 2. Закона о признавању сорти пољопривредног биља („Службени гласник РС”, број 30/10), </p>
				<p>Министар пољопривреде и заштите животне средине доноси</p>
				<p>&nbsp;</p>
				<p class="odluka-zakon" style="margin-top: 0; margin-bottom: 0">ПРАВИЛНИК</p>
				<p class="naslov" style="margin-top: 0">о методама испитивања сорте уљане репице (Brassica napus L.) ради признавања сорте</p>
				<p class="naslov" style="margin-top: 0">
				<span style="font-weight: 400">"Службени гласник РС", број 87 од 
				22. августа 2014.</span></p>
				<p class="naslov">&nbsp;</p>
				<p class="clan">Члан 1. </p>
				<p>Овим правилником прописују се методе испитивања сорте уљане репице (у даљем тексту: сорта) на огледном пољу и у лабораторији, ради признавања сорте. </p>
				<p>Методама из става 1. овог члана испитују се одређене битне особине сорте, ради утврђивања:</p>
				<p>1) производне и употребне вредности сорте (VCU тест);</p>
				<p>2) различитости, униформности и стабилности сорте (DUS тест).</p>
				<p class="clan">Члан 2.</p>
				<p>Производна и употребна вредност сорте утврђује се на основу резултата испитивања одређених битних особина сорте које се односе на:</p>
				<p>1) принос зрна (са 9% влаге);</p>
				<p>2) садржај влаге у зрну; </p>
				<p>3) садржај уља у зрну;</p>
				<p>4) принос уља;</p>
				<p>5) садржај ерука киселина у зрну;</p>
				<p>6) садржај глукозинолата;</p>
				<p>7) пуцање љуске;</p>
				<p>8) толерантност на одређени хербицид;</p>
				<p>9) толерантност, односно отпорност на болести и штеточине.</p>
				<p>Сорта се испитује тако што се битне особине из става 1. овог члана сорте која се испитује упоређују са битним особинама једне или више сорти стандард, у складу са законом којим се уређује признавање сорти пољопривредног биља.</p>
				<p class="clan">Члан 3.</p>
				<p>Сорта се испитује у једном или више огледа постављених на огледном пољу на више локалитета. Оглед чине елементарне парцеле на којима се врши испитивање.</p>
				<p>Оглед из става 1. овог члана изводи се по плану „потпуно случајног блок система” у четири понављања.</p>
				<p class="clan">Члан 4.</p>
				<p>Сорта се испитује на огледном пољу у складу са захтевом за признавање сорте у коjeм власник сорте, односно његов овлашћени заступник предлаже да се сорта, ради испитивања, разврста у одговарајућу групу према времену сетве на јару или озиму, на сорту или хибрид, односно према другим специфичним захтевима.</p>
				<p>Разврстана сорта сеје се, ради испитивања, у одговарајући оглед.</p>
				<p>За испитивање на огледном пољу доставља се семе сорте које је испитаног квалитета, здравствено исправно и третирано инсектицидима и фунгицидима. </p>
				<p class="clan">Члан 5.</p>
				<p>Предусев на целој површини огледног поља на коме се врши испитивање сорте мора да буде иста култура.</p>
				<p>Сорта се на истом огледном пољу може испитивати најмање после четири године, под условом да у том периоду нису сејане друге уљане биљне врсте.</p>
				<p>Сорта се испитује на земљишту које је пре сетве испитано на присутност земљишних штеточина и, по потреби, предсетвено третирано инсектицидима.</p>
				<p>Количине минералних ђубрива, време и начин њихове примене, као и остале агротехничке мере примењују се на огледном пољу тако да буду у складу са највишим нивоом технологије производње уљане репице, а ради испољавања генетског потенцијала сорте.</p>
				<p>Сетву сорти у једном огледу треба обавити истог дана и у року који се у том локалитету сматра оптималним.</p>
				<p class="clan">Члан 6.</p>
				<p>Оглед за испитивање сорте поставља се са елементима датим у Табели – Eлементи огледа за испитивања сорте уљане репице.</p>
				<p>Табела – Елементи огледа за испитивања сорте уљане репице</p>
				<table class="tabela-sa-borderom">
					<tbody>
						<tr>
							<td>
								<p>Елементи огледа</p>
							</td>
							<td align="center">
							</td>
						</tr>
						<tr>
							<td>
								<p>дужина елементарне парцеле</p>
							</td>
							<td align="center">
								<p>8 m</p>
							</td>
						</tr>
						<tr>
							<td>
								<p>ширина елементарне парцеле</p>
							</td>
							<td align="center">
								<p>1,25 m</p>
							</td>
						</tr>
						<tr>
							<td>
								<p>површина елементарне парцеле</p>
							</td>
							<td align="center">
								<p>10 m²</p>
							</td>
						</tr>
						<tr>
							<td>
								<p>дубина сетве</p>
							</td>
							<td align="center">
								<p>1,5 – 2 cm</p>
							</td>
						</tr>
						<tr>
							<td>
								<p>размак између редова</p>
							</td>
							<td align="center">
								<p>25 cm</p>
							</td>
						</tr>
						<tr>
							<td>
								<p>размак у реду</p>
							</td>
							<td align="center">
								<p>7,5 cm</p>
							</td>
						</tr>
						<tr>
							<td>
								<p>број редова по елементарној парцели</p>
							</td>
							<td align="center">
								<p>5</p>
							</td>
						</tr>
						<tr>
							<td>
								<p>број биљака на парцели</p>
							</td>
							<td align="center">
								<p>533</p>
							</td>
						</tr>
						<tr>
							<td>
								<p>број биљака на хектару</p>
							</td>
							<td align="center">
								<p>533.000</p>
							</td>
						</tr>
						<tr>
							<td>
								<p>размак између парцела</p>
							</td>
							<td align="center">
								<p>1 m</p>
							</td>
						</tr>
						<tr>
							<td>
								<p>размак између блокова (понављања)</p>
							</td>
							<td align="center">
								<p>1,5 m</p>
							</td>
						</tr>
						<tr>
							<td>
								<p>заштитни појас </p>
								<p>(око целог огледа минимум)</p>
							</td>
							<td align="center">
								<p>4 реда</p>
							</td>
						</tr>
					</tbody>
				</table>
				<p class="clan">Члан 7.</p>
				<p>У периоду вегетације сорте на огледном пољу евидентира се: </p>
				<p>1) датум сетве;</p>
				<p>2) датум ницања (када је више од 50% никлих биљака);</p>
				<p>3) број биљака на елементарној парцели после ницања (у свим понављањима);</p>
				<p>4) за озиму форму склоп при уласку у зиму и проценат презимљавања (у свим понављањима);</p>
				<p>5) датум почетка цветања (10% цветалих биљака);</p>
				<p>6) датум физиолошке зрелости;</p>
				<p>7) датум технолошке зрелости – жетве (љуске на централним гранама сиво-смеђе боје, а на периферним жуто-смеђе, док су на мањим жуто-зелене боје. При лаком удару руком по стабљици у тој фази љуске на централној грани пуцају. Општи изглед усева је жућкасто-смеђе боје);</p>
				<p>8) пуцање љуске;</p>
				<p>9) висина биљке (у cm);</p>
				<p>10) висина до прве бочне гране (у cm).</p>
				<p class="clan">Члан 8.</p>
				<p>Сорта која се испитује на толерантност на одређени хербицид третира се у одговарајућој фенофази развоја сорте хербицидом, а две недеље после третмана оцењује се фитотоксичност и број угинулих биљака који се изражава у процентима од укупног броја биљака.</p>
				<p>Фитотоксичност се оцењује оценама од нула (0) до пет (5), и то:</p>
				<p>1) оцена 0 – без симптома фитотоксичности;</p>
				<p>2) оцена 1 – врло слаба хлороза на појединим деловима листова у виду једва уочљивог мозаика (yellow flash);</p>
				<p>3) оцена 2 – слаба хлороза целе биљке;</p>
				<p>4) оцена 3 – хлороза целе биљке уз појаву набораности листова и промену њиховог положаја као да је у питању губитак тургора;</p>
				<p>5) оцена 4 – јака хлороза посебно новоформираних листова, јака набораност листова, праћена некрозом вегетативне купе;</p>
				<p>6) оцена 5 – врло јака оштећења која проузрокују потпуно пропадање биљке са потпуно некротичном вегетативном купом.</p>
				<p class="clan">Члан 9.</p>
				<p>У току испитивања сорте на огледном пољу врши се праћење и оцењивање појаве беле трулежи (Sclerotinia sclerotiorum), суве трулежи корена и стабљике (Phoma lingam) и тамно мрке пегавости (Alternaria brassicae).</p>
				<p>У случају појаве болести из става 1. овог члана оцењује се степен осетљивости испитиваних сорти и степен присуства болести, оценама од један (1) до девет (9), и то:</p>
				<p>1) оцена 1 – сорта отпорна, усев без симптома болести, степен присуства болести 0%;</p>
				<p>2) оцена 2 – сорта толерантна, присуство болести у траговима, степен присуства болести до 2%;</p>
				<p>3) оцена 3 – сорта подложна нападу болести, напад болести слаб са степеном присуства болести до 5%;</p>
				<p>4) оцена 4 – сорта слабо осетљива на напад болести, напад болести уочљив са степеном присуства болести до 10%;</p>
				<p>5) оцена 5 – сорта средње осетљива на напад болести, напад болести средњи са степеном присуства болести до 20%;</p>
				<p>6) оцена 6 – сорта осетљива на напад болести, напад болести изразит са степеном присуства болести до 40%;</p>
				<p>7) оцена 7 – сорта јако осетљива на напад болести, напад болести јак са степеном присуства болести до 60%;</p>
				<p>8) оцена 8 – сорта врло осетљива на напад болести, напад болести врло јак са степеном присуства болести до 80%;</p>
				<p>9) оцена 9 – сорта изузетно осетљива на напад болести, напад болести изузетно јак са степеном присуства болести преко 80%.</p>
				<p>Под степеном присуства болести подразумева се проценат оштећења биљака или проценат оштећених биљних делова или број штетних организама на делу или целој биљци или на m² и слично, у зависности од специфичности појављивања одређених штетних организама.</p>
				<p class="clan">Члан 10.</p>
				<p>Ако се у току испитивања сорте на огледном пољу појаве биљне штеточине у значајнијем броју врши се њихово евидентирање.</p>
				<p class="clan">Члан 11.</p>
				<p>Непосредно пред жетву утврђује се број биљака на парцели у свим понављањима. Дозвољено одступање је 15% празних места од укупног броја биљака на парцели.</p>
				<p class="clan">Члан 12.</p>
				<p>Извођач огледа обавља жетву свих сорти из једног огледа у истом дану у фази пуне зрелости.</p>
				<p class="clan">Члан 13.</p>
				<p>Непосредно након жетве утврђује се принос зрна и проценат влаге у зрну по парцели за свако понављање.</p>
				<p>Принос зрна се обрачунава на бази 9% влаге по елементарним парцелицама.</p>
				<p class="clan">Члан 14.</p>
				<p>Испитивања у лабораторији обухватају утврђивање садржаја ерука киселина и глукозинолата и утврђивање садржаја сировог уља на суву материју.</p>
				<p>Садржај ерука киселина и глукозинолата утврђује се пре сетве из узорака семена које је доставио подносилац захтева за потребе испитивања.</p>
				<p>Садржај сировог уља на суву материју утврђује се из jедног просечног узорка од 0,5 kg из свих понављања, узетог са сваког локалитета након жетве.</p>
				<p>Узорак семена се пакује у натрон или платнену кесу, затвара, обележава додељеним шифрама које је имао у огледу и доставља овлашћеној лабораторији која ради анализе узорака.</p>
				<p class="clan">Члан 15.</p>
				<p>Извођач огледа који испитује сорту на огледном пољу евидентира: назив извођача огледа; име и презиме одговорног лица за извођење огледа; локалитет на коме се изводи оглед; тип земљишта и садржај хранљивих материја у земљишту на коме се налази огледно поље; предусев; обављене агротехничке мере; податке из чл. 7–11. и члана 13. овог правилника, као и друге податке који утичу на принос испитиване сорте (оштећења од дивљачи, птица, штеточина и природних непогода и друго).</p>
				<p>Извођач огледа који испитује сорту у лабораторији евидентира податке из члана 14. овог правилника, као и назив извођача aнализе, одговорно лице за извођење анализе и локалитет и шифру сорте са локалитета на коме се изводи оглед.</p>
				<p>Подаци из ст. 1. и 2. овог члана саставни су део годишњих и коначних резултата испитивања. </p>
				<p class="clan">Члан 16.</p>
				<p>Различитост, униформност и стабилност сорте уљане репице испитује се методом одређеном техничким упутством за тестирање различитости, униформности и стабилности сорте уљане репице.</p>
				<p class="clan">Члан 17.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">Број 110-00-00101/2014-09</p>
				<p class="potpis" style="margin-top: 0">У Београду, 18. августа 2014. године</p>
				<p class="potpis" style="margin-top: 0">Министар,</p>
				<p class="potpis" style="margin-top: 0">проф. др <span class="bold">Снежана Богосављевић Бошковић,</span> с.р.</p>
	</div>


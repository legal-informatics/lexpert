


	<meta http-equiv="Content-Type" content="text/html; charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
a {
	color: #005000;
}
.auto-style1 {
	text-align: center;
}
</style>


	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 29. став 2, члана 31. став 4, члана 40. став 4. и члана 66. став 3. Закона о заштити од јонизујућих зрачења и о нуклеарној сигурности („Службени гласник РС”, број 36/09) и тачке 8. став 5. подтачка 5) Одлуке о оснивању Агенције за заштиту од јонизујућих зрачења и нуклеарну сигурност Србије („Службени гласник РС”, број 76/09), 
	</p>
	<p>Управни одбор Агенције за заштиту од јонизујућих зрачења и нуклеарну сигурност Србије доноси 
	</p>
	<p class="odluka-zakon">ПРАВИЛНИК 
	</p>
	<p class="odluka-zakon">о условима за добијање лиценце за обављање радијационе делатности</p>
	<p class="auto-style1">
	"Службени гласник РС", бр. 61 од 19. августа 2011, 101 од 16. децембра 2016, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span>, 
	50 од 29. јуна 2018.</p>
	<p class="clan">ОСНОВНЕ ОДРЕДБЕ</p>
	<p class="clan">Члан 1.</p>
	<p>Овим правилником се уређују:</p>
	<p>1. ближи услови које мора да испуњава правно лице, односно предузетник за обављање радијационе делатности;</p>
	<p>2. врста и степен стручне спреме лица одговорног за заштиту од јонизујућих зрачења, радно искуство у области заштите од јонизујућих зрачења и допунска оспособљеност и обученост у зависности од радијационе делатности;</p>
	<p>3. степен стручне спреме, оспособљеност за рад и спровођење мера заштите од јонизујућих зрачења и здравствени услови професионално изложених лица;</p>
	<p>4. документација коју је правно лице, односно предузетник дужан да приложи уз захтев за добијање дозволе за промет извора јонизујућих зрачења.</p>
	<p class="clan">Члан 2.</p>
	<p>Поједини изрази употребљени у овом правилнику имају следеће значење:</p>
	<p>1. <span class="italik">акцелератор</span> је уређај или постројење у коме се убрзавањем наелектрисаних честица производи јонизујуће зрачење чија је енергија већа од 1 MeV;</p>
	<p>2. <span class="italik">генератор јонизујућих зрачења</span> је електрични уређај који се користи за производњу фотонског зрачења, јонских, неутронских или електронских снопова;</p>
	<p>3. <span class="italik">контролисана зона</span> је радијациона зона у којој се захтева примена специфичних заштитних мера и поштовање сигурносних процедура ради контроле нормалног излагања јонизујућим зрачењима и спречавања ширења контаминације у нормалним радним условима, као и превенцију и ограничавање нежељених излагања (ограничавање излагања у контролисаној зони је у складу са Правилником о границама излагања јонизујућим зрачењима и мерењима ради процене нивоа излагања јонизујућим зрачењима); 
	</p>
	<p>4. <span class="italik">напуштени извор </span>је затворени или отворени извор (дефиниције затвореног и отвореног извора дате су у Правилнику о пријављивању и евидентирању извора јонизујућих зрачења) који није под регулаторном контролом због тога што никада није ни био под регулаторном контролом или због тога што је напуштен, изгубљен, премештен, украден или пренет без одговарајућег пријављивања надлежном органу, новом имаоцу или без обавештења примаоца; 
	</p>
	<p>5. <span class="italik">пројекат мера радијационе сигурности и безбедности за постављање и пробни рад 
	</span>је обавезан документ на кога Агенција за заштиту од јонизујућих зрачења и нуклеарну сигурност Србије (у даљем тексту: Агенција) даје сагласност без које правно лице или предузетник не сме да започне припрему простора за обављање радијационе делатности; 
	</p>
	<p>6. <span class="italik">пројекат мера радијационе сигурности и безбедности за коришћење извора јонизујућих зрачења 
	</span>је обавезан документ кога правно лице или предузетник доставља као део документације потребне за добијање решења којим се одобрава коришћење извора јонизујућих зрачења; 
	</p>
	<p>7. <span class="italik">радијациона делатност </span>јесте свака активност (радња) са изворима јонизујућих зрачења која може довести до повећања нивоа излагања јонизујућим зрачењима професионално изложених лица и становништва; односно: производња, прерада, руковање, употреба, одлагање, складиштење, транспорт, увоз, извоз и трајно одлагање радиоактивног материјала, као и руковање електричном опремом која емитује јонизујућа зрачења и садржи делове који раде на напону већем од 5 kV; 
	</p>
	<p>8. <span class="italik">радијациони објекти </span>јесу објекти у којима се налази један или више извора јонизујућих зрачења чији је ризик озрачивања такав да може довести до излагања запослених и становништва изнад прописаних граница;</p>
	<p>9. <span class="italik">спољни радник </span>је свако лице које обавља неку радијациону делатност у контролисаној зони, при чему није запослен у статусу професионално изложеног лица код носиоца лиценце одговорног за спровођење мера радијационе сигурности у тој контролисаној зони; 
	</p>
	<p>10. <span class="italik">уређаји са затвореним изворима јонизујућих зрачења</span> су уређаји који садрже затворен извор зрачења и служе за добијање и коришћење дефинисаних снопова зрачења (радиографски, калибрациони, стерилизациони, терапијски и други) као и уређаји мернопроцесне технике (дебљиномери, густиномери, нивометри, елиминатори статичког електрицитета и др.). 
	</p>
	<p class="clan">УСЛОВИ ЗА ОБАВЉАЊЕ РАДИЈАЦИОНЕ ДЕЛАТНОСТИ</p>
	<p class="clan">Члан 3.</p>
	<p>Правно лице, односно предузетник може обављати радијациону делатност са изворима јонизујућих зрачења ако прибави од Агенције потврду о евидентирању извора јонизујућих зрачења или лиценцу за одговарајућу радијациону делатност. 
	</p>
	<p class="clan">Члан 4.</p>
	<p>Правно лице, односно предузетник може добити потврду о евидентирању извора јонизујућих зрачења ако исти испуњавају услове за евидентирање према Правилнику о пријављивању и евидентирању извора јонизујућих зрачења. 
	</p>
	<p>За добијање потврде о евидентирању, правно лице, односно предузетник дужан је доставити Агенцији: пријаву извора јонизујућих зрачења, процену ризика од јонизујућих зрачења уз образложење о начину и условима коришћења извора и начину одређивања ризика; као и доказ о именовању лица одговорног за заштиту од јонизујућих зрачења заједно са његовом копијом дипломе и копијом сертификата о оспособљености за спровођење мера заштите од јонизујућих зрачења. 
	</p>
	<p class="v2-clan-left-1">Након добијања потврде о евидентирњу извора 
	јонизујућих зрачења, правно лице или предузетник је обавезан да обави 
	дозиметријску контролу извора јонизујућих зрачења од стране лица овлашћеног 
	према Правилнику о условима за прибављање овлашћења за вршење послова 
	заштите од јонизујућих зрачења и да извештај &nbsp;достави Агенцији у року од 30 
	дана од добијања потврде о евидентирању извора јонизујућих зрачења. За 
	изворе јонизујућих зрачења који се налазе на потврди о евидентирању извора 
	јонизујућих зрачења правно лице, односно предузетник је обавезан да обавља 
	периодичну дозиметријску контролу најмање једном у две године.</p>
	<p><span class="hide-change">*Службени гласник РС, број 50/2018</span></p>
	<p class="clan">Члан 5.</p>
	<p>Правно лице, односно предузетник може добити лиценцу за обављање радијационе делатности ако испуњава следеће услове: 
	</p>
	<p>1. сагласност Агенције на пројекат мера радијационе сигурности и безбедности за постављање и пробни рад у коме су описани објекти, просторије или простор у коме се производе, чувају или на било који начин користе извори јонизујућих зрачења, чиме се обезбеђују одговарајући технички, сигурносни и други прописани услови који обезбеђују заштиту људи и животне средине од јонизујућих зрачења;</p>
	<p>2. запослена лица која испуњавају прописане услове за рад са одређеном врстом извора јонизујућих зрачења;</p>
	<p>3. именовано запослено лице одговорно за заштиту од јонизујућих зрачења које је оспособљено за спровођење мера заштите од јонизујућих зрачења, и које има најмање VII степен стручне спреме, за коришћење извора јонизујућих зрачења у медицинске и научно истраживачке сврхе, односно најмање IV степен стручне спреме, за коришћење извора јонизујућих зрачења у остале сврхе;</p>
	<p>4. обезбеђена одговарајућа средства за заштиту од јонизујућих зрачења, као и опрему за мерење јонизујућих зрачења;</p>
	<p>5. процедуре и мере за спречавање да радиоактивни отпад проузрокује контаминацију животне средине уколико у току рада може настати радиоактивни отпад;</p>
	<p>6. средства и процедуре за безбедност (физичко-техничку заштиту) ради спречавања злоупотребе извора јонизујућих зрачења;</p>
	<p>7. техничка документација произвођача о извору јонизујућих зрачења и о контејнеру за затворене изворе зрачења;</p>
	<p>8. извештај о пријемном испитивању (прва дозиметријска контрола обављена после постављања извора јонизујућих зрачења) за сваки извор јонизујућих зрачења који намерава користити;</p>
	<p>9. упутство о мерама заштите од јонизујућих зрачења и о поступку у случају акцидента, видно истакнуто у просторијама у којима се налазе извори јонизујућих зрачења;</p>
	<p>10. монитор зрачења и контаминације, осим за изворе у рендген-дијагностици, који одговара врсти извора јонизујућих зрачења и који испуњава прописане метролошке услове за коришћење у заштити од јонизујућих зрачења.</p>
	<p class="clan">Члан 6.</p>
	<p>Правно лице, односно предузетник доставља Агенцији захтев за издавање лиценце којом се одобрава радијациона делатност на Обрасцу 4. који је дат у Прилогу 1. овог правилника и чини његов саставни део. 
	</p>
	<p>Правно лице, односно предузетник је обавезан да уз захтев из става 1. овог члана достави Агенцији документацију према упутствима Агенције за појединачну врсту радијационе делатности. Саставни део документације јесте Пројекат мера радијационе сигурности и безбедности за коришћење извора јонизујућих зрачења израђен од стране овлашћеног правног лица према Правилнику о условима за добијање решења за обављање послова из области заштите од зрачења. 
	</p>
	<p class="clan">Члан 7.</p>
	<p>Правно лице, односно предузетник који Агенцији достави захтев према члану 6. овог правилника добија лиценцу којом се одобрава одређена радијациона делатност ако су испуњени услови из члана 5. овог правилника који се односе на ту радијациону делатност. 
	</p>
	<p>Уз лиценцу из става 1. овог члана Агенција правном лицу издаје решење којим се одобрава коришћење појединачног извора јонизујућих зрачења.</p>
	<p>Решење из става 2. овог правилника важи уз одговарајућу лиценцу. </p>
	<p class="clan">Члан 8.</p>
	<p>Носилац лиценце за одређену радијациону делатност може добити решење којим се одобрава коришћење новог извора јонизујућих зрачења у оквиру исте радијационе делатности по следећој процедури:</p>
	<p>1. Ако се извор јонизујућих зрачења увози потребно је прво доставити Агенцији Пројекат мера радијационе сигурности и безбедности за постављање и пробни рад новог извора и техничку документацију новог извора, на основу чега Агенција може издати решење којим се одобрава увоз извора јонизујућих зрачења;</p>
	<p>2. После постављања извора зрачења према Пројекту из става 1. тачка 1. овог члана, носилац лиценце за радијациону делатност доставља Агенцији Пројекат мера радијационе сигурности и безбедности за коришћење извора и извештај о пријемном испитивању новог извора, наведен у члану 5. тачка 8. 
	</p>
	<p>Решење из става 1. овог члана важи у року важења одговарајуће лиценце за радијациону делатност. 
	</p>
	<p class="clan">Члан 9.</p>
	<p>У поступку издавања лиценци за радијациону делатност и решења којим се одобрава коришћење извора јонизујућих зрачења Агенција примењује градирани приступ, односно поставља захтеве према величини ризика од јонизујућих зрачења за професионално изложена лица, становништво, околину и пацијенте (у медицинској примени извора јонизујућих зрачења).</p>
	<p class="clan">Члан 10. </p>
	<p>Ближи услови о начину коришћења и мерама заштите за изворе јонизујућих зрачења чије коришћење је условљено поседовањем лиценце за одговарајућу радијациону делатност дати су у Прилогу 2. овог правилника и чине његов саставни део.</p>
	<p class="clan">Члан 11.</p>
	<p>Корисник је дужан за сваки извор јонизујућих зрачења из члана 7. став 2. и члана 8. овог правилника обезбеди редовну годишњу дозиметријску контролу, осим за отворене изворе јонизујућих зрачења и генераторе јонизујућих зрачења који се користе за систематска снимања становништва, за које је обавезна дозиметријска контрола најмање једном у шест месеци. 
	</p>
	<p class="clan">Члан 12.</p>
	<p>Носилац лиценце за радијационе делатности у медицинској примени извора јонизујућих зрачења обавезан је да спроводи мерења ради контроле система управљања квалитетом мера заштите од јонизујућих зрачења како је прописала Агенција.</p>
	<p class="clan">Члан 13.</p>
	<p>Мерења наведена у члану 11. и члану 12. овог правилника могу обављати само правна лица овлашћена према Правилнику о условима за добијање решења за обављање послова из области заштите од зрачења.</p>
	<p>Став 1. овог члана не односи се на мерења ради контроле система управљања квалитетом мера заштите од јонизујућих зрачења које је носилац лиценце за радијациону делатност дужан да обавља са дневном, недељном или месечном учесталошћу.</p>
	<p class="clan">Члан 14.</p>
	<p>Ако правно лице обавља послове који примарно не спадају у радијациону делатност, али за које искуство показује да могу довести до активности са радиоактивним материјалом услед постојања напуштених извора, дужно је да организује мерења ради откривања напуштених извора. 
	</p>
	<p>Послови из става 1. овог члана су пре свега послови на отвореним складиштима металног отпада, постројењима за прераду металног отпада или на транзитним чвориштима као што су царински пунктови. 
	</p>
	<p class="clan">Члан 15.</p>
	<p>Ако је могуће утврдити власника напуштеног извора он је обавезан да плати трошкове који ће настати услед накнадног успостављања регулаторне контроле над напуштеним извором. 
	</p>
	<p class="clan">Члан 16.</p>
	<p>Правно лице које је стекло лиценцу за једну радијациону делатност може ангажовати спољна лица само ако та лица испуњавају услове прописане законском регулативом у зависности од њиховог статуса и врсте ангажовања: рад на пословима професионално изложених лица, одржавање или поправка извора јонизујућих зрачења, обука за рад и оспособљавање за спровођење мера заштите и слично.</p>
	<p>Правно лице из става 1. овог члана има обавезу да провери да ли спољно лице испуњава услове за рад у контролисаној зони.</p>
	<p>Правно лице из става 1. овог члана мора евидентирати следеће податке спољних радника: период одвијања активности, процену ефективне дозе, процену еквивалената дозе за неравномерно излагање, процена унете активности или очекиване дозе у случају интерне контаминације.</p>
	<p>Правно лице из става 1. овог члана има обавезу достављања података о спољним радницима Агенцији исто као и о професионално изложеним лицима запосленим код њега. 
	</p>
	<p class="clan">ВРСТА И СТЕПЕН СТРУЧНЕ СПРЕМЕ ЛИЦА ОДГОВОРНОГ ЗА ЗАШТИТУ ОД ЈОНИЗУЈУЋИХ ЗРАЧЕЊА, РАДНО ИСКУСТВО У ОБЛАСТИ ЗАШТИТЕ ОД ЈОНИЗУЈУЋИХ ЗРАЧЕЊА И ДОПУНСКА ОСПОСОБЉЕНОСТ</p>
	<p class="clan">Члан 17.</p>
	<p>Лице одговорно за заштиту од јонизујућих зрачења у хуманој и ветеринарској медицини, научноистраживачком раду и за обављање овлашћених послова у заштити од јонизујућих зрачења мора да има високо образовање стечено на дипломским академским студијама из области медицинских, ветеринарских, природно-математичких или техничко-технолошких наука и додатну оспособљенoст за спровођење мера заштите на пословима лица одговорног за заштиту од јонизујућих зрачења у области примене извора јонизујућих зрачења за коју га именује носилац лиценце. 
	</p>
	<p class="clan">Члан 18.</p>
	<p>Лице одговорно за заштиту од јонизујућих зрачења за рад са изворима јонизујућих зрачења који се користе у индустрији, пољопривреди и за радијациону делатност промета извора јонизујућих зрачења, мора имати средње образовање у четворогодишњем трајању и додатну оспособљенoст за спровођење мера заштите на пословима лица одговорног за заштиту од јонизујућих зрачења у области у којој обавља послове. 
	</p>
	<p class="clan">Члан 19.</p>
	<p>Лице одговорно за заштиту од јонизујућих зрачења за радијациону делатност производње, инсталирања или сервисирања извора јонизујућих зрачења мора имати високо образовање стечено на академским студијама из области техничко-технолошких наука и додатну оспособљенoст за спровођење мера заштите на пословима лица одговорног за заштиту од јонизујућих зрачења у производњи, инсталирању или сервисирању извора јонизујућих зрачења. 
	</p>
	<p>Став 1. овог члана се не односи на лице одговорно за заштиту од јонизујућих зрачења за радијациону делатност постављања и сервисирања јонизујућих детектора дима. Лице одговорно за заштиту од јонизујућих зрачења при постављању и сервисирању јонизујућих детектора дима мора испуњавати услове наведене у члану 18. овог правилника. 
	</p>
	<p class="clan">Члан 20.</p>
	<p>За радијациону делатност која није наведена у члановима 17., 18. и 19. овог правилника Агенција ће, на захтев потенцијалног носиоца лиценце, одредити ближе услове које треба испунити лице одговорно за заштиту од јонизујућих зрачења у складу са врстом послова и нивоoм радијационог ризика. 
	</p>
	<p class="clan">Члан 21. </p>
	<p>Агенција ће издати сертификат лицу одговорном за заштиту од јонизујућих зрачења за одређену радијациону делатност на основу испуњености услова прописаних овим правилником ако поднесе доказ о најмање пет година радног искуства на пословима које обавља лице одговорно за заштиту од јонизујућих зрачења.</p>
	<p>Доказ о пет година радног искуства представља потписана и оверена изјава носиоца лиценце код кога је стечено радно искуство.</p>
	<p class="clan">СТЕПЕН СТРУЧНЕ СПРЕМЕ, ОСПОСОБЉЕНОСТ ЗА РАД И СПРОВОЂЕЊЕ МЕРА ЗАШТИТЕ ОД ЈОНИЗУЈУЋИХ ЗРАЧЕЊА ПРОФЕСИОНАЛНО ИЗЛОЖЕНИХ ЛИЦА</p>
	<p class="clan">Члан 22.</p>
	<p>Са изворима јонизујућих зрачења и уређајима који производе јонизујућа зрачења који се користе у медицини може радити лице које има:</p>
	<p>1. високо образовање из области медицинских наука на студијама другог степена односно на основним студијама у трајању од најмање четири године и специјалистичке струковне студије из области радиологије, или 
	</p>
	<p>2. високо образовање из области медицинских наука на студијама другог степена односно на основним студијама у трајању од најмање четири године и специјалистичке струковне студије из области пнеумофтизиологије, или 
	</p>
	<p>3. високо образовање из области медицинских наука на студијама другог степена односно на основним студијама у трајању од најмање четири године и специјалистичке струковне студије из области радиотерапије, или 
	</p>
	<p>4. високо образовање из области медицинских наука на студијама другог степена односно на основним студијама у трајању од најмање четири године и специјалистичке струковне студије из области нуклеарне медицине, или 
	</p>
	<p>5. високо образовање из области природноматематичких наука на студијама другог степена, односно на основним студијама у трајању од најмање четири године и специјалистичке струковне студије из области радиологије или радиотерапије, или</p>
	<p>6. високо образовање из области медицинских, физичких, физичкохемијских и електротехничких наука на студијама другог степена, односно на основним студијама у трајању од најмање четири године и који су оспособљени за рад и спровођење мера заштите од јонизујућих зрачења и поседују писани доказ о томе, или 
	</p>
	<p>7. високо образовање из области радиологије на студијама првог степена односно на основним студијама у трајању до три године или 
	</p>
	<p class="v2-clan-left-1">8. средње образовање у четворогодишњем трајању, и 
	то средњу медицинску школу радиолошке струке</p>
	<p class="v2-clan-left-1">9. средње образовање у четворогодишњем трајању, и 
	то средњу медицинску школу смерова лабораторијски техничар, фармацеутски 
	техничар, медицинска сестра-техничар, који је оспособљен за рад и спровођење 
	мера заштите од јонизујућих зрачења и поседује писани доказ о томе.</p>
	<p><span class="hide-change">*Службени гласник РС, број 50/2018</span></p>
	<p class="clan">Члан 23.</p>
	<p>Са рендген апаратима за снимање зуба може радити лице које има:</p>
	<p><span class="v2-clan-left-1">1. високо образовање из области 
	стоматолошких наука на студијама другог степена односно на основним 
	студијама у трајању од најмање четири године, или </span></p>
	<p>2. високо образовање из области радиологије на студијама првог степена односно на основним студијама у трајању до три године или 
	</p>
	<p>3. средње образовање у четворогодишњем трајању, средњу медицинску школу радиолошке струке, или</p>
	<p>4. високо образовање из области стоматологије на студијама првог степена односно на основним студијама у трајању до три године и који је оспособљен за рад и спровођење мера заштите од јонизујућих зрачења и поседује писани доказ о томе, или</p>
	<p>5. средње образовање у четворогодишњем трајању, средњу медицинску школу стоматолошке струке и који је оспособљен за рад и спровођење мера заштите од јонизујућих зрачења и поседује писани доказ о томе.</p>
	<p><span class="hide-change">*Службени гласник РС, број 101/2016</span></p>
	<p class="clan">Члан 24.</p>
	<p>Са рендгенским уређајима који се користе за дијагностику у ветеринарској медицини може радити лице које има:</p>
	<p>1. високо образовање на студијама другог степена односно на основним студијама у трајању од најмање четири године из области ветеринарских наука, које је оспособљено за рад са тим изворима и за спровођење мера заштите од јонизујућих зрачења или</p>
	<p>2. високо образовање из области радиологије на студијама првог степена односно на основним студијама у трајању до три године или 
	</p>
	<p>3. средње образовање у четворогодишњем трајању, средњу медицинску школу радиолошке струке или</p>
	<p>4. средње образовање у четворогодишњем трајању, средњу ветеринарску школу и које је оспособљено за рад и спровођење мера заштите од јонизујућих зрачења и поседује писани доказ о томе.</p>
	<p>Професионално изложено лице при раду са отвореним изворима јонизујућих зрачења који се користе у ветеринарској медицини мора, поред услова из става 1. овог члана, имати и доказ о завршеном курсу за рад са отвореним изворима зрачења одговарајуће класе. 
	</p>
	<p class="clan">Члан 25.</p>
	<p>Са изворима јонизујућих зрачења који се користе у научноистраживачком раду, пољопривреди, индустрији, образовању и другим немедицинским делатностима могу радити лица која имају најмање средње образовање у четворогодишњем трајању и која су обавила допунско обучавање за рад и оспособљавање за спровођење мера заштите од јонизујућих зрачења са тим изворима и поседују писани доказ о томе.</p>
	<p class="clan">Члан 26.</p>
	<p>Лица која раде на сервисирању и инсталирању извора јонизујућих зрачења морају имати најмање средње образовање у четворогодишњем трајању, средњу стручну школу одговарајуће струке, додатну оспособљенoст за рад са тим изворима и за спровођење мера заштите од јонизујућих зрачења и да доставе писани доказ о томе.</p>
	<p class="clan">Члан 27.</p>
	<p>Послодавац, правно лице које је носилац лиценце за обављање радијационе делатности, дужно је да сноси трошкове основног и периодичног допунског обучавања за рад и додатног оспособљавања за спровођење мера заштите од јонизујућих зрачења. 
	</p>
	<p class="clan">Члан 28.</p>
	<p>Професионално изложена лица задржавају право рада са изворима јонизујућих зрачења уколико је то право стечено у складу са претходно важећим законом о заштити од јонизујућих зрачења.</p>
	<p class="clan">Члан 29.</p>
	<p>Према Закону о безбедности и здрављу на раду („Службени гласник РС”, број 101/05) и у складу са Правилником о претходним и периодичним лекарским прегледима запослених на радним местима са повећаним ризиком („Службени гласник РС”, број 120/07) претходне и периодичне лекарске прегледе врши служба медицине рада. 
	</p>
	<p>Претходни и периодични лекарски прегледи се састоје од општег прегледа и специфичног прегледа.</p>
	<p>Запослени радник може бити професионално изложено лице само ако се претходним, односно периодичним лекарским прегледом оцени да је запослени здравствено способан за рад на радном месту са повећаним ризиком од јонизујућих зрачења. 
	</p>
	<p>Носилац лиценце или правно лице које намерава стећи лиценцу за обављање неке радијационе делатности обавезан је доставити Агенцији за свако професионално изложено лице извештај о извршеном претходном лекарском прегледу запосленог или извештај о периодичном лекарском прегледу запосленог у складу са правилником из става 1. овог члана. 
	</p>
	<p>Став 4. овог члана не примењује се на правна лица која обављају радијациону делатност промета извора јонизујућих зрачења без складиштења и без превоза радиоактивног материјала.</p>
	<p class="clan">Члан 30.</p>
	<p>Послодавац не може запослити радника на радно место изложено јонизујућим зрачењима ако радник није обавио претходни лекарски преглед и ако закључак није позитиван у смислу способности радника за излагање ризицима јонизујућих зрачења.</p>
	<p class="clan">Члан 31.</p>
	<p>Са изворима јонизујућих зрачења не могу радити лица која: болују од малигних болести, имају хематолошка обољења, имају еволутивна обољења очног сочива, болују од системских болести имуног система, болују од тежих ендокриних болести, болују од тежих душевних болести и болести зависности, болују од тежих нервних обољења, болују од тежих обољења коже или болују од других обољења за која надлежни лекар утврди да су контраиндикована за рад у контролисаној и надгледаној зони. 
	</p>
	<p class="clan">Члан 32.</p>
	<p>Периодични лекарски преглед за сва професионално изложена лица обавезан је најмање једном годишње. 
	</p>
	<p>За раднике класификоване у категорију „А” сваки периодични лекарски преглед треба да садржи елементе општег и специфичног лекарског прегледа; док за раднике класификоване у категорију „Б” годишњи преглед може да има елементе општег лекарског прегледа, а најмање једном у три године да се примењују и елементи специфичног периодичног лекарског прегледа. 
	</p>
	<p class="clan">Члан 33.</p>
	<p>Елементи општег претходног и општег периодичног лекарског прегледа дати су у Правилнику о претходним и периодичним лекарским прегледима запослених на радним местима са повећаним ризиком („Службени гласник РС”, број 120/07).</p>
	<p class="clan">Члан 34.</p>
	<p>Елементи специфичног претходног лекарског прегледа су: неуро-психијатријски и психолошки преглед; гинеколошки преглед и преглед дојки за жене; анализа структурних хромозомских аберација у лимфоцитима периферне крви, одређивање броја микронуклеуса и други усмерени прегледи и испитивања која одреди надлежни лекар.</p>
	<p>Елементи специфичног периодичног лекарског прегледа су: одређивање броја микронуклеуса; преглед штитасте жлезде за професионално изложена лица која раде са радиоактивним изотопом I-131; преглед младежа коже за чланове посада цивилне авијације који су професионално изложена лица и други усмерени прегледи и испитивања која одреди надлежни лекар.</p>
	<p class="v2-clan-left-1">Елементи ванредног лекарског прегледа су исти као 
	одговарајући елементи специфичног периодичног лекарског прегледа. Такође, у 
	случају да је процењена ефективна доза за лице већа од 100 mSv обавезно је 
	обавити анализу структурних хромозомских аберација са биодозиметријом.</p>
	<p><span class="hide-change">*Службени гласник РС, број 50/2018</span></p>
	<p class="clan">Члан 35.</p>
	<p>Претходни и периодични лекарски преглед са елементима општег прегледа и специфичног прегледа за ризик од јонизујућих зрачења обавезан је и за лица која се упућују на обуку за рад са изворима јонизујућих зрачења или су у току редовног школовања за рад са изворима јонизујућих зрачења. 
	</p>
	<p class="clan">Члан 36.</p>
	<p>Послодавац је обавезан упутити радника на ванредни лекарски преглед у случају ванредног догађаја, након престанка са радом и у другим случајевима када за то постоје медицинске индикације.</p>
	<p class="clan">Члан 37.</p>
	<p>Овлашћено правно лице које врши мерења ради процене нивоа излагања јонизујућим зрачењима професионално изложених лица, одмах обавештава носиоца лиценце за обављање радијационе делатности, односно носиоца лиценце за обављање нуклеарне активности ако на основу извршених мерења процени да постоји потреба за здравственим прегледом тих лица и пре прописаног рока.</p>
	<p>У случају акциденталног излагања, носилац лиценце за обављање радијационе делатности, односно носилац лиценце за обављање нуклеарне активности дужан је да изложено лице одмах упути на здравствени преглед у здравствену установу која за то испуњава услове утврђене прописима којима се уређује здравствена заштита.</p>
	<p class="clan">Члан 38.</p>
	<p>Правно лице које има намеру да се бави радијационим делатностима или нуклеарним активностима; или је носилац лиценце за радијационе делатности или нуклеарне активности, дужно је доставити Агенцији извештај или копију извештаја о лекарском прегледу са оценом радне способности за рад са изворима јонизујућих зрачења из члана 29. овог правилника, за свако професионално изложено лице и то: 
	</p>
	<p>1. приликом подношења документације за добијање лиценце за обављање радијационе делатности или нуклеарне активности; 
	</p>
	<p>2. приликом сваке промене оцене радне способности запосленог за рад са изворима јонизујућих зрачења;</p>
	<p>3. уколико то из оправданих разлога захтева Агенција. </p>
	<p>Копија извештаја о лекарском прегледу из става 1. овог члана мора бити оверена потписом овлашћене особе<span class="v2-clan-left-1">
	</span>&nbsp;правног лица код кога је радник запослен.</p>
	<p><span class="hide-change">*Службени гласник РС, број 44/2018</span></p>
	<p class="clan">Члан 39.</p>
	<p>Правно лице које има службу медицине рада према члану 29. став 1. овог правилника одговорно је за оцену радне способности лица професионално изложеног зрачењу коју даје у извештају наведеном у члану 29. став 4. овог правилника. 
	</p>
	<p>Правно лице које има службу медицине рада према члану 29. став 1. овог правилника, дужно је да комплетну медицинску документацију о здравственој способности професионално изложених лица чува у својој архиви најмање 30 година по престанку рада тих лица.</p>
	<p class="clan">Члан 40.</p>
	<p>Послодавац, правно лице које је носилац лиценце за обављање радијационе делатности, дужно је сносити трошкове претходних, периодичних и ванредних здравствених прегледа ради оцене радне способности професионално изложених лица. 
	</p>
	<p class="clan">ДОКУМЕНТАЦИЈА ЗА ДОБИЈАЊЕ ДОЗВОЛЕ ЗА ПРОМЕТ ИЗВОРА ЈОНИЗУЈУЋИХ ЗРАЧЕЊА</p>
	<p class="clan">Члан 41.</p>
	<p>Правнo лицe, односно предузетник који поседује лиценцу за радијациону делатност промет извора јонизујућих зрачења, доставља Агенцији захтев за издавање решења којим се одобрава увоз или извоз извора јонизујућих зрачења на Обрасцу 5. који је дат у Прилогу 3. овог правилника и чини његов саставни део. 
	</p>
	<p>Правнo лицe, односно предузетник из става 1. овог члана доставља Агенцији захтев за издавање решења којим се одобрава транзит извора јонизујућих зрачења на Обрасцу 6. који је дат у Прилогу 3. овог правилника и чини његов саставни део. 
	</p>
	<p class="clan">Члан 42.</p>
	<p>Уз захтев из члана<span class="v2-clan-left-1"> 41.</span> овог правилника потребно је доставити доказе о испуњавању услова крајњег корисника да прихвати извор зрачења, као и доказ о испуњавању услова за сигуран транспорт опасног терета у складу са важећим прописима.</p>
	<p>Правно лице, односно предузетник обавезан је да достави Агенцији и друга документа која су оцењена као неопходна у вези са извором јонизујућих зрачења чији промет треба одобрити.</p>
	<p><span class="hide-change">*Службени гласник РС, број 50/2018</span></p>
	<p class="clan">Члан 43.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије” 
	</p>
	<p class="potpis">Број 110-00-13/2011-01</p>
	<p class="potpis">У Београду, 3. јуна 2011. године</p>
	<p class="potpis">Председник</p>
	<p class="potpis">Управног одбора,</p>
	<p class="potpis">проф. др 
	<span class="bold">Иштван Бикит,</span> с.р.</p>
	<p>&nbsp;</p>
	<p><em>НАПОМЕНА ИЗДАВАЧА: Правилником о изменама и допунама Правилника о 
	условима за добијање лиценце за обављање радијационе делатности ("Службени 
	гласник РС", број 50/2018) измењени су прилози 1-3 (види чл. 5. и 6. 
	Правилника - 50/2018-123).</em></p>
	<p class="clan" style="text-align: right">Прилози</p>
	<p>
	Прилог 1 - <a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=426252&amp;regactid=426252" target="_blank">Образац бр. 4 - Захтев за издавање лиценце за обављање 
	радијационе делатности</a></p>
	<p>
	Прилог 2. - <a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=426252&amp;regactid=426252" target="_blank">Ближи услови о начину коришћења и мерама заштите за изворе јонизујућих зрачења чије коришћење је условљено поседовањем лиценце за одговарајућу радијациону делатност
	</a>

</p>
	<p>
	Прилог 3 - <a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=426252&amp;regactid=426252" target="_blank">Образац бр. 5 - Захтев 
	за издавање дозволе за промет (увоз/извоз) извора јонизујућих зрачења</a> и
	<a href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=426252&amp;regactid=426252" target="_blank">Образац 6 - Захтев за издавање 
	дозволе за транзит извора јонизујућих зрачења</a></p>
	<p>
	Прилог 4 - <a href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=426252&amp;regactid=426252" target="_blank">Основни знак 
	радиоактивности</a></p>


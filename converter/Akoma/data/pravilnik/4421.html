


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 63. Закона о извршењу ванзаводских санкција и мера („Службени гласник РС”, број 55/14), </p>
				<p>Министар правде доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК </p>
				<p class="naslov">о начину вршења надзора над извршењем ванзаводских санкција и мера</p>
				<p class="auto-style1">"Службени гласник РС", број 16 од 26. фебруара 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником уређује се начин вршења надзора над извршењем ванзаводских санкција и мера. </p>
				<p class="clan">Члан 2.</p>
				<p>Стручни надзор над извршењем ванзаводских санкција и мера (у даљем тексту: надзор) обављају овлашћена лица у саставу Повереничке службе, у складу са Законом о извршењу ванзаводских санкција и мера (у даљем тексту: Закон). </p>
				<p class="clan">Члан 3.</p>
				<p>Надзором се проверава законитост и стручност у раду у извршењу ванзаводских санкција и мера, кроз редовни, контролни и ванредни надзор, у складу са законом.</p>
				<p class="clan">Члан 4.</p>
				<p>Редовни надзор спроводи се у складу са годишњим планом рада Повереничке службе.</p>
				<p>Контролни надзор спроводи се ради утврђивања извршења мера које су наложене у оквиру редовног или ванредног надзора.</p>
				<p>Ванредни надзор спроводи се на основу процене руководиоца Повереничке службе да околности у функционисању повереничке канцеларије захтевају његово обављање.</p>
				<p class="clan">Члан 5.</p>
				<p>Надзор над радом повереничке канцеларије обавља се на основу писменог налога директора Управе, на предлог руководиоца Повереничке службе.</p>
				<p class="clan">Члан 6.</p>
				<p>Овлашћена лица у обављању надзора проверавају законитост и стручност у раду.</p>
				<p>Овлашћена лица врше надзор непосредним опажањем, увидом у службену документацију и евиденције, појединачним и групним разговорима са запосленима и лицима према којима се примењују ванзаводске санкције и мере. </p>
				<p class="clan">Члан 7.</p>
				<p>Повереник овлашћеним лицима омогућава несметан рад и доставља све тражене податке за обављање надзора. </p>
				<p class="clan">Члан 8.</p>
				<p>У вршењу надзора из члана 6. овог правилника проверавају се: облици и методе рада повереника који се примењују у реализацији појединачних програма поступања; рад повереника у области статуса и заштите права лица према којима се извршавају ванзаводске санкције и мере; испуњење рокова и усклађеност појединачног програма поступања са обавезама или мерама које је одредио надлежни орган и сарадња повереника са службом за третман у заводу и другим субјектима укљученим у реализацију појединачног програма поступања, у складу са законом. </p>
				<p class="clan">Члан 9.</p>
				<p>О обављеном надзору овлашћена лица састављају записник, у коме евидентирају уочене недостатке и наводе мере и рокове за њихово отклањање, као и предлог мера за побољшање рада.</p>
				<p class="clan">Члан 10.</p>
				<p>Записник о извршеном надзору доставља се руководиоцу Повереничке службе и директору Управе, у складу са Законом.</p>
				<p class="clan">Члан 11.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p>&nbsp;</p>
				<p class="potpis">Број 110-00-1/2016-01</p>
				<p class="auto-style2">У Београду, 23. фебруара 2016. године</p>
				<p class="auto-style2">Министар,</p>
				<p class="auto-style2"><span class="bold">Никола Селаковић, </span>с.р.</p>
	</div>


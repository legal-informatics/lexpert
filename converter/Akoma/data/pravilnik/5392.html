


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 43. став 2. Закона о заштити и одрживом коришћењу рибљег фонда („Службени гласник РС”, број 128/14),</p>
				<p>Министар пољопривреде и заштите животне средине доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о обиму и садржини програма едукације рекреативних риболоваца</p>
				<p class="auto-style1">"Службени гласник РС", број 3 од 15. јануара 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником ближе се прописује обим и садржина програма едукације рекреативних риболоваца (у даљем тексту: Програм едукације).</p>
				<p class="clan">Члан 2.</p>
				<p>Корисник рибарског подручја (у даљем тексту: корисник), у складу са законом, спроводи едукацију риболоваца на рибарском подручју тако што:</p>
				<p>1) организује едукативне скупове (семинаре, предавања, тематске састанке) са риболовцима, најмање два пута годишње;</p>
				<p>2) доставља одговарајући едукативни материјал риболовцима, током године;</p>
				<p>3) пружа информације путем средстава јавног информисања (новине, радио, телевизија, интернет) током године;</p>
				<p>4) свакодневно пружа информације кроз активности рибочуварске службе на терену у току контрола на рибарском подручју.</p>
				<p>Корисник може спроводити и друге облике едукације риболоваца на рибарском подручју кроз: организацију „школа риболова”, заједничких акција са органима јединица локалне самоуправе и туристичким организацијама, као и друге активности.</p>
				<p class="clan">Члан 3.</p>
				<p>Корисник информише министарство надлежно за послове заштите животне средине о планираном едукативном скупу, о датуму и месту одржавања, темама састанка, предавачима и учесницима, најкасније 15 дана пре почетка скупа и доставља извештај о одржаном едукативном скупу.</p>
				<p class="clan">Члан 4.</p>
				<p>Корисници могу планирати и организовати заједничке едукативне скупове риболоваца за више рибарских подручја.</p>
				<p class="clan">Члан 5.</p>
				<p>Програм едукације садржи: одредбе Закона о заштити и одрживом коришћењу рибљег фонда, прописе о мерама за очување и заштиту рибљег фонда, прописе о начину, алатима, опреми и средствима којима се обавља рекреативни риболов, обавештења о прописаним специфичним условима заштите рибљег фонда на рибарском подручју (режиме, ограничења и забране риболова, састав рибљег фонда и др.), мере за унапређење заштите и одрживог коришћења рибљег фонда, технике риболова, информације о рибљим врстама Републике Србије и друге информације које су од интереса за рекреативне риболовце које су прописане интерним актима корисника. </p>
				<p class="clan">Члан 6.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">Број 119-01-150/2015-17</p>
				<p class="auto-style2">У Београду, 5. јануара 2016. године</p>
				<p class="auto-style2">Министар,</p>
				<p class="auto-style2">проф. др <span class="bold">Снежана Богосављевић Бошковић, </span>с.р.</p>
	</div>


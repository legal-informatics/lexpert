


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 159. став 2. Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка, 93/12, 47/13, 108/13, 68/14, 105/14, 91/15 – аутентично тумачење, 112/15 и 15/16), на предлог директора Пореске управе,</p>
				<p>Министар финансија доноси</p>
				<p class="odluka-zakon">ПРАВИЛНИК</p>
				<p class="naslov">о начину и поступку достављања података Пореској управи од стране јединице локалне самоуправе</p>
				<p class="auto-style1">"Службени гласник РС", број 80 од 30. 
				септембра 2016.</p>
				<p class="clan">Члан 1.</p>
				<p>Овим правилником ближе се уређују начин и поступак достављања података Пореској управи који су од значаја за утврђивање и наплату пореза на имовину, а по захтеву Пореске управе и података о утврђивању и наплати осталих изворних прихода јединица локалне самоуправе. </p>
				<p class="clan">Члан 2.</p>
				<p>Јединица локалне самоуправе дужна је да у року од пет дана по истеку календарског месеца достави Пореској управи у електронском облику назив, односно име и презиме, прописани порески идентификациони број обвезника пореза на имовину, податке из пореских пријава који су од значаја за утврђивање пореза на имовину на основу којих су донета решења о утврђивању пореза на имовину, као и податке о наплати пореза на имовину, за тај месец.</p>
				<p>Јединица локалне самоуправе на захтев организационе јединице Пореске управе, у електронском облику доставља и податке о утврђивању и наплати осталих изворних прихода јединице локалне самоуправе, осим прихода из става 1. овог члана, у року који не може бити краћи од пет дана од дана пријема захтева.</p>
				<p class="clan">Члан 3.</p>
				<p>Податке из члана 2. овог правилника доставља лице утврђено одлуком надлежног органа.</p>
				<p>Подаци из члана. 2. овог правилника сматрају се достављеним када Пореска управа потврди формалну исправност исказаних података и у електронском облику о томе достави обавештење надлежној јединици локалне самоуправе.</p>
				<p>Лица из става 1. овог члана дужна су да електронски потпишу документе у складу са законом којим се уређује електронски потпис.</p>
				<p class="clan">Члан 4.</p>
				<p>Технички аспект достављања података из члана 2. овог правилника ближе је одређен техничким протоколом.</p>
				<p class="clan">Члан 5.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2017. године.</p>
				<p class="potpis">Број 110-00-00433/2014-04</p>
				<p class="potpis">У Београду, 19. септембра 2016. године</p>
				<p class="potpis">Министар,</p>
				<p class="potpis">др <span class="bold">Душан Вујовић, </span>с.р.</p>
	</div>


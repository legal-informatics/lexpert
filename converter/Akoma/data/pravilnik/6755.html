

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 8. став 5. Закона о јавном здрављу („Службени гласник РС”, број 15/16), </p>
			<p class="Basic-Paragraph">Министар здравља, министар заштите животне средине и министар грађевинарства, саобраћаја и инфраструктуре споразумно доносе</p>
			<p class="odluka-zakon"> ПРАВИЛНИК </p>
			<p class="odluka-zakon"> о ближим условима за спровођење јавног здравља у области животне средине и здравља становништва</p>
			<p class="centar"> "Службени гласник РС", број 34 од 17. маја 2019.</p>
			<p class="clan">I. ОСНОВНЕ ОДРЕДБЕ</p>
			<p class="clan">Члан 1.</p>
			<p class="Basic-Paragraph">Овим правилником прописују се ближи услови за спровођење јавног здравља у области животне средине и здравља становништва у погледу деловања,  надлежности, планирања, праћења и спровођења активности.</p>
			<p class="clan">II. ЖИВОТНА СРЕДИНА КАО ОБЛАСТ ДЕЛОВАЊА ЈАВНОГ ЗДРАВЉА</p>
			<p class="clan">Члан 2.</p>
			<p class="Basic-Paragraph">Активности система јавног здравља у области животне средине спроводе носиоци и учесници у областима деловања јавног здравља у складу са Законом о јавном здрављу (у даљем тексту: Закон).</p>
			<p class="Basic-Paragraph">Институти и заводи за јавно здравље као носиоци активности у области деловања јавног здравља прате и анализирају стање животне средине, факторе ризика и утицаје на здравље који потичу из животне средине за територију за коју су основани, у складу са законом.</p>
			<p class="Basic-Paragraph">Активности института и завода за јавно здравље у области животне средине и здравља становништва спроводе се кроз планску активност путем програма у сарадњи са јединицом локалне самоуправе и другим учесницима у систему јавног здравља, у складу са законом.</p>
			<p class="Basic-Paragraph">Активности које нису у надлежности института и завода за јавно здравље, а које се односе на праћење аспеката животне средине спроводе други учесници у складу са законом.</p>
			<p class="clan">III. ЖИВОТНА СРЕДИНА И ЗДРАВЉЕ СТАНОВНИШТВА</p>
			<p class="clan">Члан 3.</p>
			<p class="Basic-Paragraph">Спровођење јавног здравља у области животне средине и здравља становништва у складу са Законом обухвата:</p>
			<p class="Basic-Paragraph">1) праћење и анализу стања животне средине, односно анализу водe, ваздуха, земљишта, буке, вибрација, јонизујућег и нејонизујућег зрачења, отпадних вода и отпада;</p>
			<p class="Basic-Paragraph">2) праћење и контролу квалитета и здравствене исправности воде за пиће и процену утицаја на здравље становништва;</p>
			<p class="Basic-Paragraph">3) праћење и контролу здравствене исправности животних намирница и предмета опште употребе и процену утицаја на здравље становништва;</p>
			<p class="Basic-Paragraph">4) дезинфекцију, дезинсекцију, дератизацију и праћење присуства штетних организама;</p>
			<p class="Basic-Paragraph">5) контролу санитарно-хигијенских услова у објектима;</p>
			<p class="Basic-Paragraph">6) давање мишљења о документима просторног и урбанистичког планирања у делу који се односи на здравље становништва;</p>
			<p class="Basic-Paragraph">7) процену ризика по здравље становништва на основу регистра извора (катастра) загађивања;</p>
			<p class="Basic-Paragraph">8) праћење и анализу здравственог стања становништва и процену ризика по здравље у вези са утицајима из животне средине, укључујући и процену епидемиолошке ситуације;</p>
			<p class="Basic-Paragraph">9) ширење сазнања и укључивање становништва у акције унапређења стања животне средине.</p>
			<p class="Basic-Paragraph">За активности у оквиру деловања јавног здравља које се односе на став 1. тачка 1) овог члана (праћење и анализa вода, ваздуха, земљишта и буке у насељеним местима везано за утицаје на здравље), надлежни су институти и заводи за јавно здравље.</p>
			<p class="Basic-Paragraph">За послове из става 1. тач. 2), 3), 6), 7) и 8) овога члана, надлежни су институти и заводи за јавно здравље за територију за коју су основани у складу са Законом.</p>
			<p class="Basic-Paragraph">Уколико институт или завод за јавно здравље, надлежан за територију за коју је основан не испуњава прописане услове у погледу потребних овлашћења, акредитованих метода, обима и врсте испитивања и других услова дефинисаних од стране учесника у систему јавног здравља који финансирају предметне активности исте ће бити поверене другом институту или заводу за јавно здравље из Плана мреже здравствених установа.</p>
			<p class="bold">1. Праћење и анализa стања животне средине везано за утицаје на здравље</p>
			<p class="clan">Члан 4.</p>
			<p class="Basic-Paragraph">У циљу прикупљања података значајних за регистровање и квантификацију фактора ризика и процену њиховог утицаја на здравље становништва спроводи се:</p>
			<p class="Basic-Paragraph">1) контролa квалитета воде (површинске и подземне воде, воде за пиће и рекреацију);</p>
			<p class="Basic-Paragraph">2) мерење квалитета ваздуха;</p>
			<p class="Basic-Paragraph">3) праћење концентрација штетних и опасних материја у земљишту;</p>
			<p class="Basic-Paragraph">4) мерење нивоа буке;</p>
			<p class="Basic-Paragraph">5) мерење вибрација;</p>
			<p class="Basic-Paragraph">6) мерење јонизујућег зрачења;</p>
			<p class="Basic-Paragraph">7) мерење нејонизујућег зрачења;</p>
			<p class="Basic-Paragraph">8) испитивање квалитета отпадних вода; </p>
			<p class="Basic-Paragraph">9) испитивање отпада.</p>
			<p class="Basic-Paragraph">Подаци добијени из праћења и анализе стања животне средине из става 1. тач. 1)–9) овог члана, су основа за процену утицаја на здравље становништва, а у случају регистровања оболевања и стања који се могу довести у везу са факторима ризика из животне средине и за израду процене ризика.</p>
			<p class="Basic-Paragraph">Праћење, анализа и извештавање о стању животне средине спроводи се у складу са законом којим се уређује наведена област.</p>
			<p class="bold">2. Праћење и контрола квалитета и здравствене исправности воде за пиће и процена утицаја на здравље становништва</p>
			<p class="clan">Члан 5.</p>
			<p class="Basic-Paragraph">Праћење и контрола квалитета и здравствене исправности воде за пиће спроводи се у циљу давања стручног мишљења о могућности коришћења воде за пиће, на основу резултата лабораторијског испитивања, узимајући у обзир одредбе законске регулативе која ближе уређује ову област и релевантне међународно признате препоруке и додатне критеријуме.</p>
			<p class="Basic-Paragraph">Под додатним критеријумима подразумевају се подаци о:</p>
			<p class="Basic-Paragraph">1) санитарно-хигијенском и грађевинско-техничком стању објеката и инфраструктуре водоснабдевања;</p>
			<p class="Basic-Paragraph">2) стању зона санитарне заштите изворишта;</p>
			<p class="Basic-Paragraph">3) примењеним техничко-технолошким поступцима за пречишћавање и дезинфекцију воде, као и о другим предузетим мерама за постизање и очување здравствене исправности воде за пиће;</p>
			<p class="Basic-Paragraph">4) обучености особља ангажованог у процесима производње и дистрибуције воде за пиће;</p>
			<p class="Basic-Paragraph">5) динамици и обиму контроле здравствене исправности воде за пиће у претходном периоду;</p>
			<p class="Basic-Paragraph">6) присуству спољњег стручног надзора;</p>
			<p class="Basic-Paragraph">7) други подаци од значаја за процену могућности коришћења воде за пиће.</p>
			<p class="Basic-Paragraph">Стручно мишљење о квалитету и здравственој исправности воде за пиће, односно о могућности коришћења воде за пиће, садржи предлог мера за побољшање у случају регистрованих одступања.</p>
			<p class="Basic-Paragraph">Процену квалитета и здравствене исправности воде за пиће у складу са законом обављају институти и заводи за јавно здравље за територију за коју су основани.</p>
			<p class="Basic-Paragraph">Контрола квалитета и здравствене исправности воде за пиће, обавља се у складу са законом.</p>
			<p class="bold">3. Праћење и контролa здравствене исправности животних намирница и предмета опште употребе</p>
			<p class="clan">Члан 6.</p>
			<p class="Basic-Paragraph">Праћење и контролa здравствене исправности животних намирница и предмета опште употребе у циљу надзора, у смислу процене утицаја на здравље становништва, спроводи се кроз посебне програме министарства надлежног за послове здравља и јединице локалне самоуправе у сарадњи са институтима и заводима за јавно здравље као носиоцима активности у систему јавног здравља.</p>
			<p class="Basic-Paragraph">Институт или завод за јавно здравље за територију за коју је основан спроводи програмске активности у сарадњи са јединицом локалне самоуправе, односно  министарства надлежног за послове здравља у погледу праћења и контроле квалитета организоване колективне исхране осетљивих популационих група, са циљем очувања и унапређења здравља и смањења епидемиолошких ризика повезаних са храном. </p>
			<p class="bold">4. Дезинфекција, дезинсекција, дератизација и праћење присуства штетних организама</p>
			<p class="clan">Члан 7.</p>
			<p class="Basic-Paragraph">Дезинфекција, дезинсекција и дератизација спроводе се у циљу одржавања хигијене и смањења, заустављања раста и размножавања или потпуног уклањања присуства микроорганизама, штетних зглавкара и глодара, на простору и у објектима у складу са законом.</p>
			<p class="Basic-Paragraph">Праћење присуства штетних организама подразумева праћење биолошких чинилаца из животне средине који својом појавом или бројношћу, у складу са својим епидемиолошким карактеристикама и значајем, могу угрозити здравље становништва.</p>
			<p class="bold">5. Контрола санитарно хигијенских услова у објектима</p>
			<p class="clan">Члан 8.</p>
			<p class="Basic-Paragraph">Контрола испуњености санитарно-хигијенских услова у објектима у којима се обавља: здравствена делатност, делатност производње и промета животних намирница и предмета опште употребе, делатност јавног снабдевања становништва водом за пиће, угоститељска делатност, пружање услуга одржавања хигијене, неге и улепшавања лица и тела и немедицинских естетских интервенција којима се нарушава интегритет коже, делатност социјалне заштите, васпитно-образовна делатност, делатност културе, физичке културе, спорта и рекреације, делатност јавног саобраћаја и др. спроводи се у складу са законом.</p>
			<p class="bold">6. Давање мишљења о документима просторног и урбанистичког планирања у делу који се односи на здравље становништва</p>
			<p class="clan">Члан 9. </p>
			<p class="Basic-Paragraph">У односу на значај услова и начина уређења простора и изградње на одређеној територији, у документа просторног и урбанистичког планирања уграђују се елементи друштвене бриге за јавно здравље у складу са законом.</p>
			<p class="Basic-Paragraph">У оквиру обједињене процедуре за издавање потребних услова за изградњу, узимају се у обзир могући утицаји планираних намена објеката на здравље становништва.</p>
			<p class="Basic-Paragraph">За објекте чија намена на директан или индиректан начин може имати значајне утицаје на здравље становништва на одређеној територији као што су: индустријски комплекси, складишта штетних и опасних материја, саобраћајна инфраструктура, производне делатности и сл., као и за објекте здравствене заштите, јавног снабдевања водом за пиће, производњу и промет животних намирница и предмета опште употребе и друге објекте који подлежу санитарном надзору, издају се услови у погледу испуњења законом прописаних критеријума и дефинисања мера за превенцију штетних утицаја на здравље.</p>
			<p class="Basic-Paragraph">Мишљења о документима просторног и урбанистичког планирања и документима у оквиру обједињене процедуре за изградњу, у вези са могућим утицајима на здравље, издају територијално надлежни институти и заводи за јавно здравље, а за објекте који подлежу санитарном надзору санитарни инспектор у складу са законом.</p>
			<p class="bold">7–8. Процена ризика по здравље становништва на основу регистра извора (катастра) загађивања, а у вези са факторима ризика из животне средине, укључујући и процену епидемиолошке ситуације</p>
			<p class="clan">Члан 10.</p>
			<p class="Basic-Paragraph">Процена ризика по здравље становништва у вези са присуством фактора ризика из животне средине, било да су они регистровани праћењем и анализом стања животне средине или на основу података из регистра извора загађивања спроводи се у складу са законом и међународно признатим научним сазнањима, препорукама, стандардима и директивама. </p>
			<p class="Basic-Paragraph">Процена ризика по здравље подразумева: </p>
			<p class="Basic-Paragraph">1) идентификацију опасности по здравље људи у вези са присуством фактора ризика у животној средини, на основу резултата праћења и анализе стања животне средине (члан 5. став 1. тач. 1)–9) овог правилника), података из регистра загађивања и постојећих научних доказа;</p>
			<p class="Basic-Paragraph">2) опис опасности по здравље људи у складу са научним доказима и међународно признатим препорукама, стандардима и директивама;</p>
			<p class="Basic-Paragraph">3) процену изложености становништва у складу са међународно признатим методама заснованим на подацима о броју становника (званични национални статистички подаци) одабраног подручја и утврђене концентрације или присуства загађујућих материја (фактора ризика) у животној средини за исто одабрано подручје;</p>
			<p class="Basic-Paragraph">4) опис (процену нивоа) ризика по здравље становништва на основу међународно признатих метода (квалитативне, семиквантитативне и квантитативне).</p>
			<p class="clan">Члан 11.</p>
			<p class="Basic-Paragraph">На основу података добијених реализацијом праћења и анализе стања животне средине, регистра извора загађивања, извештаја о анализи здравственог стања становништва на територији јединице локалне самоуправе, и других података у вези са присуством фактора ризика из животне средине на предметној територији, Савет за здравље разматра значај истих и по потреби, у оквиру предлога плана јавног здравља, иницира израду студије процене ризика по здравље становништва, везано за специфичне факторе ризика.</p>
			<p class="Basic-Paragraph">У случају постојања фактора ризика из животне средине заступљеног на територији више јединица локалне самоуправе и од већег јавноздравственог значаја Национални савет за јавно здравље иницира израду студије процене ризика на нивоу републике, аутономне покрајине, односно територије више јединица локалних самоуправа.</p>
			<p class="Basic-Paragraph">Израда студије процене ризика по здравље становништва у вези са присуством фактора ризика из животне средине се поверава територијално надлежном институту или заводу за јавно здравље на локалном нивоу, а за територију више јединица локалне самоуправе институту или заводу за јавно здравље надлежном за територију аутономне покрајине, односно Републике Србије.</p>
			<p class="Basic-Paragraph">У циљу израде студије процене ризика на здравље становништва институт или завод за јавно здравље формира и координира рад интерсекторског стручног тима, састављеног од стручњака из различитих области значајних за мултидисциплинарни приступ изради студије процене ризика.</p>
			<p class="Basic-Paragraph">Након израде студије процене ризика на здравље становништва наставља се  анализа ризика, размена информација са заинтересованим странама и предузимање мера у циљу управљања ризиком, превенције и смањења штетних утицаја на здравље.</p>
			<p class="clan">Члан 12.</p>
			<p class="Basic-Paragraph">У кризним и ванредним ситуацијама, као и у случају настанка догађаја који у кратком временском року могу или су већ довели до контаминације воде, ваздуха, земљишта и животних намирница, чиме је угрожено здравље људи и животна средина на одређеној територији, институт или завод за јавно здравље у складу са својим надлежностима и опремљеношћу потребним ресурсима, на начин дефинисан у члану 4. овог правилника, у сарадњи са надлежним институцијама и телима, врши теренска испитивања, узорковања медијума животне средине, лабораторијске анализе и даје стручно тумачење у циљу брзе процене угрожености здравља људи, са предлогом мера за смањење утицаја и наставак праћења.</p>
			<p class="Basic-Paragraph">Процена епидемиолошке ситуације у редовним и ванредним приликама спроводи се у складу са законом.</p>
			<p class="bold">9. Ширење сазнања и укључивање становништва у акције унапређења стања животне средине </p>
			<p class="clan">Члан 13.</p>
			<p class="Basic-Paragraph">У складу са дефинисаним начелима и областима деловања јавног здравља, имајући у виду усмереност на становништво у целини и активности у оквиру промоције здравља, превенције болести, адаптације становништва на климатске промене и решавање других јавноздравствених проблема, носиоци и учесници у систему јавног здравља активно учествују у ширењу сазнања и укључивању становништва у акције унапређења стања животне средине. 	</p>
			<p class="Basic-Paragraph">Активности из става 1. овог члана спроводе се на свим нивоима друштвене бриге за јавно здравље, кроз размену информација, подршку образовању и програмске активности које имају за циљ едукацију становништва и укључивање у акције за очување и унапређење стања животне средине.</p>
			<p class="clan">Члан 14. </p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”. </p>
			<p class="potpis">У Београду, 16. априла 2019. године</p>
			<p class="potpis">Број 119-01-00244/2018-07</p>
			<p class="potpis">Министар здравља,</p>
			<p class="potpis">асс. др <span class="bold">Златибор Лончар, </span>с.р.</p>
			<p class="potpis">Број  110-00-00123/1/2018-09</p>
			<p class="potpis">Министар заштите животне средине,</p>
			<p class="potpis"><span class="bold">Горан Триван, </span>с.р.</p>
			<p class="potpis">Број110-00-202/2018-01</p>
			<p class="potpis">Министар грађевинарства, саобраћаја и инфраструктуре, </p>
			<p class="potpis">проф. др <span class="bold">Зорана Михајловић, </span>с.р.</p>
	</div>


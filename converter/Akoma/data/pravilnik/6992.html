


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
.auto-style3 {
	color: #008000;
}
.auto-style4 {
	text-align: center;
	color: #008000;
}
	</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p class="broj">&nbsp;</p>
				<p>&nbsp;</p>
				<p>На основу члана 39. став 3, члана 40. став 6. и члана 42. став 2. Закона о хемикалијама („Службени гласник РС”, бр. 36/09, 88/10, 92/11, 93/12 и 25/15), </p>
				<p>Министар пољопривреде и заштите животне средине доноси</p>
				<p class="odluka-zakon">ПРАВИЛНИК </p>
				<p class="naslov">о Регистру хемикалија</p>
				<p class="auto-style1">"Службени гласник РС", бр. 16 од 26. 
				фебруара 2016, 6 од 27. јануара 2017, 117 од 27. децембра 2017, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span>, 
				7 од 6. фебруара 2019, 93 од 26. децембра 2019.</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Овим правилником прописују се хемикалије које се не уписују у Регистар хемикалија (у даљем тексту: Регистар), доња граница количине хемикалије одређених својстава и начина коришћења испод које се та хемикалија не уписује у Регистар и ближе се прописује садржина досијеа о хемикалији и који се подаци о свакој хемикалији воде у Регистру.</p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) вишекомпонентне хемикалије јесу хемикалије које се састоје од појединачно (одвојено) упакованих хемикалија у заједничком паковању које се пре коришћења мешају у одређеном односу, а свака од тих хемикалија не може појединачно да се користи;</p>
				<p>2) REACH регистарски број је број који супстанца добија приликом регистрације од стране Европске агенције за хемикалије (ECHA). </p>
				<p class="clan">II. ХЕМИКАЛИЈЕ КОЈЕ СЕ НЕ УПИСУЈУ У РЕГИСТАР</p>
				<p class="clan">Члан 3.</p>
				<p>У Регистар се не уписује хемикалија која се не може сврстати ни под једну од царинских тарифних ознака датих у Списку царинских тарифних ознака хемикалија које се уписују у Регистар хемикалија.</p>
				<p>Списак царинских тарифних ознака хемикалија из става 1. овог члана дат је у Прилогу 1, који је одштампан уз овај правилник и чини његов саставни део. </p>
				<p>Поред хемикалије из става 1. овог члана у Регистар се не уписује хемикалија произведена или увезена у количини мањој од 100 kg годишње.</p>
				<p class="clan">III. ДОСИЈЕ О ХЕМИКАЛИЈИ</p>
				<p class="clan">Члан 4.</p>
				<p>Досије о хемикалији (у даљем тексту: Досије) садржи следеће податке:</p>
				<p>1) опште податке о хемикалији; </p>
				<p>2) порекло хемикалије; </p>
				<p>3) начин коришћења хемикалије; </p>
				<p>4) обележавање хемикалије; </p>
				<p>5) састав хемикалије; </p>
				<p>6) садржај испарљивих органских jедињења. </p>
				<p class="hide-change" style="text-align: center"><em>Члан 5.</em></p>
				<p class="hide-change" style="text-align: center"><em>Брисан је (види члан 1. Правилника - 
				7/2019-50)</em></p><p class="clan">Члан 6.</p>
				<p>Досије о хемикалији за хемикалију која је већ уписана у Регистар садржи следеће податке:</p>
				<p>1) опште податке о хемикалији; </p>
				<p>2) порекло хемикалије. </p>
				<p class="clan">Члан 7.</p>
				<p>Општи подаци о хемикалији садрже: регистарски број хемикалије, трговачко име хемикалије, број хемикалија у групи хемикалија, царинску тарифну ознаку, количину у којој је хемикалија стављена у промет на годишњем нивоу, као и податак о години за коју се уписују подаци.</p>
				<p class="clan">Члан 8.</p>
				<p>Подаци о пореклу хемикалије садрже информацију о томе да ли је хемикалија произведена у Републици Србији или је увезена.</p>
				<p>Ако је хемикалија произведена у Републици Србији, досије садржи податке о количини хемикалије која је стављена у промет, односно податке о количини хемикалије која је извезена.</p>
				<p>Ако је хемикалија увезена, досије садржи податке: назив и земљу произвођача хемикалије, трговачко име хемикалије у земљи порекла и податке о разлозима увоза (за сопствене потребе или за стављање у промет).</p>
				<p class="clan">Члан 9.</p>
				<p>Подаци о начину коришћења хемикалије садрже: категорију коришћења и шифру делатности за сектор индустрије у коме се хемикалија користи.</p>
				<p>За податке о категорији коришћења наводе се шифре које се састоје од латиничког слова и петоцифреног броја.</p>
				<p>Списак шифара за категорију коришћења дат је у Прилогу 2, који је одштампан уз овај правилник и чини његов саставни део. </p>
				<p>Списак шифара за категорију коришћења из става 3. овог члана садржи и инструкцију за одређивање ове шифре за:</p>
				<p>1) боје и лакове зависно од врсте боје и лака, функције и употребе;</p>
				<p>2) штампарске боје зависно од врсте штампарске боје, врсте штампе као и врсте материјала на којем се штампа;</p>
				<p>3) лепкове зависно од врсте лепка и примене.</p>
				<p>За податке о сектору индустрије у којима се хемикалија користи наводе се шифре делатности у складу са прописом којим се уређује класификација делатности.</p>
				<p>Поред података из става 1. овог члана за хемикалије које се могу сврстати под царинске тарифне ознаке који почињу са 28 и 29, досије садржи и податке о расподели количине хемикалије за сваку од категорија коришћења, изражено у процентима на годишњем нивоу.</p>
				<p class="v2-clan-1">Члан 10.</p>
				<p class="v2-clan-left-1">Подаци о обележавању хемикалије 
				садрже: ознаку за пиктограм опасности, реч упозорења, ознаку за 
				обавештење о опасности као и ознаку за додатно обавештење о 
				опасности.</p>
				<p class="hide-change">*Службени гласник РС, број 7/2019</p>
				<p class="clan">Члан 11.</p>
				<p>Подаци о саставу хемикалије садрже:</p>
				<p>1) CAS број, EC број и REACH регистарски број, ако су додељени; </p>
				<p>2) хемијски назив за супстанцу или трговачко име за смешу; </p>
				<p class="v2-clan-left-1">3) за састојак класификован као опасан 
				– податке о класификацији: класу и категорију опасности, као и 
				ознаку за обавештење о опасности;</p>
				<p>4) масени удео изражен у процентима. </p>
				<p>Када се досије односи на супстанцу, подаци о саставу садрже податке о супстанци и нечистоћама, а када се досије односи на смешу подаци о саставу садрже податке о хемикалијама које улазе у састав смеше.</p>
				<p class="hide-change">*Службени гласник РС, број 7/2019</p>
				<p class="clan">Члан 12.</p>
				<p>Подаци из члана 11. став 1. овог правилника дају се за сваку нечистоћу садржану у супстанци и за сваку супстанцу садржану у смеши.</p>
				<p>Податак о масеном уделу супстанце уписује се у досије као тачна вредност за све супстанце чији је масени удео у хемикалији од 0% до 1%, а као цео број за супстанце чији је масени удео већи од 1%.</p>
				<p>Када масени удео супстанце у хемикалији варира у зависности од сировина (полазних супстанци) за производњу те хемикалије, у досије се уписује опсег масеног удела, односно максимална вредност масеног удела, израженог у процентима.</p>
				<p class="clan">Члан 13.</p>
				<p>Изузетно од чл. 11. и 12. овог правилника, за хемикалије које се не уписују као група хемикалија, подаци о саставу хемикалије најмање садрже:</p>
				<p>1) за хемикалије које су класификоване као опасне, за сваки састојак класификован као опасан:</p>
				<p>(1) CAS број, EC број и REACH регистарски број, уколико су додељени; </p>
				<p>(2) хемијски назив за супстанцу или трговачко име за смешу;</p>
				<p class="v2-clan-left-1">(3) класификацију према пропису којим 
				се уређује класификација, паковање, обележавање и оглашавање 
				хемикалија и одређених производа;</p>
				<p>(4) масени удео односно опсег масеног удела тог састојка, изражен у процентима;</p>
				<p>2) за хемикалије које нису класификоване као опасне достављају се подаци о састојку хемикалије који је класификован као опасан, а налази се у количини од најмање 1% од масе хемикалије која није у гасовитом стању, односно најмање 0,2% од запремине хемикалије у гасовитом стању, у складу са тачком 1) овог става;</p>
				<p>3) за полимере достављају се подаци о врсти полимера, и то: хемијски назив, CAS број и EC број уколико су додељени, подаци о састојку који је класификован као опасан, а налази се у количини од најмање 1% од масе полимера, у складу са тачком 1) овог става. </p>
				<p class="hide-change">*Службени гласник РС, број 7/2019</p>
				<p class="clan">Члан 14.</p>
				<p>Када се у Регистар уписују детергенти, досије поред података из члана 11. овог правилника садржи и податке о сурфактанту, и то: назив и земљу произвођача, хемијски назив за супстанцу или трговачко име за смешу као и податке о биоразградљивости.</p>
				<p class="clan">Члан 15.</p>
				<p>Ако је за одређену супстанцу издато одобрење за употребу алтернативног хемијског назива супстанце, уместо хемијског назива наводи се тај назив, као и број и датум акта којим је одобрена његова употреба.</p>
				<p class="clan">Члан 16.</p>
				<p>Када се у Регистар уписују боје и лакови, досије садржи податке о подкатегорији којој припада смеша и садржај испарљивих органских једињења.</p>
				<p>Подкатегорија смеше из става 1. овог члана одређује се у складу са прописом којим се уређују ограничења и забране производње, стављања у промет и коришћења хемикалија.</p>
				<p class="clan">Члан 17.</p>
				<p>Поред података из члана 4. овог правилника, за супстанцу која изазива забринутост, односно смешу која садржи ту супстанцу, досије садржи: ближи опис начина коришћења, опис мера за смањење ризика и предлог начина систематског праћења коришћења.</p>
				<p>Досије из става 1. овог члана садржи, уколико су доступне и информације о алтернативној супстанци, и то: назив супстанце, податке о опасностима, односно ризику које те супстанце могу да представљају по здравље људи и животну средину, као и техничке и социо-економске податке о изводљивости замене.</p>
				<p class="clan">Члан 18.</p>
				<p>Када се у Регистар уписује група хемикалија које имају различита трговачка имена а исти хемијски састав и исту категорију коришћења, група полимера и хемикалије које чине вишекомпонентне хемикалије, доставља се досије за сваку хемикалију из групе уз списак који садржи: регистарски број хемикалије уколико је додељен, трговачка имена свих хемикалија из те групе и количину сваке хемикалије стављене у промет.</p>
				<p class="clan">Члан 19.</p>
				<p>Када се у Регистар уписује кохерентна група хемикалија доставља се један досије за све хемикалије из групе уз додатак који садржи: регистарски број хемикалије уколико је додељен, трговачко име и количину сваке хемикалије из групе стављене у промет, хемијски назив или трговачко име, CAS број и EC број сваког састојка по коме се хемикалије међусобно разликују, као и масени удео тог састојка изражен у процентима.</p>
				<p class="clan">Члан 20.</p>
				<p>Изглед и садржај списка из члана 18. овог правилника, као и додатка из члана 19. овог правилника дати су у Прилогу 3 – Списак трговачких имена и додатак за групе хемикалија, који је одштампан уз овај правилник и чини његов саставни део.</p>
				<p class="clan">Члан 21.</p>
				<p>Изглед и садржај досијеа о хемикалији из чл. 4, 6. и 17. овог правилника дати су у прилозима 4, 5. и 6, који су одштампани уз овај правилник и чине његов саставни део<span class="bold">.</span></p>
				<p class="v2-clan-left-1">Досије из става 1. овог члана доставља 
				се електронским путем преко портала Интегралног регистра 
				хемикалија (е-ИРХ).</p>
				<p class="hide-change"><em>Брисан је ранији став 3. (види члан 
				1. Правилника - 93/2019-250)</em></p>
				<p class="hide-change">*Службени гласник РС, број 7/2019</p>
				<p class="clan">Члан 22.</p>
				<p>Прилог 4. овог правилника доставља се приликом првог уписа хемикалије у Регистар или приликом уписа хемикалије којој је већ додељен регистарски број, а за коју је у односу на податке за упис из претходне године промењен било који податак који се односи на: порекло хемикалије, начин коришћења, обележавање, састав хемикалије и садржај испарљивих органских једињења.</p>
				<p>Изузетно, Прилог 5 овог правилника може се доставити када се у Регистар уписује хемикалија којој је већ додељен регистарски број, а за коју су подаци наведени у ставу 1. овог члана непромењени у односу на податке за упис из претходне године.</p>
				<p>Прилог 6 овог правилника доставља се када се у Регистар уписује супстанца која изазива забринутост, односно смеша која садржи ту супстанцу.</p>
				<p class="clan">IV. ПОДАЦИ О ХЕМИКАЛИЈИ КОЈИ СЕ УПИСУЈУ У РЕГИСТАР</p>
				<p class="clan">Члан 23.</p>
				<p>У Регистар се поред података садржаних у Досијеу уписују и подаци о подносиоцу пријаве, и то: име и адреса, порески идентификациони број, врста делатности, име одговорног лица у субјекту привредног пословања, а где је прописана обавеза да има саветника за хемикалије и његово име.</p>
				<p class="clan">Члан 24.</p>
				<p>Када се у Регистар уписује хемикалија под новим трговачким именом, а која је већ уписана у Регистар, произвођач, увозник или даљи корисник, доставља регистарски број под којим је хемикалија са старим трговачким именом уписана у Регистар.</p>
				<p class="clan">Члан 25.</p>
				<p>Група хемикалија које имају различита трговачка имена а исти хемијски састав и исту категорију коришћења уписује се у Регистар као једна хемикалија.</p>
				<p>Као група хемикалија може се уписати и група од неколико супстанци које имају различита трговачка имена, исту категорију коришћења, исти CAS број, односно EC број, а које по својој природи немају дефинисан хемијски састав.</p>
				<p class="clan">Члан 26.</p>
				<p>Група полимера уписује се у Регистар као једна хемикалија, ако су ти полимери синтетизовани од истих основних компонентни а разликују се у степену полимеризације.</p>
				<p>Ако су хемикалије из групе полимера класификоване као опасне, поред карактеристика из става 1. овог члана, те хемикалије уписују се у Регистар ако имају и исту класификацију, исте састојке који одређују класификацију и исти опсег масеног удела тих састојака.</p>
				<p>Полимери који су класификовани као опасни и полимери који нису класификовани као опасни, не чине групу полимера која се у Регистар уписује као једна хемикалија.</p>
				<p class="clan">Члан 27.</p>
				<p>Хемикалије које чине вишекомпонентне хемикалије уписују се у Регистар као једна хемикалија.</p>
				<p class="clan">Члан 28.</p>
				<p>Кохерентна група хемикалија (детергенти, боје и лакови, уља и мазива, остале кохерентне групе хемикалија) уписује се у Регистар као једна хемикалија уколико све хемикалије из групе: </p>
				<p>1) имају исту царинску тарифну ознаку; </p>
				<p>2) имају исти део трговачког имена који означава робну или трговачку марку; </p>
				<p>3) имају исту категорију коришћења; </p>
				<p>4) имају исту класификацију, исте састојке који одређују класу опасности хемикалија и исти опсег масеног удела тих састојака; </p>
				<p>5) имају сличан састав тј. да се хемикалије у групи разликују у највише два састојка (као што су пигменти или адитиви) и/или у масеном уделу састојака и/или у физичким својствима. </p>
				<p>Хемикалије класификоване као опасне и хемикалије које нису класификоване као опасне, не могу да чине кохерентну групу хемикалија која се у Регистар уписује као једна хемикалија.</p>
				<p>Изузетно од става 1. овог члана не могу се уписати у Регистар као група хемикалија детергенти који садрже алергене чији је масени удео већи од 0,01%.</p>
				<p class="clan">Члан 29.</p>
				<p>Произвођач, увозник или даљи корисник који производи или увози супстанцу, наведену у пропису којим се уређује Листа супстанци које изазивају забринутост, у количини једнакој или већој од 100 kg годишње, односно смешу у количини једнакој или већој од 100 kg годишње а која садржи ту супстанцу, доставља податке из члана 17. овог правилника.</p>
				<p>Даљи корисник који користи супстанце и смеше из става 1. овог члана у количини једнакој или већој од 100 kg годишње, подноси пријаву ради уписа тих хемикалија у Регистар и доставља податке из члана 17. овог правилника.</p>
				<p class="clan">Члан 30.</p>
				<p>Министарство надлежно за заштиту животне средине<span class="bold"> </span>води Регистар и у облику електронске базе података.</p>
				<p class="clan">V. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 31.</p>
				<p>На поступке уписа хемикалије у Регистар хемикалија започете до ступања на снагу овог правилника примењују се одредбе Правилника о Регистру хемикалија („Службени гласник РС”, бр. 100/11, 16/12, 47/12, 15/13, 115/13 и 1/15). </p>
				<p class="clan">Члан 32.</p>
				<p>Даном ступања на снагу овог правилника престаје да важи Правилник о Регистру хемикалија („Службени гласник РС”, бр. 100/11, 16/12, 47/12, 15/13, 115/13 и 1/15).</p>
				<p class="clan">Члан 33.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-328/2015-09</p>
				<p class="auto-style2">У Београду, 11. фебруара 2016. године</p>
				<p class="auto-style2">Министар,</p>
				<p class="auto-style2">проф. др <span class="bold">Снежана Богосављевић Бошковић,</span> с.р.</p>
				<p class="clan" style="text-align: right">Прилози</p>
				<p class="italikLeft">НАПОМЕНА ИЗДАВАЧА: </p>
				<p class="italikLeft">Правилником о измени 
				Правилника о Регистру хемикалија ("Службени гласник РС", број 
				117/2017) Прилог 1 – Списак царинских тарифних ознака хемикалија 
				које се уписују у Регистар хемикалија замењен је новим Прилогом 
				1 (види члан 1. Правилника - 117/2017-33).</p>
				<p class="italikLeft">Правилником о изменама и допунама 
				Правилника о Регистру хемикалија ("Службени гласник РС", број 
				7/2019) Прилог 4 – Досије о хемикалији, Прилог 5 – Досије о 
				хемикалији која је већ уписана у Регистар и Прилог 6 – Досије о 
				хемикалији за супстанцу која изазива забринутост, односно смешу 
				која садржи ту супстанцу замењени су новим прилозима 4, 5 и 6 
				(види члан 7. Правилника - 7/2019-50).</p>
				<p class="italikLeft">Правилником о изменама Правилника о Регистру хемикалија ("Службени гласник РС", број 
				93/2019) измењен је Прилог 1 - Списак царинских тарифних ознака 
				хемикалија које се уписују у Регистар хемикалија 
				(види члан 2. Правилника - 93/2019-250).</p>
				<p class="potpis">&nbsp;</p>
				<p><a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=429540&amp;regactid=429540" target="_blank">
				<span class="auto-style3">Прилог 1 - Списак царинских тарифних ознака хемикалија које се уписују у Регистар хемикалија</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=429540&amp;regactid=429540" target="_blank">
				<span class="auto-style3">Прилог 2 - </span>
				<span class="auto-style4">Списак шифара за категорију коришћења</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=429540&amp;regactid=429540" target="_blank">
				<span class="auto-style3">Прилог 3 - </span>
				<span class="auto-style4">Списак трговачких имена и додатак за групе хемикалија</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=429540&amp;regactid=429540" target="_blank">
				<span class="auto-style3">Прилог 4 - Досије о хемикалији</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=429540&amp;regactid=429540" target="_blank">
				<span class="auto-style3">Прилог 5 - Досије о хемикалији која је 
				већ уписана у Регистар</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=429540&amp;regactid=429540" target="_blank">
				<span class="auto-style3">Прилог 6 - Досије о хемикалији за 
				супстанцу која изазива забринутост, односно смешу која садржи ту 
				супстанцу</span></a></p>
	</div>


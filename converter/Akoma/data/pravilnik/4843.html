


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 38. став 4. Закона о безбедности и здрављу на раду („Службени гласник РС”, бр. 101/05 и 91/15),</p>
				<p>Министар за рад, запошљавање, борачка и социјална питања доноси </p>
				<p class="odluka-zakon">ПРАВИЛНИК </p>
				<p class="odluka-zakon">о програму усавршавања знања и другим питањима у вези са усавршавањем знања лица за безбедност и здравље на раду</p>
				<p class="centar">"Службени гласник РС", број 108 од 1. децембра 
				2017.</p>
				<p class="clan">Члан 1. </p>
				<p>Овим правилником прописују се програм усавршавања знања и друга питања у вези са усавршавањем знања запосленог кога послодавац, у складу са прописима о безбедности и здрављу на раду, одреди за обављање послова лица за безбедност и здравље на раду (у даљем тексту: лице за безбедност и здравље на раду). </p>
				<p class="clan">Члан 2. </p>
				<p>Циљ континуираног стручног усавршавања знања лица за безбедност и здравље на раду јесте унапређење стручних компетенција за обављање послова, унапређење квалитета обављања послова и упознавање са ефикасним добрим праксама у области безбедности и здравља на раду. </p>
				<p class="clan">Члан 3.</p>
				<p>Облици у којима се организује и спроводи програм стручног усавршавања могу бити: предавања, семинари, тренинзи, радионице, округли столови, конференције и сл.</p>
				<p class="clan">Члан 4.</p>
				<p>Стручним усавршавањем врши се унапређење знања на основу Програма усавршавања знања лица за безбедност и здравље на раду (у даљем тексту: Програм), који је одштампан у прилогу овог правилника и који чини његов саставни део.</p>
				<p class="clan">Члан 5.</p>
				<p>Програм је структурисан у две програмске области којима је обухваћен одређен број тема, које треба да буду флексибилне, односно прилагодљиве променама у области безбедности и здравља на раду.</p>
				<p class="clan">Члан 6.</p>
				<p>Стручно усавршавање лица за безбедност и здравље на раду спроводи се према Програму који обухвата следеће програмске области/целине, и то:</p>
				<p>1) Опште и посебне мере у области безбедности и здравља на раду – нови прописи и примери добре праксе;</p>
				<p>2) Начин и поступак процене ризика на радном месту и у радној околини – нови прописи и примери добре праксе.</p>
				<p class="clan">Члан 7.</p>
				<p>Организатор програма стручног усавршавања, учеснику издаје потврду о учешћу. </p>
				<p>Учесник усавршавања је у обавези да чува потврду коју му изда организатор програма.</p>
				<p>Организатор чува документацију о спроведеном програму и издатим потврдама. </p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у ,,Службеном гласнику Републике Србије”.</p>
				<p class="potpis">Број 110-00-00012/2017-01 </p>
				<p class="potpis">У Београду, 23. новембра 2017. године </p>
				<p class="potpis">Министар,</p>
				<p class="potpis"><span class="bold">Зоран Ђорђевић,</span> с.р.</p>
				<p class="potpis">&nbsp;&nbsp;&nbsp; </p>
				
				<p class="clan" style="text-align: right">ПРИЛОГ</p>
				<p class="auto-style1"><strong>Програм усавршавања знања лица за безбедност и здравље на раду</strong></p>
				<p class="auto-style1"><strong>Увод</strong></p>
				<p>Овим програмом одређују се програмске области/целине континуираног усавршавања знања лица за безбедност и здравље на раду (у даљем тексту: усавршавање). </p>
				<p>Програмом су дефинисани: циљна група, циљеви, очекивани исходи програма усавршавања, кључне тачке садржаја и облици и методе рада.</p>
				<p>Сви граматички облици мушког рода употребљени у овом програму односе се на особе оба пола.</p>
				<p><span class="bold">Програмска област/целина:</span></p>
				<p>1) Опште и посебне мере у области безбедности и здравља на раду – нови прописи и примери добре праксе;</p>
				<p><span class="bold">Циљ:</span></p>
				<p>Допринос квалитетнијој реализацији програма стручног усавршавања путем унапређења компетенција лица за безбедност и здравље на раду.</p>
				<p><span class="bold">Очекивани исходи: </span></p>
				<p>Обнављање и усавршавање знања и вештина новинама из области које спадају у делокруг лица за безбедност и здравље на раду, ради одржавања и унапређења њихове стручности. </p>
				<p><span class="bold">Садржај:</span></p>
				<p>Преглед нових прописа: међународни правни извори и систем безбедности и здравља на раду у Републици Србији.</p>
				<p>Опште мере безбедности и здравља на раду: објекти, просторије и простори намењени за рад; средства за рад; средства и опрема за личну заштиту на раду; ознаке за безбедност и здравље на раду. </p>
				<p>Посебне мере безбедности и здравља на раду: приликом извођења грађевинских радова; при ручном преношењу терета; при коришћењу опреме за рад са екраном; услед ризика од експлозивних атмосфера; при излагању хемијским материјама, биолошким штетностима, азбесту, вибрацијама, буци, карциногенима и мутагенима. </p>
				<p><span class="bold">Циљна група:</span></p>
				<p>Лица за безбедност и здравље на раду </p>
				<p><span class="bold">Методе и технике:</span></p>
				<p>Интерактивна предавања, дискусија</p>
				<p><span class="bold">Програмска област/целина:</span></p>
				<p>2)<span class="bold"> </span>Начин и поступак процене ризика на радном месту и у радној околини – нови прописи и примери добре праксе;</p>
				<p><span class="bold">Циљ:</span></p>
				<p>Допринос квалитетнијој реализацији програма стручног усавршавања путем унапређења компетенција лица за безбедност и здравље на раду.</p>
				<p><span class="bold">Очекивани исходи:</span></p>
				<p>Обнављање и усавршавање знања и вештина новинама из области које спадају у делокруг лица за безбедност и здравље на раду, ради одржавања и унапређења њихове стручности. </p>
				<p><span class="bold">Садржај:</span></p>
				<p>Преглед нових прописа: међународни правни извори и систем безбедности и здравља на раду у Републици Србији.</p>
				<p>Начин и поступак процене ризика у складу са Правилником о начину и поступку процене ризика на радном месту и у радној околини и Смерницама за процену ризика EU ISBN (посебан нагласак на: препознавање и утврђивање опасности и штетности на радном месту и у радној околини; процењивање ризика у односу на опасности и штетности; утврђивање начина и мера за отклањање, смањење или спречавање ризика); Прегледи и провере опреме за рад и испитивања услова радне околине у складу са Правилником о поступку прегледа и провере опреме за рад и испитивања услова радне околине и стандардима који су подлога за извођење прегледа и провера. </p>
				<p><span class="bold">Циљна група:</span></p>
				<p>Лица за безбедност и здравље на раду </p>
				<p><span class="bold">Методе и технике:</span></p>
				<p>Интерактивна предавања, дискусија</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style2 {
	text-align: right;
	margin-top: 0;
}
.auto-style3 {
	text-align: left;
	margin-top: 0;
}
a {
	color: #008000;
}
</style>


	<div class="story">
				<p>На основу члана 15. став 2, члана 18. став 5. и члана 21. став 8. Закона о метрологији („Службени гласник РС”, број 30/10),</p>
				<p>Министар привреде доноси</p>
				<p class="odluka-zakon">ПРАВИЛНИК </p>
				<p class="odluka-zakon">о мерним трансформаторима који се користе за обрачун електричне енергије</p>
				<p class="centar">"Службени гласник РС", бр. 66 од 27. јула 
				2015.</p>
				<p class="bold">Предмет</p>
				<p class="clan">Члан 1.</p>
				<p>Овим правилником прописују се захтеви и означавање мерних трансформатора који се користе за обрачун електричне енергије (у даљем тексту: мерни трансформатор), начин утврђивања испуњености захтева за мерне трансформаторе, методе мерења, као и начин и услови оверавања мерних трансформатора.</p>
				<p class="bold">Примена</p>
				<p class="clan">Члан 2.</p>
				<p>Овај правилник примењује се на мерне трансформаторе у колима наизменичне струје, фреквенције 50 Hz.</p>
				<p>Под мерним трансформатором, у смислу овог правилника, подразумевају се:</p>
				<p>1) струјни мерни трансформатор;</p>
				<p>2) струјни мeрни трансформатор са проширеним мерним опсегом;</p>
				<p>3) група струјних мерних трансформатора, израђена као целина од два или три струјна мерна трансформатора;</p>
				<p>4) напонски мерни трансформатор;</p>
				<p>5) напонски мерни трансформатор, двополно изолован, појединачан, или два трансформатора у V-споју, у заједничком кућишту са три изолатора;</p>
				<p>6) капацитивни напонски мерни трансформатор;</p>
				<p>7) комбиновани мерни трансформатор израђен као целина од једног струјног мерног трансформатора и једног напонског мерног трансформатора једнополно изолованог у заједничком кућишту;</p>
				<p>8) група мерних трансформатора израђена као целина од два или три струјна мерна трансформатора, са два или три напонска мерна трансформатора у заједничком кућишту.</p>
				<p class="bold">Значење појединих израза</p>
				<p class="clan">Члан 3.</p>
				<p>Поједини изрази који се употребљавају у овом правилнику имају следеће значење:</p>
				<p>1) називни однос трансформације струјног мерног трансформатора је однос између називне примарне струје и називне секундарне струје и даје се у облику нескраћеног разломка;</p>
				<p>2) називни однос трансформације напонског мерног трансформатора је однос између називног примарног напона и називног секундарног напона и даје се у облику нескраћеног разломка;</p>
				<p>3) називна примарна струја и називна секундарна струја струјног мерног трансформатора су ефективне вредности примарне струје и секундарне струје које се уписују на натписну плочицу и према којима се одређују особине трансформатора;</p>
				<p>4) називна снага струјног мерног трансформатора је привидна снага изражена у волтамперима (VA) са прописаним фактором снаге коју трансформатор може да даје секундарном колу при називној секундарној струји и прикљученом називном терету;</p>
				<p>5) терет струјног мерног трансформатора је привидни отпор секундарног кола изражен у омима (W), са назначеним фактором снаге и може се изразити као привидна снага секундарног кола у волтамперима (VA), са назаначеним фактором снаге и називном секундарном струјом;</p>
				<p>6) називни примарни напон и називни секундарни напон напонског мерног трансформатора су ефективне вредности примарног напона и секундарног напона које се уписују на натписну плочицу и према којима се одређују особине мерног трансформатора;</p>
				<p>7) називна снага напонског мерног трансформатора је привидна снага изражена у волтамперима (VA) са назначеним фактором снаге коју мерни трансформатор може да даје секундарном колу при називном секундарном напону и прикљученом називном терету;</p>
				<p>8) терет напонског мерног трансформатора је привидна проводност секундарног кола изражен у сименсима (Ѕ), са назначеним фактором снаге и може се изразити као привидна снага секундарног кола у волтамперима (VA), са назаначеним фактором снаге и називним секундарним напоном;</p>
				<p>9) називни терет је вредност терета на коме се заснивају границе дозвољених грешака прописане овим правилником.</p>
				<p>Други изрази који се употребљавају у овом правилнику, а нису дефинисани у ставу 1. овог члана имају значење које је дефинисано законима којима се уређују метрологија и стандардизација.</p>
				<p class="bold">Захтеви </p>
				<p class="clan">Члан 4.</p>
				<p>Захтеви за мерне трансформаторе дати су у Прилогу 1 – Захтеви за мерне трансформаторе, који је одштампан уз овај правилник и чини његов саставни део.</p>
				<p class="bold">Резултат мерења</p>
				<p class="clan">Члан 5.</p>
				<p>Резултат мерења мерним трансформатором изражава се као неименовани број и приказује се односом трансформације напона, за напонске мерне трансформаторе, односно односом трансформације струје за струјне мерне трансформаторе.</p>
				<p class="bold">Означавање</p>
				<p class="clan">Члан 6.</p>
				<p>На мерни трансформатор постављају се следећи натписи и ознаке:</p>
				<p>1) пословно име, односно назив произвођача мерног трансформатора;</p>
				<p>2) ознака врсте мерног трансформатора;</p>
				<p>3) производна ознака мерног трансформатора (тип, односно модел мерног трансформатора); </p>
				<p>4) серијски број и година производње;</p>
				<p>5) називне вредности примарне струје и секундарне струје или примарног напона и секундарног напона;</p>
				<p>6) називна фреквенција;</p>
				<p>7) називна снага и одговарајућа ознака класе тачности;</p>
				<p>8) називне снаге и одговарајуће ознаке класе тачности за мерне трансформаторе са више називних снага и класа тачности;</p>
				<p>9) ознаке одговарајућих прикључака и језгара или намота, ако мерни трансформатор има два или више језгара, односно намота;</p>
				<p>10) највиши погонски напон, одвојен косом цртом од вредности подносивог наизменичног напона и подносивог ударног напона, при чему се подносиви ударни напон даје само за мерне трансформаторе намењене за уградњу у постројења на отвореном простору;</p>
				<p>11) ознака проширеног мерног опсега;</p>
				<p>12) топлотна класа изолације, ако се разликује од класе А;</p>
				<p>13) фактор сигурности;</p>
				<p>14) називна краткотрајна термичка струја за струјне мерне трансформаторе;</p>
				<p>15) називни фактор напона и одговарајуће називно трајање за напонске мерне трансформаторе.</p>
				<p>Натписи и ознаке из става 1. овог члана постављају се тако тако да буду видљиве, читљиве и неизбрисиве, односно да их није могуће уклонити без трајног оштећења.</p>
				<p class="bold">Начин утврђивања испуњености захтева</p>
				<p class="clan">Члан 7.</p>
				<p>Утврђивaњe испуњeнoсти зaхтeвa зa струјне мерне трансформаторе врши сe oвeрaвaњeм струјних мерних трансформатора кoje oбухвaтa: </p>
				<p>1) проверу означавања прикључака; </p>
				<p>2) размагнетисавање струјних мерних трансформатора; </p>
				<p>3) испитивање тачности струјних мерних трансформатора.</p>
				<p>Утврђивaњe испуњeнoсти зaхтeвa зa напонске мерне трансформаторе врши сe oвeрaвaњeм напонских мерних трансформатора кoje oбухвaтa: </p>
				<p>1) проверу означавања прикључака; </p>
				<p>2) испитивање тачности напонских мерних трансформатора.</p>
				<p>Мерни трансформатори се прегледају појединачно.</p>
				<p>Нaчини и услoви oвeрaвaњa мерних трансформатора, oднoснo мeтoдe мeрeњa из ст. 1. и 2. oвoг члaнa дaтe су у Прилoгу 2 – Oвeрaвaњe мерних трансформатора, кojи je oдштaмпaн уз oвaj прaвилник и чини њeгoв сaстaвни дeo.</p>
				<p class="clan">Члан 8.</p>
				<p>Мерни трансформатор пoдлeжe првoм или вaнрeднoм oвeрaвaњу, у склaду сa зaкoнoм кojим сe урeђуje мeтрoлoгиja и прoписимa дoнeтим нa oснoву тoг зaкoнa.</p>
				<p class="bold">Прелазна и завршна одредба</p>
				<p class="clan">Члан 9.</p>
				<p>Дaнoм почетка примене овог правилника престају да важе Правилник о метролошким условима за мерне трансформаторе за бројила електричне енергије („Службени лист СФРЈ”, брoj 66/84) и Метролошко упутство за преглед мерних трансформатора за бројила електричне енергије („Гласник ЗМДМ”, број 3/83). </p>
				<p class="clan">Члан 10.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. октобра 2015. године.</p>
				<p>&nbsp;</p>
				<p class="auto-style2">Број 110-00-130/2015-07</p>
				<p class="auto-style2">У Београду, 14. јула 2015. године</p>
				<p class="auto-style2">Министар,</p>
				<p class="auto-style2"><span class="bold">Жељко Сертић, </span>с.р</p>
				<p class="auto-style2">&nbsp;</p>
				<p class="clan" style="text-align: right">Прилози</p>
				<p class="auto-style3">Прилог 1 -
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=424630&amp;regactid=424630" target="_blank">Захтеви за мерне 
				трансформаторе </a></p>
				<p class="auto-style3">Прилог 2 -
				<a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=424630&amp;regactid=424630" target="_blank">Оверавање мерних 
				трансформатора</a></p>
	</div>


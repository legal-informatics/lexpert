

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">

.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 8. став 3. Закона о детективској делатности („Службени гласник РС”, бр. 104/13 и 87/18),</p>
			<p class="Basic-Paragraph">Министар унутрашњих послова доноси</p>
			<p class="odluka-zakon">ПРАВИЛНИК</p>
			<p class="odluka-zakon">о просторно-техничким условима за обављање детективске делатности</p>
			<p class="auto-style1">"Службени гласник РС", број 37 од 29. маја 
			2019.<o:p></o:p></p>
			<p class="clan">Члан 1.</p>
			<p class="Basic-Paragraph">Овим правилником прописују се ближи услови који се односе на пословни простор за обављање детективске делатности (у даљем тексту: пословни простор), као и физичко-техничке мере за чување збирки података и других евиденција.</p>
			<p class="clan">Члан 2.</p>
			<p class="Basic-Paragraph">Детективска делатност обавља се у пословном простору или у стану који се користи као пословни простор, у складу са прописима.</p>
			<p class="Basic-Paragraph">Пословни простор користи се, искључиво, за обављање пословних делатности и треба да има површину од најмање 20 m², са одвојеним, простором – за рад детектива и за пријем странака и санитарним чвором.</p>
			<p class="Basic-Paragraph">Ако се детективска делатност обавља у стану који се користи као пословни простор, поред услова из става 2. овог члана, потребно је да стан има засебан улаз из ходника стамбене зграде у којој се налази или из дворишта стамбене зграде или са улице.</p>
			<p class="Basic-Paragraph">Пословни простор треба да буде, на видном месту, означен таблом или натписом за истицање пословног назива под којим се обавља детективска делатност. </p>
			<p class="clan">Члан 3.</p>
			<p class="Basic-Paragraph">У пословном простору, правно лице и предузетник за детективску делатност, у складу са прописима о приватном обезбеђењу, треба да обезбеди постављање техничких средстава за контролу приступа (механичких или електронских), као и противпровалног система и да обезбеди енергетски прикључак за непрекидно и алтернативно напајање електричном енергијом.</p>
			<p class="clan">Члан 4.</p>
			<p class="Basic-Paragraph">Пословни простор, у делу намењеном за рад детектива, треба да буде опремљен неопходном канцеларијском опремом за рад запослених и пријем странака, као и да има могућност успостављања директне везе телефоном/факсом.</p>
			<p class="Basic-Paragraph">У делу пословног простора намењеном за рад детектива, ради смештаја и чувања предмета у раду и збирки података и других евиденција, мора се налазити метална каса или сеф, који треба да буду опремљени сигурносним механичким или нумеричким бравама, које обезбеђују противпровалну сигурност.</p>
			<p class="clan">Члан 5.</p>
			<p class="Basic-Paragraph">Даном ступања на снагу овог правилника престаје да важи Правилник о пословном простору за обављање детективске делатности и физичко-техничким мерама за чување збирки података и других евиденција („Службени гласник РС”, број 75/15).</p>
			<p class="clan">Члан 6.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">01 број 5498/19-3</p>
			<p class="potpis">У Београду, 22. маја 2019. године</p>
			<p class="potpis">Министар, </p>
			<p class="potpis">др <span class="bold">Небојша Стефановић,</span> с.р.</p>
	</div>


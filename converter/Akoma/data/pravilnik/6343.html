


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
	color: #008000;
}
	</style>


	<div class="story">
			<p class="Basic-Paragraph">На основу члана 90љ став 3. Закона о пловидби и лукама на унутрашњим водама („Службени гласник РС”, бр. 73/10, 121/12, 18/15, 96/15 – др. закон, 92/16, 104/16 – др. закон и 113/17 – др. закон),</p>
			<p class="Basic-Paragraph">Министар грађевинарствa, саобраћајa и инфраструктурe доноси</p>
			<p class="odluka-zakon">ПРАВИЛНИК </p>
			<p class="odluka-zakon">о условима и поступку за издавање одобрења за рад домаћих произвођача опреме бродова унутрашње пловидбе, услужних привредних друштава и испитних институција, односно садржину и образац одобрења за рад произвођача, услужних привредних друштава и испитних институција</p>
			<p class="auto-style1">"Службени гласник РС", број 18 од 9. марта 
			2018.</p>
			<p class="clan">I. УВОДНЕ ОДРЕДБЕ</p>
			<p class="clan">Члан 1.</p>
			<p class="Basic-Paragraph">Овим правилником прописују се услови и поступак за издавање одобрења за рад домаћих произвођача опреме бродова унутрашње пловидбе, услужних привредних друштава и испитних институција, односно садржину и образац одобрења за рад произвођача, услужних привредних друштава и испитних институција.</p>
			<p class="bold">Значење појединих израза</p>
			<p class="clan">Члан 2.</p>
			<p class="Basic-Paragraph">Поједини изрази употребљени у овом правилнику имају следеће значење: </p>
			<p class="Basic-Paragraph">1)<span class="italik"> пловило</span> је брод, технички пловни објекат, јахта, чамац, пловеће тело, плутајући објекат, пловило које обавља риболов и други објекат који је оспособљен за пловидбу и који учествује у пловидби;</p>
			<p class="Basic-Paragraph">2)<span class="italik"> произвођач</span> је правно лице, предузетник или физичко лице које израђује производ који се уграђује на пловила или лице које се представља као произвођач стављањем на производ свог пословног имена;</p>
			<p class="Basic-Paragraph">3) <span class="italik">испитна институција</span> је<span class="italik"> </span>институт, лабораторија или испитна станица, која по захтеву произвођача или власника пловила, врши одређена испитивања производа који се уграђују на пловила;</p>
			<p class="Basic-Paragraph">4<span class="italik">) услужно привредно друштво</span> је правно лице које пружа техничке услуге (услуге мерења дебљине лимова оплате на бродовима, испитивања водене пропусности, подводних прегледа бродова, као и прегледа, испитивања, поправке и одржавања бродских машина и припадајућих уређаја и опреме) произвођачима или власницима пловила; </p>
			<p class="Basic-Paragraph">5)<span class="italik"> производ </span>је материјал, машина, уређај или опрема, који се уграђује на пловила и задовољава техничке захтеве техничких правила за статутарну сертификацију бродова унутрашње пловидбе (у даљем тексту: технички захтеви);</p>
			<p class="Basic-Paragraph">6)<span class="italik"> типски производ</span> је представник групе производа, који је произведен истом технологијом и има исте техничке карактеристике које задовољавају техничке захтеве утврђене техничким правилима за пловила унутрашње пловидбе; </p>
			<p class="Basic-Paragraph">7)<span class="italik"> елаборат</span> је детаљан технички опис произвођача, испитне институције, услужног привредног друштва и производа.</p>
			<p class="bold">Примена</p>
			<p class="clan">Члан 3.</p>
			<p class="Basic-Paragraph">Одредбе овог правилника примењују се на произвођаче металних и неметалних материјала, композитних материјала, полупроизвода и производа од тих материјала кojи сe угрaђуjу нa пловила или кojимa сe oпрeмajу пловила.</p>
			<p class="Basic-Paragraph">Осим произвођача из става 1. овог члана, одредбе овог правилника примењују се и на произвођаче машина, уређаја и опреме у складу са техничким захтевима који се односе на машинске и електроуређаје, заварене конструкције, посуде под притиском, опрему за сидрење, опрему за спасавање, противпожарну опрему, кормиларске уређаје, арматуре за цевоводе, који се уграђују нa пловила или кojимa сe oпрeмajу пловила.</p>
			<p class="clan">II. УСЛОВИ ЗА ИЗДАВАЊЕ ОДОБРЕЊА ЗА РАД ПРОИЗВОЂАЧА</p>
			<p class="clan">Члан 4.</p>
			<p class="Basic-Paragraph">Управа за утврђивање способности бродова за пловидбу (у даљем тексту: Управа) издаје одобрење за рад произвођача материјала, машина, уређаја и опреме, који су намењени за градњу, преправку или поправку пловила под њеним надзором у складу са законом којим се уређује унутрашња пловидба (у даљем тексту: одобрење за рад произвођача).</p>
			<p class="clan">Члан 5.</p>
			<p class="Basic-Paragraph">Ако произвођач има уведен систем управљања квалитетом према стандарду SRPS ISO 9001 и исти одржава, Управа га у поступку издавања одобрења за рад прихвата делимично или потпуно.</p>
			<p class="clan">Члан 6.</p>
			<p class="Basic-Paragraph">За потребе бродоградње произвођач може да производи производе за пловила:</p>
			<p class="Basic-Paragraph">1) типски; </p>
			<p class="Basic-Paragraph">2) појединачно; </p>
			<p class="Basic-Paragraph">3) серијски. </p>
			<p class="Basic-Paragraph">Типски производ одобрава Управа, у складу са техничким захтевима. </p>
			<p class="clan">Члан 7. </p>
			<p class="Basic-Paragraph">Одобрење за рад издаје се произвођачу ако испуњава следеће услове: </p>
			<p class="Basic-Paragraph">1) да је уписан у регистар привредних субјеката за обављање предметне делатности; </p>
			<p class="Basic-Paragraph">2) да има одговарајућу опрему и стручни кадар за рад; </p>
			<p class="Basic-Paragraph">3) да примењује технолошке поступке који омогућавају добијање производа уједначеног квалитета, у складу са техничким захтевима; </p>
			<p class="Basic-Paragraph">4) да има службу техничке контроле која је кадровски и технички оспособљена да обави потребна испитивања како би се доказао захтевани квалитет производа;</p>
			<p class="Basic-Paragraph">5) да организација која није у саставу произвођача, а која врши одређена испитивања, има одобрење за рад испитне институције; </p>
			<p class="Basic-Paragraph">6) да служба техничке контроле има независан статус и да самостално доноси одлуке о квалитету производа; </p>
			<p class="Basic-Paragraph">7) да управља мерном опремом и редовно еталонира инструменте и опрему који се користе у производњи и контроли квалитета производа.</p>
			<p class="clan">Члан 8.</p>
			<p class="Basic-Paragraph">Уз захтев за издавање одобрења за рад произвођача одређеног производа за потребе бродоградње, произвођач прилаже доказе да испуњава услове, доказ о уплаћеној републичкој административној такси и елаборат који садржи: </p>
			<p class="Basic-Paragraph">1) назив производа за чију производњу се тражи одобрење рада произвођача; </p>
			<p class="Basic-Paragraph">2) опис развоја и референце; </p>
			<p class="Basic-Paragraph">3) опис технолошког процеса производње производа за који се тражи одобрење, као и податке о материјалима који су коришћени;</p>
			<p class="Basic-Paragraph">4) стање испоруке производа, димензије и посебне карактеристике;</p>
			<p class="Basic-Paragraph">5) попис производне опреме и опреме за испитивање; </p>
			<p class="Basic-Paragraph">6) попис кадрова који су запослени код произвођача; </p>
			<p class="Basic-Paragraph">7) опис система контроле квалитета; </p>
			<p class="Basic-Paragraph">8) податке о овлашћеном лицу за квалитет производа;</p>
			<p class="Basic-Paragraph">9) податке о евентуално сертификованом систему квалитета у складу са стандардом SRPS ISO 9001 и другим одговарајућим стандардима; </p>
			<p class="Basic-Paragraph">10) попис испоручилаца сировина и полупроизвода, односно склопова и подсклопова.</p>
			<p class="Basic-Paragraph">Ако је потребно Управа у току или после прегледа произвођача може да тражи допуну елабората из става 1. овог члана са подацима неопходним за издавање одобрења.</p>
			<p class="clan">Члан 9. </p>
			<p class="Basic-Paragraph">Податке добијене током прегледа у поступку издавања одобрења за рад произвођача, Управа чува као пословну тајну произвођача.</p>
			<p class="Basic-Paragraph">Управа поједине техничке податке даје трећим лицима, само уз писмену сагласност произвођача.</p>
			<p class="bold">Поступак за издавање одобрења за рад произвођача </p>
			<p class="clan">Члан 10.</p>
			<p class="Basic-Paragraph">Управа врши преглед процеса производње ради издавања одобрења за рад произвођача на следећи начин: </p>
			<p class="Basic-Paragraph">1) проверава произвођача и његове производне могућности приказане у елаборату и евентуалним допунама; </p>
			<p class="Basic-Paragraph">2) оцењује резултате испитивања, према датом програму испитивања.</p>
			<p class="Basic-Paragraph">У поступку издавања одобрења за рад произвођача учествује овлашћено лице Управе чија је специјалност производња за коју се тражи одобрење и овлашћено лице које има искуство у одобрењу рада произвођача.</p>
			<p class="bold">Садржина и образац одобрења за рад произвођача </p>
			<p class="clan">Члан 11. </p>
			<p class="Basic-Paragraph">На основу елабората, извештаја о прегледу и оцене резултата испитивања, Управа утврђује испуњеност услова за издавање одобрења за рад произвођача у складу са техничким захтевима. </p>
			<p class="Basic-Paragraph">Одобрење за рад произвођача, садржи нарочито: </p>
			<p class="Basic-Paragraph">1) пословно име, односно назив и седиште произвођача;</p>
			<p class="Basic-Paragraph">2) врсту, односно назив производа, као и податке којима се ближе идентификује производ за који је утврђено да испуњава прописане техничке захтеве; </p>
			<p class="Basic-Paragraph">3) назив прописа на основу којег се издаје одобрење; </p>
			<p class="Basic-Paragraph">4) кратак опис процеса производње производа;</p>
			<p class="Basic-Paragraph">5) потпис директора и печат Управе.</p>
			<p class="clan">Члан 12.</p>
			<p class="Basic-Paragraph">Управа објављује списак издатих одобрења за рад произвођача на својој интернет  страници.</p>
			<p class="Basic-Paragraph">Одобрење за рад произвођача издаје се на Обрасцу 1 – Потврда о одобрењу за рад произвођача, који је одштампан уз овај правилник и чини његов саставни део.</p>
			<p class="clan">Члан 13.</p>
			<p class="Basic-Paragraph">Ако Управа има сазнања да је битно погоршан квалитет производа у односу на испуњеност услова на основу којих је произвођачу одобрен рад или ако добије информације о промени начина производње или промени структуре власништва, врши преглед код произвођача. </p>
			<p class="clan">Члан 14. </p>
			<p class="Basic-Paragraph">После извршеног прегледа из члана 13. овог правилника, Управа доставља произвођачу извештај о прегледу, евентуално утврђеним неусаглашеностима и одређује рок за њихово отклањање. </p>
			<p class="clan">III. УСЛОВИ ЗА ИЗДАВАЊЕ ОДОБРЕЊА ЗА РАД УСЛУЖНОГ ПРИВРЕДНОГ ДРУШТВА</p>
			<p class="clan">Члан 15.</p>
			<p class="Basic-Paragraph">Правно лице пружа услуге власницима пловила или произвођачима опреме за пловила унутрашње пловидбе на основу одобрења за рад услужног привредног друштва које издаје Управа у складу са законом којим се уређује унутрашња пловидба. </p>
			<p class="clan">Члан 16.</p>
			<p class="Basic-Paragraph">Услужно привредно друштво може да пружа услуге: </p>
			<p class="Basic-Paragraph">1) израда техничке документације за градњу, поправке и преправке пловила;</p>
			<p class="Basic-Paragraph">2) преглед и одржавање бродских машина, уређаја и опреме;</p>
			<p class="Basic-Paragraph">3) ултразвучно мерење дебљине лимова оплате пловила; </p>
			<p class="Basic-Paragraph">4) испитивање водонепропусности заварених спојева и опреме трупа пловила;</p>
			<p class="Basic-Paragraph">5) преглед и одржавање противпожарних система и опреме; </p>
			<p class="Basic-Paragraph">6) преглед и одржавање опреме за спасавање;</p>
			<p class="Basic-Paragraph">7) преглед и одржавање радио уређаја и опреме за речне информационе сервисе (RIS);</p>
			<p class="Basic-Paragraph">8) мерење нивоа притиска звучног сигнала бродског аларма и буке у бродским просторијама; </p>
			<p class="Basic-Paragraph">9) антикорозиона заштита пловила; </p>
			<p class="Basic-Paragraph">10) репаратурно заваривање на пловилу, термичка и машинска обрада елемената конструкције пловила;</p>
			<p class="Basic-Paragraph">11) заштита делова конструкције поступком метализације;</p>
			<p class="Basic-Paragraph">12) подводни прегледи бродова.</p>
			<p class="clan">Члан 17. </p>
			<p class="Basic-Paragraph">Одобрење за рад услужног привредног друштва издаје се услужном привредном друштву за вршење одређене услуге, ако испуњава следеће услове:</p>
			<p class="Basic-Paragraph">1) да је уписано у регистар привредних субјеката за обављање предметне делатности; </p>
			<p class="Basic-Paragraph">2) да има одговарајућу опрему и стручни кадар за пружање услуге, у складу са техничким захтевима; </p>
			<p class="Basic-Paragraph">3) да примењује технолошке поступке који омогућују равномерни квалитет услуге, у складу са техничким захтевима;</p>
			<p class="Basic-Paragraph">4) да има писана упутства за рад, односно за услуге које пружа;</p>
			<p class="Basic-Paragraph">5) да запошљава лице које је одговорно за квалитет услуге; </p>
			<p class="Basic-Paragraph">6) да организација која није у саставу услужног привредног друштва, а која врши одређена испитивања, има одобрење за рад услужног привредног друштва;</p>
			<p class="Basic-Paragraph">7) да припрема извештај о извршеним услугама;</p>
			<p class="Basic-Paragraph">8) да управља мерном опремом и редовно еталонира инструменте и опрему који се користе у технолошком процесу и контроли квалитета производа.</p>
			<p class="bold">Поступак за издавање одобрење за рад услужног привредног друштва</p>
			<p class="clan">Члан 18. </p>
			<p class="Basic-Paragraph">Одобрење за рад услужног привредног друштва издаје се на писмени захтев услужног привредног друштва уз који се прилажу одговарајући докази о испуњености услова из члана 17. овог правилника, као и доказ о уплаћеној републичкој административној такси. </p>
			<p class="clan">Члан 19.</p>
			<p class="Basic-Paragraph">Управа проверава документацију, прегледа и врши евентуална испитивања у поступку издавање одобрење за рад услужног привредног друштва. </p>
			<p class="Basic-Paragraph">Одобрење за рад услужног привредног друштва садржи:</p>
			<p class="Basic-Paragraph">1) пословно име, односно назив и седиште услужног привредног друштва;</p>
			<p class="Basic-Paragraph">2) врсту и обим услуге и могућа ограничења, као и податке којима се ближе дефинише услуга за коју је утврђено да испуњава прописане техничке услове на које се одобрење односи; </p>
			<p class="Basic-Paragraph">3) назив прописа на основу којег се издаје одобрење;</p>
			<p class="Basic-Paragraph">4) кратак опис пружања услуге;</p>
			<p class="Basic-Paragraph">5) потпис директора и печат Управе.</p>
			<p class="Basic-Paragraph">Управа објављује списак издатих одобрења за рад услужног привредног друштва на својој интернет страници.</p>
			<p class="Basic-Paragraph">Одобрење за рад услужног привредног друштва издаје се на Обрасцу 2 – Потврда о одобрењу за рад услужног привредног друштва, који је одштампан уз овај правилник и чини његов саставни део.</p>
			<p class="clan">IV. УСЛОВИ ЗА ИЗДАВАЊЕ ОДОБРЕЊА ЗА РАД ИСПИТНЕ ИНСТИТУЦИЈЕ</p>
			<p class="clan">Члан 20. </p>
			<p class="Basic-Paragraph">Одобрење за рад испитне институције која врши испитивања материјала, машина, уређаја и опреме који су намењени за градњу, преправку или поправку пловила издаје Управа у складу са законом којим се уређује унутрашња пловидба.</p>
			<p class="Basic-Paragraph">У састав испитне институције може да ради више лабораторија или испитних станица.</p>
			<p class="clan">Члан 21. </p>
			<p class="Basic-Paragraph">Ако испитна институција има сертификован систем квалитета у складу са стандардом SRPS ISO 9001 или је акредитована у складу са стандардом SRPS ISO/IEC 17025, Управа га у поступку издавања одобрења за рад прихвата делимично или у целини. </p>
			<p class="clan">Члан 22. </p>
			<p class="Basic-Paragraph">Услови за издавање одобрења за рад испитне институције за испитивање одређених материјала, машина, уређаја или опреме су: </p>
			<p class="Basic-Paragraph">1) да је уписана у регистар привредних субјеката за обављање предметних испитивања; </p>
			<p class="Basic-Paragraph">2) да има одговарајући простор, опрему и стручни кадар за методе испитивања за које тражи одобрење; </p>
			<p class="Basic-Paragraph">3) да примењује одговарајуће стандарде на основу којих врши испитивања која омогућавају добијање поузданих резултата испитивања, који су у складу са техничким захтевима; </p>
			<p class="Basic-Paragraph">4) да припрема извештајe о извршеним услугама; </p>
			<p class="Basic-Paragraph">5) да управља мерном опремом и редовно еталонира инструменте и опрему који се користе за испитивања.</p>
			<p class="clan">Члан 23. </p>
			<p class="Basic-Paragraph">Одобрење за рад испитне институције за испитивање одређених производа који се уграђују на пловила, издаје се на основу писменог захтева испитне институције уз који се прилажу докази о испуњености услова, доказ о уплаћеној републичкој административној такси и елаборат који садржи: </p>
			<p class="Basic-Paragraph">1) опис развоја и референце; </p>
			<p class="Basic-Paragraph">2) врсте и методе испитивања за које тражи одобрење; </p>
			<p class="Basic-Paragraph">3) попис опреме на којој се врше испитивања; </p>
			<p class="Basic-Paragraph">4) уверење о редовном еталонирању мерне опреме и инструмената; </p>
			<p class="Basic-Paragraph">5) попис кадрова који врше испитивања; </p>
			<p class="Basic-Paragraph">6) потврде о оспособљености кадрова за наведена испитивања; </p>
			<p class="Basic-Paragraph">7) податке о овлашћеним лицима за испитивања.</p>
			<p class="Basic-Paragraph">Ако је потребно Управа у току и после прегледа испитне институције, може да тражи допуну елабората из става 1. овог члана са подацима неопходним за издавање одобрења. </p>
			<p class="bold">Поступак за издавање одобрења за рад испитне институције</p>
			<p class="clan">Члан 24. </p>
			<p class="Basic-Paragraph">У поступку издавања одобрења за рад испитне институције Управа врши: </p>
			<p class="Basic-Paragraph">1) проверу испитне институције и њених техничких могућности за вршење испитивања наведених у елаборату; </p>
			<p class="Basic-Paragraph">2) контролна испитивања у циљу провере исправности постојећих уређаја, апарата и инструмената.</p>
			<p class="clan">Члан 25.</p>
			<p class="Basic-Paragraph">На основу елабората, извештаја о прегледу и оцене резултата испитивања Управа утврђује испуњеност услова за издавање одобрења за рад испитне институције у складу са техничким захтевима.</p>
			<p class="Basic-Paragraph">Одобрење за рад испитне институције се односи на врсте, обим и методе испитивања за које је испитна институција доказала да може да их врши. </p>
			<p class="clan">Члан 26.</p>
			<p class="Basic-Paragraph">Податке добијене током прегледа и испитивања у поступку издавања одобрења, Управа чува као пословну тајну.</p>
			<p class="Basic-Paragraph">Управа поједине техничке податке даје трећим лицима, само уз писмену сагласност испитне институције.</p>
			<p class="bold">Садржина и образац одобрења за рад испитне институције</p>
			<p class="clan">Члан 27. </p>
			<p class="Basic-Paragraph">Одобрења за рад испитне институције садржи: </p>
			<p class="Basic-Paragraph">1) пословно име, односно назив и седиште испитне институције; </p>
			<p class="Basic-Paragraph">2) назив прописа на основу којег се издаје одобрење;</p>
			<p class="Basic-Paragraph">3) врсте, обим и методе испитивања односно оцењивања усаглашености; </p>
			<p class="Basic-Paragraph">4) потпис директора и печат Управе. </p>
			<p class="clan">Члан 28.</p>
			<p class="Basic-Paragraph">Управа објављује списак издатих одобрења за рад испитних институција на својој интернет страници.</p>
			<p class="Basic-Paragraph">Одобрење за рад испитне институције издаје се на Обрасцу 3 – Потврда о одобрењу за рад испитне институције, који је одштампан уз овај правилник и чини његов саставни део.</p>
			<p class="clan">Члан 29. </p>
			<p class="Basic-Paragraph">Даном ступања на снагу овог правилника престаје да важи Одлука о техничким правилима Југорегистра о признању произвођача и испитних институција („Службени лист СФРЈ”, број 60/88).</p>
			<p class="clan">Члан 30.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-167/2017-06/1</p>
			<p class="potpis">У Београду, 26. фебруара 2018. године</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић,</span> с.р.</p>
			<p class="clan" style="text-align: right">Прилози</p>
			<p>&nbsp;</p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=424974&amp;regactid=424974" target="_blank">
			Образац 1 - Потврда о одобрењу за рад произвођача</a></p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=424974&amp;regactid=424974" target="_blank">
			Образац 2 - Потврда о одобрењу за рад услужног привредног друштва</a></p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=424974&amp;regactid=424974" target="_blank">
			Образац 3 - Потврда о одобрењу за рад испитне институције</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 22. став 6. Закона о контроли предмета од драгоцених метала („Службени гласник РС”, број 36/11),</p>
	<p>Министар економије и регионалног развоја, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о начину утврђивања усаглашености предмета од драгоцених метала на основу прописане документације</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 54 од 29. маја 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1. </p>
	<p>Овим правилником прописује се начин утврђивања усаглашености предмета од драгоцених метала са прописаним захтевима на основу прописане документације, као и садржина те документације. 
	</p>
	<p class="clan">Члан 2.</p>
	<p>Усаглашеност предмета од драгоцених метала са прописаним захтевима на основу прописане документације спроводи се тако што произвођач:</p>
	<p>1) у писаној форми обавештава Дирекцију за мере и драгоцене метале (у даљем тексту: Дирекција) о томе да ће усаглашеност предмета вршити на овај начин;</p>
	<p>2) од Дирекције или овлашћеног тела прибавља доказ о степену финоће легуре драгоценог метала од које израђује предмете (у даљем тексту: легура); 
	</p>
	<p>3) израђује и чува прописану документацију.</p>
	<p class="clan">Члан 3.</p>
	<p>По обавештењу из члана 2. став 1. тачка 1) овог правилника Дирекција у евиденцију о произвођачима, увозницима, односно заступницима произвођача предмета од драгоцених метала, коју води у складу са чланом 24. Закона о контроли предмета од драгоцених метала, уноси податак о томе да тај произвођач доказује усаглашеност предмета са прописаним захтевима на основу прописане документације.</p>
	<p>О уносу података из става 1. овог члана Дирекција доставља произвођачу писано обавештење.</p>
	<p class="clan">Члан 4.</p>
	<p>Ради прибављања доказа из члана 2. став 1. тачка 2) овог правилника произвођач подноси писани захтев Дирекцији или овлашћеном телу који садржи нарочито податке о:</p>
	<p>1) подносиоцу захтева (име и презиме, односно пословно име, седиште);</p>
	<p>2) особи за контакт (име и презиме и број телефона);</p>
	<p>3) легури (маса, врста легуре и претпостављена финоћа).</p>
	<p>Уз захтев из става 1. овог члана доставља се легура која мора бити у целовитом одливку, као и доказ о плаћеној републичкој административној такси у складу са законом.</p>
	<p class="clan">Члан 5.</p>
	<p>Доказ о степену финоће легуре издаје се у форми извештаја о испитивању који садржи нарочито:</p>
	<p>1) масу легуре која је достављена уз захтев за утврђивање степена финоће, преосталу масу легуре након узимања узорка, као и масу остатка од анализе;</p>
	<p>2) финоћу легуре;</p>
	<p>3) степен финоће легуре.</p>
	<p class="clan">Члан 6.</p>
	<p>Документација из члана 2. став 1. тачка 3) овог правилника садржи нарочито:</p>
	<p>1) податке о пореклу сировине од које је израђена легура;</p>
	<p>2) податке о рафинацији, уколико је применљиво (маса која је рафинисана, добијена маса након рафинисања, као и претпостављена финоћа);</p>
	<p>3) опис поступка израде легуре;</p>
	<p>4) доказ о степену финоће легуре;</p>
	<p>5) евиденцију о израђеним предметима од легуре за коју има доказ о степену финоће;</p>
	<p>6) писано обавештење из члана 3. став 2. овог правилника.</p>
	<p>Евиденција из става 1. тачка 5) овог члана води се посебно за сваки прибављени доказ о степену финоће и за сваки предмет израђен од легуре на коју се тај доказ односи, садржи нарочито податке о:</p>
	<p>1) врсти предмета;</p>
	<p>2) маси легуре која је утрошена за израду тог предмета, као и маси кала;</p>
	<p>3) начину израде тог предмета, као и да ли је тај предмет урађен у комбинацији са другом врстом легуре;</p>
	<p>4) датуму стављања тог предмета на тржиште.</p>
	<p class="clan">Члан 7.</p>
	<p>Усаглашеност предмета са прописаним захтевима на основу прописане документације потврђује се тако што произвођач означава својим знаком произвођача и ознаком финоће предмет који прати копија писаног обавештења из члана 3. став 2. овог правилника. 
	</p>
	<p>Документацију из члана 6. овог правилника произвођач чува трајно. </p>
	<p class="clan">Члан 8.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Брoj 110-00-93/2012-08</p>
	<p class="potpis" style="line-height: 150%; margin-top: 0">У Београду, 23. маја 2012. године</p>
	<p class="potpis" style="line-height: 150%; margin-top: 0">Министар, </p>
	<p class="potpis" style="line-height: 150%; margin-top: 0">
	<span class="bold">Небојша Ћирић,</span> с.р.</p>


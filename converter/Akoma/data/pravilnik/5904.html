


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 53. став 3, члана 55. став 3, члана 61. став 4, члана 63. став 3. и члана 64. став 2. Закона о здрављу биља („Службени гласник РС”, број 41/09),</p>
	<p>Mинистар пољопривреде, трговине, шумарства и водопривреде, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК 
	</p>
	<p class="naslov" style="line-height: 150%; margin-top: 0">о фитосанитарном прегледу биља, биљних производа и прописаних објеката и о биљном пасошу</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 23 од 28. марта 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. УВОДНА ОДРЕДБА</p>
	<p class="clan">Члан 1.</p>
	<p>Овим правилником ближе се прописује начин стављања у промет биља, биљних производа и прописаних објеката у заштићено подручје, унутар тог подручја и кроз заштићено подручје; услови за обављање фитосанитарног прегледа, начин обављања фитосанитарног прегледа, као и повременог фитосанитарног прегледа и рокови за њихово спровођење; садржина, образац биљног пасоша по врстама биља, биљних производа и прописаних објеката, начин издавања биљног пасоша, садржина и начин вођења евиденције и образац евиденције; услови под којима се може издати замена биљног пасоша и начин издавања замене биљног пасоша; начин и рокови за пријављивање промена, односно стављања у промет у заштићено подручје, као и начин употребе биљног пасоша.</p>
	<p class="clan">II. УСЛОВИ ЗА ОБАВЉАЊЕ ФИТОСАНИТАРНОГ ПРЕГЛЕДА, НАЧИН ОБАВЉАЊА ФИТОСАНИТАРНОГ ПРЕГЛЕДА, КАО И ПОВРЕМЕНОГ ФИТОСАНИТАРНОГ ПРЕГЛЕДА И РОКОВИ ЗА ЊИХОВО СПРОВОЂЕЊЕ</p>
	<p class="bold">1. Услови за обављање фитосанитарног прегледа </p>
	<p class="clan">Члан 2.</p>
	<p>Ради провере испуњености фитосанитарних услова утврђених овим правилником, фитосанитарни преглед биља, биљних производа и прописаних објеката обавља се код правног лица и предузетника, који се бави производњом, прерадом, дорадом, увозом, складиштењем и прометом биља, биљних производа и прописаних објеката, као и код физичког лица које се бави производњом биља, биљних производа и прописаних објеката који су намењени промету (у даљем тексту: правно лице, предузетник, односно физичко лице) под условом да је уписан у Регистар произвођача, прерађивача, дорађивача, увозника, складиштара и прометника биља, биљних производа и прописаних објеката (у даљем тексту: Регистар) и да има додељен јединствени регистарски број (фито број) у складу са посебним прописом. 
	</p>
	<p class="bold">2. Начин и рокови обављања фитосанитарног прегледа и повременог фитосанитарног прегледа</p>
	<p class="italik">а) Фитосанитарни преглед </p>
	<p class="spacija">Опште одредбе о начину и роковима обављања фитосанитарног прегледа</p>
	<p class="clan">Члан 3. </p>
	<p>Фитосанитарни преглед биља, биљних производа и прописаних објеката обавља се код правног лица, предузетника, односно физичког лица уписаног у Регистар, редовно у одговарајуће време, најмање једном годишње, у складу са прописаним фитосанитарним условима.</p>
	<p>Изузетно од става 1. овог члана, фитосанитарни преглед код правног лица, предузетника, односно физичког лица уписаног у Регистар, који се бави производњом или откупом или складиштењем ради дистрибуције кртола меркантилног кромпира Solanum tuberosum L., и плодова Citrus L., Fortunella Swingle, Poncirus Raf. и њихових хибрида, обавља се по потреби у било које време, а најмање једанпут у три године.</p>
	<p class="clan">Члан 4.</p>
	<p>Фитосанитарни преглед из члана 3. овог правилника обавља се у присуству лица одговорног за здравље биља и обухвата:</p>
	<p>1) проверу документације; </p>
	<p>2) проверу идентитета; </p>
	<p>3) проверу здравственог стања биља, биљних производа и прописаних објеката. 
	</p>
	<p>О обављеном фитосанитарном прегледу саставља се записник. </p>
	<p class="spacija">Провера документације </p>
	<p class="clan">Члан 5.</p>
	<p>Провером документације из члана 4. став 1. тачка 1) овог правилника врши се контрола: 
	</p>
	<p>1) решења о упису у Регистар;</p>
	<p>2) евиденције о пореклу и начину набављања биља намењеног сетви или садњи;</p>
	<p>3) извештаја о резултатима лабораторијских анализа здравственог стања биља;</p>
	<p>4) података о почетку, току и завршетку производње, прераде или дистрибуције биља;</p>
	<p>5) података о предузетим мерама за спречавање појаве и ширења штетних организама;</p>
	<p>6) припремљеног биљног пасоша, који се издаје после обављеног фитосанитарног прегледа;</p>
	<p>7) евиденција о издатим биљним пасошима и других прописаних евиденција.</p>
	<p class="spacija">Провера идентитета</p>
	<p class="clan">Члан 6.</p>
	<p>Провером идентитета из члана 4. став 1. тачка 2) овог правилника врши се контрола, којом се проверава да ли правно лице, предузетник, односно физичко лице уписано у Регистар:</p>
	<p>1) производи биље, односно биљне производе у складу са извршеним уписом у Регистар;</p>
	<p>2) производи биље, односно биљне производе у складу са пријављеним количинама годишње производње;</p>
	<p>3) употребљава биљни пасош у складу са овим правилником.</p>
	<p class="spacija">Провера здравственог стања</p>
	<p class="clan">Члан 7.</p>
	<p>Провера здравственог стања биља из члана 4. став 1. тачка 3) овог правилника обавља се редовно и у одговарајуће време, у зависности од врсте биља, биљних производа и прописаних објеката, најмање визуелним прегледом у складу са прописаним фитосанитарним условима са Листе IVA део II, односно Листе IVВ и у складу са посебним прописом.</p>
	<p class="spacija">Потврда здравственог стања </p>
	<p class="clan">Члан 8.</p>
	<p>Ако је после извршене провере здравственог стања утврђено да биље, биљни производи и прописани објекти нису заражени штетним организмима са Листе IA део I, Листе IA део II, Листе IIA део I и Листе IIA део II, да испуњавају прописане фитосанитарне услове са Листе IVA део II, као и да нису у већем проценту заражени другим прописаним штетним организмима, издаје се Уверење о здравственом стању у складу са посебним прописом.</p>
	<p>На основу Уверења о здравственом стању и записника о последњем извршеном фитосанитарном прегледу од стране фитосанитарног, односно шумарског инспектора (у даљем тексту: надлежни инспектор) обављеног код правног лица, предузетника, односно физичког лица уписаног у Регистар, може се издати биљни пасош у складу са овим правилником.</p>
	<p>За биље, биљне производе и прописане објекте за које се не издаје Уверење о здравственом стању, као потврда о здравственом стању биља може се сматрати и записник о фитосанитарном прегледу обављеном код правног лица, предузетника, односно физичког лица уписаног у Регистар.</p>
	<p class="italik">б) Повремени фитосанитарни преглед</p>
	<p class="clan">Члан 9.</p>
	<p>Ради обезбеђивања здравља биља и провере усаглашености са фитосанитарним прописима обављају се код држаоца биља и повремени фитосанитарни прегледи биља, биљних производа и прописаних објеката, као и узимање и тестирање службених узорака на месту где се они премештају, узгајају, производе, прерађују, складиште, продају или на други начин употребљавају, укључујући и објекте купаца. 
	</p>
	<p>Повремени фитосанитарни преглед обавља се и у случају постојања основане сумње која указује на повреде одредаба овог правилника.</p>
	<p class="clan">III. САДРЖИНА, ОБРАЗАЦ БИЉНОГ ПАСОША ПО ВРСТАМА БИЉА, БИЉНИХ ПРОИЗВОДА И ПРОПИСАНИХ ОБЈЕКАТА, НАЧИН ИЗДАВАЊА БИЉНОГ ПАСОША, КАО И САДРЖИНА И НАЧИН ВОЂЕЊА ЕВИДЕНЦИЈЕ И ОБРАЗАЦ ЕВИДЕНЦИЈЕ 
	</p>
	<p class="bold">1. Садржина биљног пасоша</p>
	<p class="clan">Члан 10.</p>
	<p>У зависности од врсте биљног пасоша или порекла пошиљке биља, биљних производа и прописаних објеката (у даљем тексту: пошиљке биља), биљни пасош мора да садржи нарочито следеће податке:</p>
	<p>1) ознаку: „Биљни пасош Републике Србије”;</p>
	<p>2) ознаку земље, код: „РС”;</p>
	<p>3) скраћени назив министарства надлежног за послове здравља биља; </p>
	<p>4) јединствени регистарски број држаоца биља (фито број);</p>
	<p>5) индивидуални серијски број или број партије;</p>
	<p>6) ботанички назив;</p>
	<p>7) количину;</p>
	<p>8) ако је пошиљка биља намењена одређеном заштићеном подручју – специфичну ознаку за биљни пасош за заштићено подручје: „БПЗП” и назив или скраћеницу за то подручје, или серијске бројеве штетних организама са Листе заштићених подручја за која пошиљка испуњава фитосанитарне услове; 
	</p>
	<p>9) ако се за пошиљку биља мора издати замена биљног пасоша – специфичну ознаку за замену биљног пасоша: „ЗБП” и јединствени регистарски број произвођача или увозника – издаваоца првобитног биљног пасоша; 
	</p>
	<p>10) ако су биље, биљни производи и прописани објекти пореклом из других земаља – назив земље порекла или земље пошиљаоца.</p>
	<p class="clan">Члан 11.</p>
	<p>Биљни пасош се састоји од службене етикете или од службене етикете и пратеће исправе.</p>
	<p>Ако се биљни пасош састоји само од службене етикете, та етикета мора да садржи податке из члана 10. тач. 1) до 7) овог правилника, као и одговарајуће податке из члана 10. тач. 8) до 10) овог правилника, у зависности од врсте биљног пасоша, односно порекла пошиљке биља.</p>
	<p>Ако се биљни пасош састоји од службене етикете и пратеће исправе, службена етикета мора да садржи податке из члана 10. тач. 1) до 5) овог правилника, а пратећа исправа податке из става 2. овог члана.</p>
	<p>Као пратећа исправа може се сматрати и други одговарајући документ који се користи у промету, под условом да садржи и податке из члана 10. овог правилника. 
	</p>
	<p class="clan">Члан 12.</p>
	<p>Биљни пасош, поред података из члана 10. овог правилника, може да садржи и друге податке утврђене посебним прописима, који морају да буду јасно одвојени од тих података.</p>
	<p class="bold">2. Образац биљног пасоша по врстама биља, биљних производа и прописаних објеката</p>
	<p class="clan">Члан 13.</p>
	<p>Биљни пасош за садни материјал воћака, винове лозе и хмеља састоји се од службене етикете и пратеће исправе коју издаје фитосанитарни инспектор на Обрасцу број 1. – Биљни пасош за пошиљке садног материјала воћака, винове лозе и хмеља, који је одштампан уз овај правилник и чини његов саставни део. 
	</p>
	<p>Биљни пасош који замењује фитосертификат и који издаје фитосанитарни инспектор за пошиљке биља које се увозе из других земаља и даље премештају, дат је на Обрасцу број 2. - Биљни пасош који издаје фитосанитарни инспектор за увозне пошиљке биља које се даље премештају, који је одштампан уз овај правилник и чини његов саставни део. 
	</p>
	<p>Биљни пасош за остале врсте биља, биљних производа и прописаних објеката издаје се на обрасцу, који мора да садржи одговарајуће податке који су прописани овим правилником и који је припремљен у складу са овим правилником. 
	</p>
	<p class="bold">3. Начин издавања биљног пасоша</p>
	<p class="italik">а) Опште одредбе о издавању биљног пасоша</p>
	<p class="clan">Члан 14.</p>
	<p>Правно лице, предузетник, односно физичко лице уписано у Регистар издаје биљни пасош у складу са законом којим се уређује здравље биља и овим правилником (у даљем тексту: обвезник издавања биљног пасоша).</p>
	<p>Биљни пасош се издаје за биље, биљне производе и прописане објекте са Листе VА део I који:</p>
	<p>1) нису заражени штетним организмима са Листе IА део I, Листе IА део II, Листе IIА део I и Листе IIА део II;</p>
	<p>2) испуњавају специфичне фитосанитарне услове са Листе IVА део II.</p>
	<p>Биљни пасош за заштићено подручје издаје се за биље, биљне производе и прописане објекте, као и супстрат за гајење, са Листе VА део II који су намењени премештању у заштићено подручје и који:</p>
	<p>1) нису заражени штетним организмима из става 2. тачка 1) овог члана, као и штетним организмима са Листе IB и Листе IIB;</p>
	<p>2) испуњавају специфичне фитосанитарне услове из става 2. тачка 2) овог члана, као и специфичне фитосанитарне услове са Листе IVB. 
	</p>
	<p>Изузетно од ст. 2. и 3. овог члана биљни пасош се издаје и за друго биље, биљне производе и прописане објекте у случајевима када је то утврђено другим прописом из области здравља биља. 
	</p>
	<p>Биљни пасош из ст. 2, 3. и 4. овог члана издаје се после извршеног фитосанитарног прегледа и испуњених фитосанитарних услова за издавање биљног пасоша, а пре премештања биља, биљних производа и прописаних објеката. 
	</p>
	<p>Ако се фитосанитарним прегледом утврди да је део биља, односно супстрата за гајење, заражен штетним организмима са Листе IА део I, Листе IА део II, Листе IIА део I и Листе IIА део II, или да је део биља заражен штетним организмима са Листе IB и Листе IIB које је намењено премештању у одређено заштићено подручје, биљни пасош се може издати за преостали део незараженог биља под условом да не постоји опасност од ширења штетних организама.</p>
	<p class="clan">Члан 15.</p>
	<p>Биљни пасош из члана 14. овог правилника се издаје и мора да прати биље, биљне производе и прописане објекте са:</p>
	<p>1) Листе VА део I тачка 1. и Листе VА део II тачка 1. када се премешта са места производње до крајњег корисника;</p>
	<p>2) Листе VА део I тач. 2. и 3. и Листе VА део II тачка 2. када се премешта са места производње до професионалних произвођача, односно прерађивача ради даљег гајења; 
	</p>
	<p>3) Листе VА део I и Листе VА део II када се увозе из других земаља и премештају у складу са тач. 1) и 2) овог става. 
	</p>
	<p class="italik">б) Издавање биљног пасоша у зависности од врсте</p>
	<p class="spacija">Издавање стандардног биљног пасоша</p>
	<p class="clan">Члан 16.</p>
	<p>Стандардни биљни пасош издаје се за:</p>
	<p>1) биље, биљне производе и прописане објекте са Листе VА део I тачка 1, који се премештају са места производње до крајњег корисника;</p>
	<p>2) биље, биљне производе и прописане објекте са Листе VА део I тач. 2. и 3, који се премештају са места производње до професионалних произвођача;</p>
	<p>3) пошиљке биља које се увозе из других земаља, ако су осим у Листи VB део I и Листи VB део II наведени и у Листи VА део I и Листи VА део II;</p>
	<p>4) пошиљке биља које већ прати биљни пасош, али се пошиљка налази на месту производње у временском периоду у којем је могло доћи до промене развојног стадијума биља, па се тa промена сматра даљим гајењем или променом места производње. Даљим гајењем сматра се садња, пресађивање, калемљење, ожиљавање или активни раст биља у заштићеном простору у трајању од најмање четири недеље, односно дванаест недеља на отвореном простору.</p>
	<p>Стандардни биљни пасош издаје се и у случају када се пошиљка биља премешта:</p>
	<p>1) кроз заштићено подручје под условом да нема опасности од ширења штетних организама, или</p>
	<p>2) из заштићеног подручја.</p>
	<p class="spacija">Издавање замене биљног пасоша</p>
	<p class="clan">Члан 17.</p>
	<p>Замена биљног пасоша, који носи ознаку: „ЗБП”, издаје се у случају даљег премештања пошиљке биља коју већ прати биљни пасош или фитосертификат, у складу са овим правилником. 
	</p>
	<p class="spacija">Издавање биљног пасоша за заштићено подручје</p>
	<p class="clan">Члан 18.</p>
	<p>Биљни пасош за заштићено подручје, који носи ознаку: „БПЗП”, издаје се за пошиљку биља која се уноси у заштићено подручје или премешта унутар заштићеног подручја у којем нема заразе одређеним штетним организмом, у складу са овим правилником.</p>
	<p class="italik">в) Посебни случајеви издавања биљног пасоша</p>
	<p class="spacija">Издавање биљног пасоша за одређене врсте семена</p>
	<p class="clan">Члан 19.</p>
	<p>За семенски кромпир Solanum tuberosum L., семе сунцокрета Helianthus annuus L., семе парадајза Lycopersicon lycopersicum (L.) Karsten ex Farw., семе пасуља Phaseolus L. и семе луцерке Mеdicago sativa L., етикета издата у складу са прописима о семену може се сматрати биљним пасошем и мора да садржи ознаку: „Биљни пасош РС”. 
	</p>
	<p>У случају уношења семена из става 1. овог члана у заштићено подручје или премештања унутар заштићеног подручја, на биљном пасошу морају да буду наведени и подаци у складу сa чланом 10. тачка 8) овог правилника.</p>
	<p class="spacija">Издавање биљног пасоша за пошиљке биља које се увозе </p>
	<p class="clan">Члан 20.</p>
	<p>Када се биље, биљни производи и прописани објекти са Листе VВ део I и Листе VВ део II увозе из других земаља, а наведени су и у Листи VА део I и Листи VА део II и ако је на месту уласка фитосанитарним прегледом утврђено да пошиљка биља испуњава фитосанитарне услове, фитосанитарни инспектор дозвољава њено премештање до одредишта на територији Републике Србије са фитосертификатом земље извознице, који замењује биљни пасош.</p>
	<p class="italik">г) Изузеци од издавања биљног пасоша</p>
	<p class="clan">Члан 21.</p>
	<p>Биљни пасош не издаје се за:</p>
	<p>1) плодове рода Citrus L., Fortunella Swingle, Poncirus Raf., и њихових хибрида, сa лишћем и петељкама, са Листе VА део I, тачка 1.;</p>
	<p>2) биље, биљне производе и прописане објекте са Листе VА део I тач. 2. и 3. који се премештају са места производње до произвођача који нису професионални произвођачи и које је припремљено за продају крајњем кориснику (упаковано и означено). 
	</p>
	<p class="italik">д) Уношење података у биљни пасош</p>
	<p class="clan">Члан 22.</p>
	<p>Подаци у биљном пасошу морају да буду одштампани великим штампаним словима. Ако је службена етикета унапред штампана, подаци који недостају морају да буду одштампани или унети ручно великим штампаним словима.</p>
	<p>Ботанички назив биља или биљних производа у биљном пасошу морају да буду одштампани или уписани на латинском језику.</p>
	<p>Биљни пасош сматра се неважећим ако су извршене накнадне исправке или брисање података у биљном пасошу.</p>
	<p class="italik">ђ) Издаваоци биљног пасоша</p>
	<p class="clan">Члан 23.</p>
	<p>После извршеног фитосанитарног прегледа у складу са овим правилником, биљни пасош издаје:</p>
	<p>1) правно лице, односно предузетник уписан у Регистар који има запослено лице са дозволом за издавање биљног пасоша – за сопствену производњу;</p>
	<p>2) пружалац услуга уписан у Регистар пружалаца услуга у области заштите здравља биља за издавање биљног пасоша – за обвезника издавања биљног пасоша;</p>
	<p>3) фитосанитарни и шумарски инспектор, у складу са законом којим се уређује здравље биља и овим правилником.</p>
	<p>Издавање биљног пасоша обухвата припрему биљног пасоша, као и све друге неопходне радње ради употребе биљног пасоша од стране обвезника издавања биљног пасоша, у складу са овим правилником. 
	</p>
	<p class="bold">4. Садржина, начин вођења и образац евиденција о издатим биљним пасошима</p>
	<p class="spacija">Садржина евиденција о издатим биљним пасошима</p>
	<p class="clan">Члан 24.</p>
	<p>Евиденција о издатим биљним пасошима садржи насловну страну са основним подацима о обвезнику издавања биљног пасоша (назив и седиште), јединствени регистарски број (фито број), име и презиме лица са дозволом за издавање биљног пасоша и број дозволе, место означено за потпис одговорног лица и печат, као и место означено за укупан број страна, коју оверава надлежни инспектор.</p>
	<p>Поред података из става 1. овог члана евиденција о издатим биљним пасошима садржи табеларни приказ са следећи подацима:</p>
	<p>1) редни број;</p>
	<p>2) број документа о пореклу;</p>
	<p>3) број Уверења о здравственом стању;</p>
	<p>4) врста биља;</p>
	<p>5) ботанички назив;</p>
	<p>6) количина биља;</p>
	<p>7) категорија;</p>
	<p>8) број и датум захтева за штампање службене етикете;</p>
	<p>9) датум издавања службене етикете;</p>
	<p>10) укупан број издатих службених етикета;</p>
	<p>11) врста биљног пасоша;</p>
	<p>12) број биљног пасоша;</p>
	<p>13) број и датум пратеће исправе.</p>
	<p class="spacija">Начин вођења евиденције о издатим биљним пасошима</p>
	<p class="clan">Члан 25.</p>
	<p>Евиденције о свим врстама издатих биљних пасоша обезбеђују следљивост података и воде се у писаном облику, а могу и у електронском облику, када морају да садрже идентичне податке.</p>
	<p>Евиденције из става 1. овог члана води и чува обвезник издавања биљног пасоша у складу са законом којим се уређује здравље биља.</p>
	<p class="spacija">Образац евиденције о издатим биљним пасошима</p>
	<p class="clan">Члан 26.</p>
	<p>Евиденције о издатим биљним пасошима воде се на Обрасцу број 3. – Књига евиденција о издатим биљним пасошима, који је одштампан уз овај правилник и чини његов саставни део.</p>
	<p class="clan">IV. УСЛОВИ ПОД КОЈИМА СЕ МОЖЕ ИЗДАТИ ЗАМЕНА БИЉНОГ ПАСОША И НАЧИН ИЗДАВАЊА ЗАМЕНЕ БИЉНОГ ПАСОША</p>
	<p class="spacija">Услови за издавање замене биљног пасоша</p>
	<p class="clan">Члан 27.</p>
	<p>Замена биљног пасоша, који има ознаку: „ЗБП” издаје се у случају даљег премештања пошиљке биља коју већ прати фитосертификат или биљни пасош, под условом да:</p>
	<p>1) се таква пошиљка дели на више појединачних пошиљака или се више појединачних пошиљака или њихових делова здружује у једну пошиљку, односно</p>
	<p>2) је дошло до промене здравственог статуса пошиљке биља и ако је обављен здравствени преглед пошиљке биља од стране фитосанитарног инспектора. 
	</p>
	<p>Ради чувања пословне тајне, замена биљног пасоша може се издати и у случају када се пошиљка биља, за коју је већ издат биљни пасош, непромењена премешта даље.</p>
	<p class="spacija">Начин издавања замене биљног пасоша</p>
	<p class="clan">Члан 28.</p>
	<p>Замену биљног пасоша у случају из члана 27. став 1. тачка 1) овог правилника издају лица из члана 23. став 1. овог правилника.</p>
	<p>Замену биљног пасоша из члана 27. став 1. тачка 2) на захтев обвезника за издавања биљног пасоша издаје фитосанитарни инспектор.</p>
	<p>Замена биљног пасоша мора да садржи и посебну специфичну ознаку за замену биљног пасоша: „ЗБП” и јединствени регистарски број произвођача или увозника – издаваоца првобитног биљног пасоша.</p>
	<p class="clan">V. НАЧИН СТАВЉАЊА У ПРОМЕТ БИЉА, БИЉНИХ ПРОИЗВОДА И ПРОПИСАНИХ ОБЈЕКАТА У ЗАШТИЋЕНО ПОДРУЧЈЕ, УНУТАР И КРОЗ ЗАШТИЋЕНО ПОДРУЧЈЕ</p>
	<p class="clan">Члан 29.</p>
	<p>Биље, биљни производи и прописани објекти са Листе VA деo II могу да се ставе у промет, односно премештају у заштићено подручје или унутар заштићеног подручја, после извршеног фитосанитарног прегледа, тако да их прати биљни пасош за то заштићено подручје у складу са законом којим се уређује здравље биља и овим правилником.</p>
	<p>Биље, биљни производи и прописани објекти могу да се премештају кроз заштићено подручје до крајњег одредишта изван тог заштићеног подручја, без биљног пасоша за то заштићено подручје, на начин којим се обезбеђује да нема опасности од ширења штетних организама, тако да:</p>
	<p>1) амбалажа и превозно средство морају да буду очишћени и слободни од одређеног штетног организма за то подручје;</p>
	<p>2) амбалажа или превозна средства која превозе биље, биљне производе и прописане објекте морају да буду обезбеђени у складу са одговарајућим стандардима у области здравља биља, да би се обезбедило да пошиљка биља остане непромењена и да не постоји ризик од ширења штетних организама;</p>
	<p>3) биље, биљне производе и прописане објекте мора да прати одговарајући документ у коме је наведено порекло као и одредиште изван заштићеног подручја.</p>
	<p>Ако се приликом фитосанитарног прегледа у заштићеном подручју утврди да пошиљка биља није обезбеђена и транспортована на начин из става 2. овог члана даље премештање обавља се на начин, тако да се:</p>
	<p>1) пломбира паковање;</p>
	<p>2) транспортује под надзором до места изван заштићеног подручја. </p>
	<p class="clan">VI. НАЧИН И РОКОВИ ЗА ПРИЈАВЉИВАЊЕ ПРОМЕНА, ОДНОСНО СТАВЉАЊА У ПРОМЕТ У ЗАШТИЋЕНО ПОДРУЧЈЕ, КАО И НАЧИН УПОТРЕБЕ БИЉНОГ ПАСОША</p>
	<p class="bold">1. Начин и рокови за пријављивање промена, односно стављања у промет у заштићено подручје</p>
	<p class="clan">Члан 30.</p>
	<p>Обвезник издавања биљног пасоша у складу са законом којим се уређује здравље биља и овим правилником пријављује фитосанитарном инспектору сваку промену која се односи на издавање биљног пасоша, и то:</p>
	<p>1) промене везане за врсту, изглед и садржај биљног пасоша - најмање 15 дана пре намераваних промена;</p>
	<p>2) промену лица које је одговорно за здравље биља и за издавање биљног пасоша – у року од 15 дана од настале промене;</p>
	<p>3) сваку другу промену – у року од 15 дана, у складу са законом.</p>
	<p>Обвезник издавања биљног пасоша пријављује фитосанитарном инспектору, у одговарајућем року, да намерава да стави у промет биље, биљне производе и прописане објекте у одређено заштићено подручје, ради обављања прописаног фитосанитарног прегледа и провере испуњености фитосанитарних услова, као и провере припремљеног биљног пасоша за то заштићено подручје.</p>
	<p class="bold">2. Начин употребе биљног пасоша</p>
	<p class="italik">Припрема и пријава употребе биљног пасоша – службене етикете</p>
	<p class="clan">Члан 31.</p>
	<p>Пре употребе биљног пасоша обвезник издавања биљног пасоша припрема образац и садржину биљног пасоша у зависности од врсте биља, биљних производа и прописаних објеката и врсте биљног пасоша (у даљем тексту: изглед службене етикете).</p>
	<p>Употреба биљног пасоша - службенe етикете по врстама биља, биљних производа и прописаних објеката пријављује се Министарству на Обрасцу број 4. – Пријава за употребу биљног пасоша – службене етикете (у даљем тексту: Пријава), који је одштампан уз овај правилник и чини његов саставни део.</p>
	<p>Уз Пријаву се прилаже изглед службене етикете, коју обвезник издавања биљног пасоша намерава да користи као модел за израду биљног пасоша.</p>
	<p>После провере припремљеног биљног пасоша – службене етикете у складу са чланом 5. став 1. тачка 6) овог правилника од стране надлежног инспектора, биљни пасош – службена етикета се може употребљавати на начин прописан овим правилником.</p>
	<p>Подаци из Пријаве воде се у Регистру у складу са посебним прописом.</p>
	<p class="spacija">Израда биљног пасоша – службене етикете</p>
	<p class="clan">Члан 32.</p>
	<p>Биљни пасош – службена етикета мора да буде израђена од одговарајућег материјала у погледу издржљивости, отпорности на воду и на друге спољне утицаје и не сме да буде претходно коришћена.</p>
	<p class="spacija">Употреба биљног пасоша – службене етикете</p>
	<p class="clan">Члан 33.</p>
	<p>Биљни пасош причвршћује се на сваку појединачну биљку, биљни производ и други прописани објекат или на њихово збирно паковање или на превозно средство, на начин да је искључена могућност поновне употребе биљног пасоша.</p>
	<p>Биљни пасош – службена етикета издата за биље, биљне производе и прописане објекте са Листе VА део I, тачка 1. мора да буде причвршћена за сваку појединачну биљку или свежањ биља, односно на најмању могућу јединицу паковања намењеног малопродаји.</p>
	<p>Употреба биљног пасоша – службене етикете из ст. 1. и 2. овог члана проверава се од стране надлежног инспектора.</p>
	<p class="clan">VII. СТУПАЊЕ НА СНАГУ</p>
	<p class="clan">Члан 34. </p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. септембра 2013. године, осим:</p>
	<p>1) одредаба чл. 2. до 12, члана 13. став 1, члана 14. ст. 1, 4. и 5, члана 15, члана 16. став 1, чл. 17, 20, 22, члана 23. став 1. тачка 3), члана 23. став 2, чл. 24. до 28, члана 30. став 1. и чл. 31. до 33. овог правилника, у делу који се односи на садни материјал воћака, винове лозе и хмеља, а које се примењују од 1. септембра 2012. године;</p>
	<p>2) одредаба члана 14. став 2, члана 18, члана 19. став 2, члана 29. и члана 30. став 2. овог правилника, које се односе на заштићена подручја, а које се примењују од дана уласка Републике Србије у Европску унију. 
	</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00077/2012-09</p>
	<p class="potpis" style="line-height: 150%; margin-top: 0">У Београду, 22. марта 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Душан Петровић, </span>с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-biljke_Page__opt.jpeg&amp;doctype=reg&amp;abc=cba&amp;eli=true&amp;eliActId=422851&amp;regactid=422851" alt="pravilnik-biljke_Page_1.tif"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-biljke_Page_opt1.jpeg&amp;doctype=reg&amp;abc=cba&amp;eli=true&amp;eliActId=422851&amp;regactid=422851" alt="pravilnik-biljke_Page_2.tif"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-biljke_Page_opt2.jpeg&amp;doctype=reg&amp;abc=cba&amp;eli=true&amp;eliActId=422851&amp;regactid=422851" alt="pravilnik-biljke_Page_3.tif"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-biljke_Page_opt3.jpeg&amp;doctype=reg&amp;abc=cba&amp;eli=true&amp;eliActId=422851&amp;regactid=422851" alt="pravilnik-biljke_Page_4.tif"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-biljke_Page_opt4.jpeg&amp;doctype=reg&amp;abc=cba&amp;eli=true&amp;eliActId=422851&amp;regactid=422851" alt="pravilnik-biljke_Page_5.tif"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-biljke_Page_opt5.jpeg&amp;doctype=reg&amp;abc=cba&amp;eli=true&amp;eliActId=422851&amp;regactid=422851" alt="pravilnik-biljke_Page_6.tif"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/pravilnik-biljke_Page_opt6.jpeg&amp;doctype=reg&amp;abc=cba&amp;eli=true&amp;eliActId=422851&amp;regactid=422851" alt="pravilnik-biljke_Page_7.tif"></p>


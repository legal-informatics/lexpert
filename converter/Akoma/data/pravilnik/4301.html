


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 139. став 2. Закона о ванредним ситуацијама („Службени гласник РС”, бр. 111/09 и 92/11),</p>
	<p>Министар унутрашњих послова доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о врсти, критеријумима и поступку за доделу признања и награда за нарочите успехе у области заштите и спасавања</p>
	<p class="naslov" style="margin-top: 0"><span style="font-weight: 400">
	"Службени гласник РС", број 100 од 18. новембра 2013.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником утврђују се врсте, критеријуми и поступак за доделу признања и награда за нарочите успехе, односно за рад и ангажовање у области заштите и спасавања (у даљем тексту: признања и награде), као и Дан Сектора за ванредне ситуације, Дан заштите од пожара и Дан цивилне заштите.</p>
	<p class="clan">Члан 2.</p>
	<p>Признања и награде, у смислу овог правилника, јесу јавна признања која се додељују за нарочито успешан рад, дела и заслуге у организовању и спровођењу задатака у случају ванредних ситуација и других послова заштите и спасавања која заслужују опште поштовање и истицање.</p>
	<p class="clan">Члан 3.</p>
	<p>Као признања и награде одређују се:</p>
	<p>1) Плакета Сектора за ванредне ситуације;</p>
	<p>2) Плакета Заштите од пожара; </p>
	<p>3) Плакета Цивилне заштите;</p>
	<p>4) Златна значка Службе за ванредне ситуације; </p>
	<p>5) Златна значка Заштите од пожара; </p>
	<p>6) Златна значка Цивилне заштите;</p>
	<p>7) Писмена захвалница Службе за ванредне ситуације; </p>
	<p>8) Писмена захвалница Заштите од пожара; </p>
	<p>9) Писмена захвалница Цивилне заштите.</p>
	<p class="clan">Члан 4.</p>
	<p>Плакета Сектора за ванредне ситуације је округла метална плоча, пречника 40 mm, на којој је рељефно утиснут знак Сектора за ванредне ситуације са малим грбом Републике Србије у средини. Плакета је оивичена ловоровим венцем сребрнасте боје. Подлога Плакете је четвороугаона плоча, димензија 75x65 mm, на којој је са спољне стране ловоровог венца исписан назив „Министарство унутрашњих послова – Сектор за ванредне ситуације”, ћириличким писмом.</p>
	<p>Плакета заштите од пожара је округла метална плоча, пречника 40 mm, на којој је рељефно утиснут међународни знак заштите од пожара (ватрогасни шлем са бакљом и секирицом) са малим грбом Републике Србије у средини. Плакета је оивичена ловоровим венцем сребрнасте боје. Подлога Плакете је четвороугаона плоча, димензија 75x65 mm, на којој је са спољне стране ловоровог венца исписан назив „Министарство унутрашњих послова – Сектор за ванредне ситуације”, ћириличким писмом.</p>
	<p>Плакета цивилне заштите је округла метална плоча, пречника 40 mm, на којој је рељефно утиснут међународни знак цивилне заштите (плави једнакостранични троугао на наранџастој подлози) са малим грбом Републике Србије у средини. Плакета је оивичена ловоровим венцем сребрнасте боје. Подлога Плакете је четвороугаона плоча, димензија 75x65 mm, на којој је са спољне стране ловоровог венца исписан назив „Министарство унутрашњих послова – Сектор за ванредне ситуације”, ћириличким писмом.</p>
	<p>Плакета Сектора за ванредне ситуације, Плакета заштите од пожара и Плакета цивилне заштите (у даљем тексту: Плакета) се предаје у кутији плаве боје, чија је унутрашњост прилагођена за смештај плакете, и на чијем поклопцу је утиснут мали грб Републике Србије, златне боје.</p>
	<p class="clan">Члан 5.</p>
	<p>Златна значка Сектора за ванредне ситуације, Златна значка заштите од пожара и Златна значка цивилне заштите (у даљем тексту: Златна значка), по мотиву и рељефу, идентична је одговарајућој плакети из члана 4. ст. 1–3. овог правилника, али без ловоровог венца. Златна значка је израђена од томбака, округлог је облика, пречника 12 mm, а по површини рељефа и позлаћена. На полеђини значке причвршћена је игла.</p>
	<p class="clan">Члан 6.</p>
	<p>Писмена захвалница Сектора за ванредне ситуације, (у даљем тексту: Писмена захвалница) израђена је од квалитетног папира, формата А-4, оивичена ловоровим венцем златне боје, у врху је исписан назив ,,Министарство унутрашњих послова – Сектор за ванредне ситуације” ћириличким писмом. Испод назива је утиснут знак Сектора за ванредне ситуације са малим грбом Републике Србије у средини. У средини захвалнице се исписује назив добитника и разлог добијања захвалнице, у доњем левом делу се исписује место и датум, а доњем десном делу функција, име и презиме лица које додељује захвалницу.</p>
	<p>Писмена захвалница заштите од пожара израђена је од квалитетног папира, формата А-4, оивичена ловоровим венцем сребрнасте боје, у врху је исписан назив ,,Министарство унутрашњих послова – Сектор за ванредне ситуације” ћириличким писмом. Испод назива је утиснут међународни знак заштите од пожара (ватрогасни шлем са бакљом и секирицом) са малим грбом Републике Србије у средини. У средини захвалнице се исписује назив добитника и разлог добијања захвалнице, у доњем левом делу се исписује место и датум а у доњем десном делу функција, име и презиме лица које додељује захвалницу.</p>
	<p>Писмена захвалница цивилне заштите израђена је од квалитетног папира, формата А-4, оивичена ловоровим венцем сребрнасте боје, у врху је исписан назив ,,Министарство унутрашњих послова – Сектор за ванредне ситуације” ћириличким писмом. Испод назива је утиснут међународни знак цивилне заштите (плави једнакостранични троугао на наранџастој подлози) са малим грбом Републике Србије у средини. У средини захвалнице се исписује назив добитника и разлог добијања захвалнице, у доњем левом делу се исписује место и датум а у доњем десном делу функција, име и презиме лица које додељује захвалницу.</p>
	<p class="clan">Члан 7.</p>
	<p>Плакета се додељује за несебичан рад и ангажовање и изузетан допринос у организовању, опремању и јачању Службе за ванредне ситуације у Републици Србији или испољену изузетну храброст, хуманост и самопожртвовање у заштити и спасавању људи и материјалних добара од елементарних и других несрећа.</p>
	<p class="clan">Члан 8.</p>
	<p>Златна значка се додељује за постигнуте значајне резултате у раду на организовању, опремању и јачању Службе за ванредне ситуације, испољавању храбрости у спровођењу заштите и спасавања људи и материјалних добара од елементарних и других несрећа.</p>
	<p class="clan">Члан 9.</p>
	<p>Писмена захвалница се додељује за успешан рад и ангажовање у организовању и предузимању конкретних мера заштите и спасавања људи и материјалних добара од елементарних и других несрећа.</p>
	<p class="clan">Члан 10.</p>
	<p>Признања и награде додељују се, по правилу, на основу образложеног предлога, поводом обележавања 17. септембра – Дана Сектора за ванредне ситуације, а могу се додељивати и пригодом обележавања других званично утврђених дана и након окончаних задатака, односно послова заштите и спасавања који су спроведени у вези са проглашеном ванредном ситуацијом.</p>
	<p>Предлоге за доделу награда могу доставити организационе јединице Сектора за ванредне ситуације, удружења грађана и друга правна лица која се баве заштитом и спасавањем.</p>
	<p>Предлози се достављају у писаном облику и морају садржавати:</p>
	<p>1) податке о предложеним физичким или правним лицима или организационим облицима;</p>
	<p>2) опис рада, односно догађаја или акције због којих се предлаже додељивање награде и образложење доприноса који су предложено лице, односно организациони облик дали спровођењу задатака у случају ванредних ситуација и других послова заштите и спасавања, на основу којих се може одлучити о додели признања и награда.</p>
	<p class="clan">Члан 11.</p>
	<p>Признања и награде уручују се непосредно, а уколико се физичком лицу додељују постхумно, предају се члановима његове уже породице (оцу, мајци, супружнику, деци – брачној, ванбрачној, усвојеној).</p>
	<p class="clan">Члан 12.</p>
	<p>Као Дан Сектора за ванредне ситуације обележава се 17. септембар – дан усвајања Акционог плана за формирање јединствене службе за ванредне ситуације.</p>
	<p class="clan">Члан 13.</p>
	<p>Као Дан заштите од пожара обележава се 7. новембар – дан доношења „Уредбе за гашење пожара”, која је представљала правни основ за развој у области заштите од пожара.</p>
	<p class="clan">Члан 14.</p>
	<p>Као Дан цивилне заштите Републике Србије обележава се 1. март – Међународни дан цивилне заштите.</p>
	<p class="clan">Члан 15.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">01 број 7251/12-8</p>
	<p class="potpis" style="margin-top: 0">У Београду, 12. новембра 2013. године</p>
	<p class="potpis" style="margin-top: 0">Министар унутрашњих послова,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 63. став 8. Закона о пловидби и лукама на унутрашњим водама („Службени гласник РС”, бр. 73/10, 121/12, 18/15, 96/15 – др. закон, 92/16 и 104/16 – др. закон),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК </p>
				<p class="odluka-zakon">о спречавању загађења унутрашњих вода проузрокованог пловидбом </p>
				<p class="centar">"Службени гласник РС", број 102 од 15. 
				новембра 2017.</p>
				<p class="clan">Члан 1. </p>
				<p>Овим правилником се прописују обавезе и мере које заповедник пловила предузима у циљу спречавања загађења, поступање са зауљеним и замашћеним материјама, отпадним уљима и остацима горива, мере које се односе на прикупљање, сортирање и означавање комуналног и другог посебног отпада, захтеви које морају да испуњавају бродови, плутајући објекти и пријемне станице у циљу спречавања загађења, начин чишћења товарног простора, односно танкова, начин испуштања остатака терета и захтеве за посуде за остатке, поступање са отпадним водама на путничком броду, граничне и контролне вредности на испусту погона за пречишћавање отпадних вода на путничком броду, врсте техничких средстава која су потребна за реаговање на изливање, начин поступања органа који су надлежни за реаговање на загађење које је проузроковано пловидбом и обавезне елементе техничких и оперативних планова за спречавање загађења, односно смањивање и ублажавање последица насталог загађења.</p>
				<p class="clan">Члан 2.</p>
				<p>Поједини изрази употребљени у овом правилнику имају следећe значењe:</p>
				<p>1) <span class="italik">отпад који настаје на пловилу </span>је свака материја или предмет коју пловило одбацује, намерава или је неопходно да одбаци, укључујући отпад који настаје од рада пловила и отпад од терета;</p>
				<p>2) <span class="italik">отпад који настаје од рада пловила </span>су отпад и отпадна вода који настају од рада пловила и његовог одржавања, укључујући зауљене и замашћене материје и други отпад који настаје у току рада пловила;</p>
				<p>3) <span class="italik">зауљене и замашћене материје </span>су отпадна уља, каљужна вода и друге зауљене и замашћене материје, употребљени филтери, крпе и посуде и паковања за ове материје;</p>
				<p>4) <span class="italik">отпадна уља </span>су коришћена моторна уља и уља за мењаче, као и минерална уља за подмазивање, уља за турбине, хидраулична уља и остала минерална или синтетичка уља; </p>
				<p>5) <span class="italik">каљужна вода </span>је вода помешана са уљем исцурела из стројарнице, привремених брана и из простора дуплог трупа пловила;</p>
				<p>6) <span class="italik">отпадна маст </span>је искоришћена маст са мазалица, из лежајева и друге опреме, као и друге неупотребљиве масти;</p>
				<p>7) <span class="italik">санитарне отпадне воде </span>су воде из кухиње, трпезарије, купатила, клозета, перионица и друге од људи отпадне воде;</p>
				<p>8) <span class="italik">комунални отпад </span>је отпад који настаје у бродским просторијама (кућни отпад), као и други отпад који је због своје природе или састава сличан отпаду из домаћинства;</p>
				<p>9) <span class="italik">муљ </span>је остатак од употребе постројења за пречишћавање отпадних вода на пловилу;</p>
				<p>10) <span class="italik">талог </span>је течна мешавина преосталих остатака товара која не може бити уклоњена из резервоара или цевовода испуштањем, дренирањем или стругањем; у ширем смислу мешавина преосталог товара и вода од испирања млазом, од рђе и другог, која је некад погодна за црпљење, а некад не;</p>
				<p>11) <span class="italik">други посебни отпад </span>је отпад који настаје за време рада пловила осим зауљених и замашћених материја, муља, талога и отпада од терета;</p>
				<p>12) <span class="italik">отпад од терета </span>је отпад и отпадна вода на пловилу од товара, укључујући исталожене остатке осим остатaка терета;</p>
				<p>13) <span class="italik">остаци терета </span>су течни део товара који остаје у резервоарима или у цевима после истовара, када није коришћен систем прања у складу са Правилима приложеним Европскoм споразуму о међународном транспорту опасног терета на унутрашњим пловним путевима (ADN) и суви отпад који преостаје у товарном простору после истовара, а пре чишћења ручним или механичким сакупљачима или усисавањем; </p>
				<p>14) <span class="italik">исталожени (преостали) остаци </span>су течни отпад који се не може испустити из резервоара или цеви прањем и чврст терет који се не може одстранити из товарног простора ручно, машински или усисавањем;</p>
				<p>15) <span class="italik">опасне материје </span>су токсичне, канцерогене, мутагене, тератогене, биоакумулативне супстанце, нарочито када су постојане или поседује опасне карактеристике, посебно ако су перзистентне;</p>
				<p>16) <span class="italik">загађење воде </span>је контаминација водених система путем директног или индиректног испуштања штетних предмета и материја са пловила у воду без адекватног третмана за њихово уклањање;</p>
				<p>17) <span class="italik">бродски погон за пречишћавање отпадних вода </span>је погон за пречишћавање отпадних вода компактног дизајна за пречишћавање укупних количина отпадних вода које настају на броду;</p>
				<p>18) <span class="italik">одобрење типа </span>је одлука којом надлежни орган потврђује да бродски погон за пречишћавање отпадних вода испуњава захтеве Техничких правила за статутарну сертификацију бродова унутрашње пловидбе;</p>
				<p>19) <span class="italik">уређај за прераду отпадних вода </span>је уређај којим се отпадне воде са плутајућег објекта пречишћавају и дезинфикују;</p>
				<p>20) <span class="italik">сабирни танк </span>је танк на плутајућем објекту посебно грађен за сакупљање и чување необрађених течности које су загађене штетним материјама;</p>
				<p>21) <span class="italik">произвођач </span>је физичко или правно лице које је одговорно за све видове поступка типског одобравања и утврђивање усклађености производње бродског погона за пречишћавање воде. Произвођач не мора да буде укључен у све фазе израде бродског погона за пречишћавање отпадних вода. Ако се бродски погон за пречишћавање отпадних вода дорађује преправкама или надограђивањем после оригиналне израде која је била у складу са Техничким правилима за статутарну сертификацију бродова унутрашње пловидбе, физичко или правно лице сматра се произвођачем.</p>
				<p class="bold">Обавезе и мере које заповедник пловила предузима у циљу спречавања загађења</p>
				<p class="clan">Члан 3. </p>
				<p>Заповедник пловила које је проузроковало загађење доставља надлежној лучкој капетанији обавештење о опасности од загађења проузрокованог пловидбом.</p>
				<p>Обавештење о опасности од загађења проузрокованог пловидбом из става 1. овог члана, садржи податке о:</p>
				<p>1) врсти пловила, име, односно ознаку пловила, Јединствени европски идентификациони број (ENI број), луку уписа и позивни знак пловила са кога се обавештава о загађењу;</p>
				<p>2) месту на коме је проузроковано загађење;</p>
				<p>3) назив пловила са кога је примећено да се испуштају штетни предмети и материје;</p>
				<p>4) количини и врсти штетних предмета или материје;</p>
				<p>5) карактеру загађења (цело поље, у тракама, у зонама, у појасу, мрље);</p>
				<p>6) димензијама загађеног простора;</p>
				<p>7) статусу загађења (чврсто, течно, гасовито стање).</p>
				<p>Обавештење о опасности од загађења проузрокованог пловидбом може да садржи и допунске информације које се односе на опасност од загађења. </p>
				<p>Заповедник пловила води и редовно ажурира књигу уља, књигу санитарне отпадне и каљужне воде, као и дневник бродског смећа. </p>
				<p>Заповедник пловила обезбеђује да се спречи расипање и цурење терета који се укрцава или искрцава. </p>
				<p>Заповедник пловила проверава да ли су постављени одговарајући филтери и посебни системи таложника на местима где се изливају отпадне воде, као и системи за хлађење топлих вода пре изливања у реку.</p>
				<p class="bold">Поступање са зауљеним и замашћеним материјама, отпадним уљима и остацима горива</p>
				<p class="clan">Члан 4. </p>
				<p>Зауљене и замашћене материје, односно отпадна уља, отпадна маст, употребљене крпе и филтери, као и посуде и паковања за ове материје, прикупљају се на пловилу и предају пријемним станицама.</p>
				<p>Пријемне станице могу бити стационарне на обали или покретне, односно пловила која су специјализована за прикупљање отпада.</p>
				<p>Прихватање зауљених или замашћених материја, односно отпадног уља и отпадне масти, врши се пре или после укрцаја и искрцаја опасних материја у складу са Европским споразуму о међународном транспорту опасног терета на унутрашњим пловним путевима (ADN). </p>
				<p>Каљужна вода предаје се пријемним станицама, уз могућност пломбирања затварача на цевоводу за непосредно испуштање каљужне воде у затвореном положају.</p>
				<p class="bold">Мере које се односе на прикупљање, разврставање и означавање комуналног и другог посебног отпада</p>
				<p class="clan">Члан 5. </p>
				<p>Комунални, амбалажни и други отпад, који настаје на пловилу, сакупља се и разврстава на папир, стакло, метал, пластику и други неопасан отпад и предаје се у пријемну станицу правном лицу или предузетнику на чије име је издата дозвола за управљање отпадом.</p>
				<p>Комунални, амбалажни и други отпад, који настаје на пловилу, разврстава се и означава према ознакама које су дате у Прилогу 1. – Јединствене ознаке које се користе за означавање отпада насталог на пловилу и у складу са посебним прописом којим се уређује категорије, класификацију и испитивање отпада, који је одштампан уз овај правилник и чини његов саставни део.</p>
				<p class="bold">Захтеви које морају да испуњавају бродови у циљу спречавања загађења</p>
				<p class="clan">Члан 6. </p>
				<p>Брод треба да има обележену опрему за сакупљање отпада која се користи за одлагање одређене врсте отпада који настаје на пловилу. </p>
				<p>Опрема за сакупљање отпада за отпад складишти се на месту које представља привремено место складиштења отпада које настаје на броду. </p>
				<p class="bold">Захтеви које морају да испуњавају пријемне станице у циљу спречавања загађења </p>
				<p class="clan">Члан 7.</p>
				<p>Посуде или паковања (кутије) са отпадом који настаје на броду предају се пријемној станици.</p>
				<p>Пријемном станицом из става 1. овог члана управља лучки оператер који врши пријем отпада са пловила, уз обавезу задржавања и смештања отпада који настаје на пловилу.</p>
				<p>Пријемна станица из става 1. овог члана треба има прирубнице на цевоводу за преузимање каљужне воде и санитарне отпадне воде у складу са стандардом SRPS EN 1305:2011 и SRPS EN 1306:2011 и судовима за пријем отпадног уља, отпадне масти и комуналног отпада. </p>
				<p>Пријемна станица треба да има документоване процедуре за кретања отпада.</p>
				<p>Лучки оператер који управља пријемном станицом мора прибавити дозволу за сакупљање и транспорт отпада, од стране надлежног органа, у складу са законом којим се уређује област управљања отпадом.</p>
				<p>Свако кретање отпада од места настанка отпада до пријемне станице и надлежне комуналне службе на обали, прати одговарајући документ о кретању отпада у складу са законом којим се уређује област управљања отпадом.</p>
				<p class="bold">Захтеви које морају да испуњавају плутајући објекти у циљу спречавања загађења</p>
				<p class="clan">Члан 8.</p>
				<p>Сабирни танкoви и уређаји за прераду отпадних вода на плутајућим објектима намењеним за привредне сврхе граде се и испитују у складу са одредбама Техничких правила за чамце и плутајуће објекте.</p>
				<p>Уређаји за прераду отпадних вода којима се спречава загађење воде са плутајућих објеката треба да имају одобрену техничку документацију од стране Управе за утврђивање способности бродова за пловидбу.</p>
				<p>Плутајући објекат за привредне сврхе који се ставља у употребу после 1. јануара 2018. године треба да поседује уређај за прераду отпадних вода.</p>
				<p>На постојеће плутајуће објекте, приликом преправке машинских и стамбених просторија, уграђују се уређаји за прераду отпадних вода за спречавање загађења.</p>
				<p>Плутајући објекти морају испуњавати услове за привремено складиштење отпада, у складу са законом којим се уређује област управљања отпадом.</p>
				<p>Надлежна комунална служба на обали управља пријемом комуналног и другог посебног отпада са плутајућих објеката. </p>
				<p class="bold">Начин чишћења товарног простора, односно танкова</p>
				<p class="clan">Члан 9. </p>
				<p>После искрцаја товарни простори се прегледају и чисте пре укрцавања, ако је то неопходно. </p>
				<p>У случају превоза расутог терета, ако се укрцава терет који је исти као претходни одредба става 1. овог члана се не примењује.</p>
				<p>Чишћење товарног простора обавља се на утврђеним местима на унутрашњим водама.</p>
				<p>Чишћење товарног простора може да се обавља ручно или машински – купљењем или усисавањем.</p>
				<p>Чишћење товарног простора од остатака терета купљењем обавља се ручним или механичким метлама или четкама.</p>
				<p>Чишћење товарног простора од остатака терета усисавањем обавља се коришћењем система за усисавање, после чега остају исталожени остаци знатно мањи од оних код чишћења купљењем. </p>
				<p>Чишћење товарног простора у циљу одстрањивања преосталих остатака терета купљењем или усисивањем очишћеног товарног простора и чишћење танка, обавља се и млазом воде или коришћењем паре, после чега је товарни простор или резервоар (танк) погодан за превоз било које врсте терета.</p>
				<p>Чишћење танкова од остатака терета који представља опасан терет и опасан отпад, може се обављати прањем у складу са Европским споразумом о међународном транспорту опасног терета на унутрашњим пловним путевима (ADN) и прописима којима се уређује област управљања опасним отпадом.</p>
				<p>Отпадна вода која је коришћена за чишћење купљењем или усисавањем већ очишћеног товарног простора или прањем резервоара (танкова), укључујући воду од баласта и кишницу из ових товарних простора или резервоара (танкова), у зависности од врсте остатака, одводи се у канализацију или се испушта у унутрашње воде ако је то изричито дозвољено законом. </p>
				<p class="bold">Начин испуштања остатака терета и захтеви за посуде за остатке</p>
				<p class="clan">Члан 10. </p>
				<p>Испуштање остатака терета из товарног простора, резервоара или цеви, у зависности од врсте терета, обавља се коришћењем одговарајуће методе, и то помоћу ручног или механичког сакупљача, ручног или механичког усисивача, или стругачa.</p>
				<p>Остатак терета, отпадна вода која је коришћена за чишћење товарног простора и резервоара (танкова) и исталожени (преостали) остаци, смештају се у одговарајуће посуде за остатке терета и посуде за талог. </p>
				<p>У случају транспорта опасне робе, посуде за остатке опасних материја и посуде за њихов талог треба да буду прописно обезбеђене у зони терета у складу са тачком 7.2.4.1. Правила приложеним Европском споразуму о транспорту опасног терета на унутрашњим пловним путевима (ADN), а прихватање зауљеног и замашћеног и другог опасног отпада који је настао при експлоатацији бродова и испорука производа за бродске операције треба да буде у складу са тачком 7.2.4.2. Правила приложеним Европском споразуму о међународном транспорту опасног терета на унутрашњим пловним путевима (ADN) и прописима којима се уређује област управљања опасним отпадом.</p>
				<p class="bold">Поступање са отпадним водама на путничком броду</p>
				<p class="clan">Члан 11. </p>
				<p>Санитарна отпадна вода на путничком броду сакупља се у посебном танку који има довољан капацитет и поседује уређај који показује ниво садржаја у танку.</p>
				<p>Санитарна отпадна вода са путничког брода предаје се помоћу пумпи и цеви за пражњење танкова и може да се преда са обе стране брода.</p>
				<p>Испуштање санитарних отпадних вода из путничких бродова у унутрашње воде врши се само ако путнички брод поседује уграђене атестиране бродске уређаје за пречишћавање отпадних вода.</p>
				<p>Бродски погон за пречишћавање отпадних вода редовно се одржава у складу са упутствима произвођача. </p>
				<p>На путничком броду налази се дневник одржавања којим се потврђује уредно одржавање.</p>
				<p class="bold">Граничне и контролне вредности на испусту погона за пречишћавање отпадних вода на путничком броду</p>
				<p class="clan">Члан 12. </p>
				<p>Бродски погон за пречишћавање отпадних вода на путничком броду треба да испуни следеће захтеве: </p>
				<p>1) граничне вредности на испусту погона за пречишћавање отпадних вода током испитивања типа треба да буду у складу са вредностима из Прилога 2. – Граничне вредности на испусту погона за пречишћавање отпадних вода током испитивања типа, који је одштампан уз овај правилник и чини његов саставни део;</p>
				<p>2) током рада, контролне вредности на испусту бродског погона за пречишћавање отпадних вода треба да буду у складу са вредностима из Прилога 3. – Контролне вредности на испусту бродског погона за пречишћавање отпадних вода, који је одштампан уз овај правилник и чини његов саставни део;</p>
				<p>3) вредности које су дате у прилозима 2. и 3. не прекорачују се у случајном узорку.</p>
				<p>Репрезентативни узорак представља мешавину сачињену од највише пет случајних узорака у оквиру исте запремине, изведен у временском размаку од најдуже једног сата и у интервалу између самих узорака који није већи од два минута. </p>
				<p>Пречишћавање приликом кога се користе производи који садрже хлор или разблажује отпадна вода ради одлагања, не примењује се. </p>
				<p>Планом руковођења за отпадни муљ утврђују се мере које се предузимају у циљу склaдиштења, чувања (ако је потребно) и одлагања муља отпадних вода са постројења за пречишћавање. </p>
				<p class="clan">Члан 13. </p>
				<p>Усклађеност са граничним вредностима на испусту погона за пречишћавање отпадних вода датим у Прилогу 2. утврђује се испитивањем типа и одређује одобрењем типа. </p>
				<p>Копија потврде о одобрењу типа и записа параметара бродског погона за пречишћавање отпадних вода, држе се на путничком броду.</p>
				<p>Подаци о бродском уређају за пречишћавање отпадних вода уписују се у одговарајућу рубрику Сведочанства о способности брода за пловидбу. </p>
				<p>Бродски уређаји за пречишћавање отпадних вода редовно се одржавају у складу са упутствима произвођача, чиме се осигурава да су у исправном радном стању, о чему се на путничком броду води дневник одржавања.</p>
				<p class="bold">Врсте техничких средстава која су потребна за реаговање на изливање</p>
				<p class="clan">Члан 14.</p>
				<p>У случају изливања примењују се сва расположива техничка средства и мере за ограничавање простирања и уклањање изливених штетних материја из воде од стране заповедника и посаде пловила са кога је настало загађење.</p>
				<p>У циљу контроле изливених материја, надлежни органи примењују скуп најбољих доступних техника и других мера, у циљу утврђивања структуре посебних и уговорно ангажованих техничких средстава која су потребна за реаговање на изливање штетних материја.</p>
				<p class="bold">Начин поступања органа који су надлежни за реаговање на загађење које је проузроковано пловидбом </p>
				<p class="clan">Члан 15. </p>
				<p>По добијању обавештења о опасности од загађења, надлежна лучка капетанија обуставља даљу пловидбу или одобрава ограничену пловидбу у циљу смањења штетног утицаја на животну средину од пловила.</p>
				<p>Министарство надлежно за послове водопривреде прати загађење и по потреби обавештава надлежне органе низводно од места загађења о месту, количини и врсти загађења.</p>
				<p>Републичка организација надлежна за хидрометеоролошке послове непрекидно прати кретање таласа хаваријског загађења воде дуж водотока све до престанка хаваријског загађења и о томе обавештава друге надлежне органе. </p>
				<p>Власник пловила обезбеђује употребу најбољих доступних техника за спречавање ширења загађења.</p>
				<p>Ако власник пловила које је проузроковало загађење не предузме мере за смањивање и санацију загађења вода, те мере предузеће јавно водопривредно предузеће о његовом трошку.</p>
				<p class="bold">Обавезни елементи техничких и оперативних планова за спречавање загађења, односно смањивање и ублажавање последица насталог загађења</p>
				<p class="clan">Члан 16.</p>
				<p>Заповедник пловила, чланови посаде и друга задужена лица на пловилу припремају технички план руковођења отпадом и план управљања отпадом, у складу са законом којим се уређује област управљања отпадом проузрокованог радом пловила, као и оперативни план за спречавање загађења. </p>
				<p>Технички план руковођења отпадом проузрокованог радом пловила садржи:</p>
				<p>1) преглед и начин чишћења товарног простора у зависности од врсте терета;</p>
				<p>2) начин чишћења танка у зависности од врсте терета;</p>
				<p>3) методе испуштања остатака терета из товарног простора, резервоара или цеви у зависности од врсте терета;</p>
				<p>4) начин привременог складиштења остатака терета и талога;</p>
				<p>5) у случају транспорта опасне робе, начин обезбеђења посуда за остатке опасних материја и посуда за њихов талог у зони терета на пловилу.</p>
				<p>Оперативни план за спречавање загађења садржи: </p>
				<p>1) привремено место прикупљања разврстаног отпада;</p>
				<p>2) привремено складиштење опреме за сакупљање неопасног и опасног отпада за зауљене и замашћене материје;</p>
				<p>3) начин поступања са санитарним отпадним водама;</p>
				<p>4) план управљања отпадним муљем са постројења за пречишћавање отпадних вода, односно начин складиштења, чувања (ако је потребно) и одлагања;</p>
				<p>5) начин поступања са комуналним отпадом;</p>
				<p>6) путање одлагања различитог отпада са пловила приликом предавања пријемним станицама.</p>
				<p class="clan">Члан 17.</p>
				<p>Министарство надлежно за послове саобраћаја, министарство надлежно за послове водопривреде, министарство надлежно за заштиту животне средине, министарство надлежно за унутрашње послове, министарство надлежно за послове здравља, јавна водопривредна предузећа, републичка организација надлежна за хидрометеоролошке послове, као и Агенција за заштиту животне средине, израђују оперативни план заједничког деловања у циљу спречавања загађења вода проузрокованог пловидбом, односно за смањивање и ублажавање последица насталог загађења.</p>
				<p>Оперативни план заједничког деловања из става 1. овог члана садржи: </p>
				<p>1) списак надлежних органа и других овлашћених органа или правних лица који врше мониторинг вода;</p>
				<p>2) међусобни начин информисања надлежних органа после сазнања о загађењу воде са пловила;</p>
				<p>3) назив надлежног органа за праћење загађења и начин обавештавања осталих надлежних органа до престанка загађења;</p>
				<p>4) начин размене информација о прекограничном загађењу са надлежним органима суседних држава на заједничким секторима водног пута. </p>
				<p class="clan">Члaн 18.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јуна 2019. године.</p>
				<p class="potpis">Број 110-00-123/2017-06</p>
				<p class="potpis">У Београду, 7. новембра 2017. године</p>
				<p class="potpis">Министар,</p>
				<p class="potpis">проф. др <span class="bold">Зорана З. Михајловић, </span>с.р.</p>
				<p class="potpis">&nbsp;</p>
				<p class="clan" style="text-align: right">Прилози</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=424334&amp;regactid=424334" target="_blank">Прилог 1. - Јединствене ознаке које се користе за означавање отпада насталог на пловилу и у складу са посебним прописом којим се уређује категорије, класификацију и испитивање отпада


				</a>

</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=424334&amp;regactid=424334" target="_blank">Прилог 2. - Граничне вредности на испусту погона за пречишћавање отпадних вода током испитивања типа
				</a>

</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=424334&amp;regactid=424334" target="_blank">Прилог 3. - Контролне вредности на испусту бродског погона за пречишћавање отпадних вода
				</a>

</p>
	</div>


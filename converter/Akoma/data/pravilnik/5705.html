


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 106. став 4. Закона о становању и одржавању зграда („Службени гласник РС”, број 104/16), </p>
				<p>Министар грађевинарства саобраћаја и инфраструктуре доноси</p>
				<p class="odluka-zakon">ПРАВИЛНИК</p>
				<p class="odluka-zakon">о мерилима за утврђивање реда првенства за доделу стамбене подршке</p>
				<p class="centar">"Службени гласник РС", број 75 од 4. августа 
				2017.</p>
				<p class="clan">I. ОСНОВНЕ ОДРЕДБЕ</p>
				<p class="bold">Предмет уређивања</p>
				<p class="clan">Члан 1.</p>
				<p>Овим правилником ближе се прописују мерила за утврђивање реда првенства за доделу стамбене подршке у складу са критеријумима за доделу стамбене подршке.</p>
				<p class="bold">Услови и критеријум за утврђивање реда првенства за доделу стамбене подршке</p>
				<p class="clan">Члан 2.</p>
				<p>На листи реда првенства за доделу стамбене подршке у складу са Законом о становању и одржавању зграда (у даљем тексту: Закон) може се уврстити лице које је држављанин Републике Србије, без стана или без одговарајућег стана и које сопственим средствима не може да реши стамбену потребу по тржишним условима за себе и своје породично домаћинство.</p>
				<p>Лице без стана је лице које нема у својини стан, односно породичну кућу на територији Републике Србије.</p>
				<p>Лице без одговарајућег стана је лице чији стан или породична кућа не испуњава најмање један од услова одговарајућег стана утврђених чланом 90. Закона.</p>
				<p>Лице које не може сопственим средствима да реши стамбену потребу по тржишним условима за себе и своје породично домаћинство је лице чији максимални укупни приходи заједно са приходима чланова његовог породичног домаћинства нису већи од границе прихода утврђених чланом 91. Закона.</p>
				<p class="clan">II. МЕРИЛА ЗА УТВРЂИВАЊЕ РЕДА ПРВЕНСТВА ЗА ДОДЕЛУ СТАМБЕНЕ ПОДРШКЕ</p>
				<p class="bold">Мерила реда првенства у зависности од вида стамбене подршке</p>
				<p class="clan">Члан 3.</p>
				<p>За доделу стана у закуп по непрофитним условима или за куповину по непрофитним условима и други начин стицања права својине над станом или породичном кућом, овим правилником се одређују мерила за критеријуме:</p>
				<p>1. стамбени статус;</p>
				<p>2. услови становања;</p>
				<p>3. број чланова породичног домаћинства;</p>
				<p>4. здравствено стање;</p>
				<p>5. инвалидност и телесно оштећење.</p>
				<p>За унапређење услова становања као вида стамбене подршке, овим правилником се одређују мерила за критеријуме:</p>
				<p>1. услови становања;</p>
				<p>2. број чланова породичног домаћинства;</p>
				<p>3. здравствено стање;</p>
				<p>4. инвалидност и телесно оштећење.</p>
				<p class="bold">Мерила према критеријуму стамбеног статуса, односно услова становања</p>
				<p class="clan">Члан 4.</p>
				<p>За формирање листе реда првенства за доделу стамбене подршке, примењују се мерила према критеријуму стамбеног статуса, односно услова становања, као у Табели 1: Мерила према критеријуму стамбеног статуса, односно услова становања.</p>
				<p>Табела 1. Мерила према критеријуму стамбеног статуса, односно услова становања</p>
				<table class="tabela-sa-borderom">
					<tbody>
						<tr>
							<td colspan="2">
								<p>За стамбени статус утврђује се до 190 бодова, и то:</p>
							</td>
						</tr>
						<tr>
							<td>
								<p>– подстанар</p>
							</td>
							<td>
								<p>до 3 године 120 бодова +<br>по 2 бода за сваку следећу<br>навршену годину</p>
							</td>
						</tr>
						<tr>
							<td>
								<p>– становање у колективном смештају</p>
							</td>
							<td>
								<p>до 3 године 130 бодова +<br>по 2 бода за сваку следећу<br>навршену годину</p>
							</td>
						</tr>
						<tr>
							<td>
								<p>– корисник собе или лежаја у самачком хотелу</p>
							</td>
							<td>
								<p>до 3 године 120 бодова +<br>по 2 бода за сваку следећу<br>навршену годину</p>
							</td>
						</tr>
						<tr>
							<td>
								<p>– становање у заједничком домаћинству, уколико је површина стамбеног простора мања од 15 m2 по члану заједничког домаћинства</p>
							</td>
							<td>
								<p>120 бодова</p>
							</td>
						</tr>
						<tr>
							<td>
								<p>– становање код блиских сродника</p>
							</td>
							<td>
								<p>115 бодова</p>
							</td>
						</tr>
						<tr>
							<td>
								<p>– становање у заједничким просторијама у стамбеној згради које лице користи у складу са одговарајућим правним основом</p>
							</td>
							<td>
								<p>до 3 године 115 бодова + по 1 бод за сваку следећу навршену годину </p>
							</td>
						</tr>
						<tr>
							<td>
								<p>– становање у заједничком домаћинству, уколико је површина стамбеног простора већа од 15 m2 по члану заједничког домаћинства</p>
							</td>
							<td>
								<p>110 бодова</p>
							</td>
						</tr>
						<tr>
							<td>
								<p>– коришћење стана или заједничких просторија без правног основа</p>
							</td>
							<td>
								<p>100 бодова</p>
							</td>
						</tr>
						<tr>
							<td>
								<p>– други стамбени статус</p>
							</td>
							<td>
								<p>100 бодова</p>
							</td>
						</tr>
						<tr>
							<td colspan="2">
								<p>За услове становања, односно неодговарајући стан утврђују се следећа мерила</p>
							</td>
						</tr>
						<tr>
							<td>
								<p>– неусловно у погледу конструктивне безбедности</p>
							</td>
							<td>
								<p>130 бодова</p>
							</td>
						</tr>
						<tr>
							<td>
								<p>– неодговарајућа површина и недостатак најмање једне врсте инсталација и незадовољавајући хигијенски услови</p>
							</td>
							<td>
								<p>120 бодова</p>
							</td>
						</tr>
						<tr>
							<td>
								<p>– стан који је неодговарајући са становишта приступачности</p>
							</td>
							<td>
								<p>120 бодова</p>
							</td>
						</tr>
						<tr>
							<td>
								<p>– неодговарајућа површина и недостатак најмање једне врсте инсталација</p>
							</td>
							<td>
								<p>110 бодова</p>
							</td>
						</tr>
						<tr>
							<td>
								<p>– неодговарајућа стамбена површина</p>
							</td>
							<td>
								<p>100 бодова</p>
							</td>
						</tr>
						<tr>
							<td colspan="2">
								<p>За утврђивање периода трајања одређеног стамбеног статуса рачунају се само цели годишњи периоди тог статуса од дана његовог настанка до дана подношења пријаве на јавни позив</p>
							</td>
						</tr>
					</tbody>
				</table>
				<p>Становањем у заједничком домаћинству сматра се становање са својим родитељима или родитељима свог супружника или ванбрачног партнера или становање код сродника у правој линији.</p>
				<p>Становање код својих родитеља или родитеља свог супружника или ванбрачног партнера и сродника у правој линији, не сматра се становањем у заједничком домаћинству, уколико та лица имају у својини још један или више станова или породичних кућа на територији Републике Србије.</p>
				<p>Блиским сродницима у смислу овог правилника сматрају се рођени брат и сестра, браћа и сестре родитеља оба супружника или ванбрачног партнера и њихова деца.</p>
				<p>Коришћењем стана без правног основа сматра се бесправно становање у туђем стану или заједничкој просторији стамбене зграде или становање за које је престао да важи правни основ.</p>
				<p>Статус подстанара који је краћи од годину дана не бодује се, већ се у том случају бодује претходни стамбени статус.</p>
				<p>Вреднује се само стамбени статус остварен на територији јединице локалне самоуправе у којој се остварује стамбена подршка.</p>
				<p>Вреднује се само последњи стамбени статус који је у континуитету остварен до дана подношења пријаве на јавни позив.</p>
				<p>Ако је стан неодговарајући по више основа из табеле, вреднује се онај основ који је повољнији за лице чији се услови становања бодују.</p>
				<p class="bold">Мерила према критеријуму број чланова породичног домаћинства</p>
				<p class="clan">Члан 5.</p>
				<p>Ред првенства за решавање стамбених потреба по основу критеријума броја чланова породичног домаћинства утврђује се тако што сваком члану породичног домаћинства припада по пет бодова.</p>
				<p>Чланом породичног домаћинства у смислу овог правилника сматрају се:</p>
				<p>1. супружник и ванбрачни партнер; </p>
				<p>2. деца рођена у браку или ван брака, усвојена или пасторчад;</p>
				<p>3. родитељи лица или његовог супружника или ванбрачног партнера који немају решену стамбену потребу у складу са овим правилником; </p>
				<p>4. друга лица која су лице или његов супружник или ванбрачни партнер дужни по закону да издржавају, а да најмање две године имају пријављено пребивалиште на истој адреси пре објављивања јавног позива.</p>
				<p>Самохраном родитељу, који сам врши родитељско право, припада додатних пет бодова. </p>
				<p>Самохраним родитељем, у смислу овог правилника, сматра се када један родитељ сам врши: </p>
				<p>1. родитељско право, а други родитељ је непознат, или је умро, или је потпуно лишен родитељског права, односно пословне способности;</p>
				<p>2. родитељско право када само он живи са дететом, а суд још није донео одлуку о вршењу родитељског права;</p>
				<p>3. родитељско право на основу одлуке суда, када родитељи не воде заједнички живот, а нису закључили споразум о вршењу родитељског права;</p>
				<p>4. родитељско право на основу одлуке суда, када родитељи не воде заједнички живот, а закључили су споразум о заједничком или самосталном вршењу родитељског права, aли суд процени да тај споразум није у најбољем интересу детета;</p>
				<p>5. родитељско право на основу одлуке суда, када родитељи не воде заједнички живот, ако закључе споразум о самосталном вршењу родитељског права и ако суд процени да је тај споразум у најбољем интересу детета.</p>
				<p class="bold">Мерила према критеријуму здравствено стање</p>
				<p class="clan">Члан 6.</p>
				<p>Мерило реда првенства према критеријуму здравственог стања утврђује се само за лица са тешком болешћу која немају статус особе са инвалидитетом.</p>
				<p>Носиоцу права на стамбену подршку, по основу његовог здравственог стања или здравственог стања члана његовог породичног домаћинства припада 10 бодова.</p>
				<p>Уколико више лица, у породичном домаћинству носиоца права на стамбену подршку, испуњава услове по основу критеријума здравствено стање, укупно је могуће остварити највише до 15 бодова.</p>
				<p>Као доказ испуњености овог критеријума доставља се извештај лекарске комисије или налаз конзилијума лекара или други докази предвиђени условима јавног позива.</p>
				<p>Тешком болешћу, у смислу овог правилника, сматрају се: малигне болести, теже болести крви, инсулин зависни дијабетис мелитус, хронична бубрежна инсуфицијенција на дијализи и после транплантације, тешке урођене и стечене срчане мане, тешки облици астме, хронична неспецифична болест плућа, активна туберкулоза, системске аутоимуне болести, прогресивна неуромишићна обољења, епилепсија, тежи душевни поремећаји и друга тешка обољења.</p>
				<p class="bold">Мерила према критеријуму инвалидности и телесног оштећења</p>
				<p class="clan">Члан 7.</p>
				<p>Мерило реда првенства према критеријуму инвалидности и телесног оштећења утврђује се само за лица са статусом особе са инвалидитетом.</p>
				<p>Носиоцу права на стамбену подршку, по основу његове инвалидности или инвалидности члана његовог породичног домаћинства припада 10 бодова када је статус инвалидности утврђен на основу менталних, интелектуалних или оштећења вида и слуха, као и на основу тешке и трајне болести.</p>
				<p>Носиоцу права на стамбену подршку по основу његовог телесног оштећења или телесног оштећења члана његовог породичног домаћинства, припада број бодова у зависности од степена телесног оштећења према Табели 2. Степен телесног оштећења.</p>
				<p>Табела 2. Степен телесног оштећења</p>
				<table class="tabela-sa-borderom">
					<tbody>
						<tr>
							<td>
								<p>– за телесно оштећење 100%</p>
							</td>
							<td>
								<p>10 бодова,</p>
							</td>
						</tr>
						<tr>
							<td>
								<p>– за телесно оштећење 90%</p>
							</td>
							<td>
								<p>9 бодова,</p>
							</td>
						</tr>
						<tr>
							<td>
								<p>– за телесно оштећење 80%</p>
							</td>
							<td>
								<p>8 бодова,</p>
							</td>
						</tr>
						<tr>
							<td>
								<p>– за телесно оштећење 70% </p>
							</td>
							<td>
								<p>7 бодова,</p>
							</td>
						</tr>
						<tr>
							<td>
								<p>– за телесно оштећење 60%</p>
							</td>
							<td>
								<p>6 бодова,</p>
							</td>
						</tr>
						<tr>
							<td>
								<p>– за телесно оштећење 50% </p>
							</td>
							<td>
								<p>5 бодова,</p>
							</td>
						</tr>
						<tr>
							<td>
								<p>– за телесно оштећење 40% </p>
							</td>
							<td>
								<p>4 бода,</p>
							</td>
						</tr>
						<tr>
							<td>
								<p>– за телесно оштећење 30% и мање</p>
							</td>
							<td>
								<p>3 бода.</p>
							</td>
						</tr>
					</tbody>
				</table>
				<p>Уколико више лица, у породичном домаћинству носиоца права на стамбену подршку, испуњава услове по основу критеријума инвалидност и телесно оштећење, укупно је могуће остварити највише до 15 бодова.</p>
				<p>Према критеријуму инвалидност и телесно оштећење бодови се остварују на основу достављеног правноснажног решења надлежног органа, као доказа за испуњеност овог критеријума од стране носиоца права или члана његовог породичног домаћинства.</p>
				<p class="clan">III. ЗАВРШНА ОДРЕДБА</p>
				<p class="bold">Ступање на снагу</p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">Број 110-00-115/2017-12</p>
				<p class="potpis">У Београду, 1. августа 2017. године</p>
				<p class="potpis">Министар,</p>
				<p class="potpis">проф. др <span class="bold">Зорана З. Михајловић,</span> с.р.</p>
	</div>


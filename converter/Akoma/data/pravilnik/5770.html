<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
.auto-style1 {
	margin-top: 0.750000187500047rem;
	margin-bottom: 0.750000187500047rem;
}
.auto-style2 {
	text-align: right;
	margin-top: 0.750000187500047rem;
	margin-bottom: 0.750000187500047rem;
}
</style>
<div class="story">
<p class="auto-style1">&nbsp;</p>
<p class="auto-style1">На оснoву члана 8. став 7. Закона о ветеринарству („Службени гласник РС”, бр. 91/05 и 30/10), </p>
<p class="auto-style1">Министар пољопривреде, шумарства и водопривреде доноси</p>
<p class="odluka-zakon" style="margin-top: 0.750000187500047rem">&nbsp;</p>
<p class="odluka-zakon" style="margin-top: 0.750000187500047rem">ПРАВИЛНИК </p>
<p class="naslov" style="margin-top: 0.750000187500047rem; margin-bottom: 0.750000187500047rem">о условима у погледу објеката, опреме, средстава за рад и стручног кадра које мора да испуњава центар за складиштење и дистрибуцију семена за вештачко осемењавање </p>
<p class="clan" style="margin-top: 0.750000187500047rem; margin-bottom: 0.750000187500047rem">"Службени гласник РС", број 6 од 4. фебруара 2011.</p>
<p class="clan" style="margin-top: 0.750000187500047rem; margin-bottom: 0.750000187500047rem">&nbsp;</p>
<p class="clan" style="margin-top: 0.750000187500047rem; margin-bottom: 0.750000187500047rem">Члан 1.</p>
<p class="auto-style1">Овим правилником ближе се прописују услови у погледу објеката, опреме и средстава за рад, као и услови у погледу стручног кадра које мора да испуњава центар за складиштење и дистрибуцију семена за вештачко осемењавање (у даљем тексту: центар за дистрибуцију семена). </p>
<p class="clan" style="margin-top: 0.750000187500047rem; margin-bottom: 0.750000187500047rem">Члан 2.</p>
<p class="auto-style1">Центар за дистрибуцију семена у погледу објекта мора да испуњава следеће услове:</p>
<p class="auto-style1">1) да је изграђен од чврстог материјала који обезбеђује термо и хидроизолацију;</p>
<p class="auto-style1">2) да је својим конструкцијским решењем изведен тако да не дозвољава улазак глодара, артропода и инсеката у објекат и да не постоји могућност контакта са животињама;</p>
<p class="auto-style1">3) да има сопствени улаз, односно улаз који је одвојен од стамбеног дела објекта, ако је центар за дистрибуцију семена изграђен у склопу стамбеног објекта; </p>
<p class="auto-style1">4) да има глатке и равне подове, зидове и радне површине израђене од водоотпорног материјала који могу лако да се чисте, перу и дезинфикују, осим у просторији намењеној за смештај запослених, као и да подови нису клизави, а изведени су тако да не дозвољавају цурење течности из просторија;</p>
<p class="auto-style1">5) да је направљен тако да све просторије и простори буду лако доступни за чишћење и дезинфекцију, укључујући и слободне просторе између и испод радних пултова, ормара и другог намештаја;</p>
<p class="auto-style1">6) да има функционално повезане просторије и просторе; </p>
<p class="auto-style1">7) да је прикључен на водоводну и канализациону мрежу и има систем за грејање;</p>
<p class="auto-style1">8) да има инсталирану текућу хладну и топлу воду и уређаје за прање и дезинфекцију руку;</p>
<p class="auto-style1">9) да је прикључен на електричну мрежу; </p>
<p class="auto-style1">10) да има природно и вештачко осветљење;</p>
<p class="auto-style1">11) да у свим просторијама и просторима, у зависности од намене, има обезбеђену одговарајућу температуру.</p>
<p class="clan" style="margin-top: 0.750000187500047rem; margin-bottom: 0.750000187500047rem">Члан 3.</p>
<p class="auto-style1">Објекат из члана 2. овог правилника мора да има следеће просторије: </p>
<p class="auto-style1">1) за смештај контејнера у којима се чува дубоко замрзнуто семе за вештачко осемењавање животиња (у даљем тексту: семе), с тим да се у једну просторију смештају контејнери са семеном само једне животињске врсте;</p>
<p class="auto-style1">2) за пријем, смештај и чување семена са обезбеђеним условима карантина док траје поступак контроле семена; </p>
<p class="auto-style1">3) за паковање семена које се дистрибуира;</p>
<p class="auto-style1">4) за пресвлачење и смештај запослених радника;</p>
<p class="auto-style1">5) са санитарни чвором.</p>
<p class="clan" style="margin-top: 0.750000187500047rem; margin-bottom: 0.750000187500047rem">Члан 4.</p>
<p class="auto-style1">Центар за дистрибуцију семена мора да има одређену опрему и средства за рад, и то:</p>
<p class="auto-style1">1) контејнере у којима се чува дубоко замрзнуто семе тако да се у једном контејнеру чува семе само једне расе приплодњака и канистере у том контејнеру у којима се чува семе само једног приплодњака;</p>
<p class="auto-style1">2) одговарајућу опрему и посуде са течним азотом које служе за допуњавање контејнера; </p>
<p class="auto-style1">3) рачунарску опрему (рачунар и штампач) за потребе електронске обраде података;</p>
<p class="auto-style1">4) одговарајући намештај (столове, витрине и радне пултове) који обезбеђује несметано обављање радног процеса; </p>
<p class="auto-style1">5) опрему за прикупљање комуналног отпада.</p>
<p class="clan" style="margin-top: 0.750000187500047rem; margin-bottom: 0.750000187500047rem">Члан 5.</p>
<p class="auto-style1">Центар за дистрибуцију семена мора да има запосленог у сталном радном односу, као одговорно лице, једног дипломираног ветеринара са лиценцом, у складу са законом којим се уређује ветеринарство. </p>
<p class="clan" style="margin-top: 0.750000187500047rem; margin-bottom: 0.750000187500047rem">Члан 6.</p>
<p class="auto-style1">Овај правилник ступа на снагу осмог дана од дана објављивања у „Службеном гласнику Републике Србије”.</p>
<p class="auto-style2">&nbsp;</p>
<p class="auto-style2">Број 110-00-239/2010-09</p>
<p class="auto-style2">У Београду, 1. фебруара 2011. године</p>
<p class="auto-style2">Министар,</p>
<p class="auto-style2">др <span class="bold">Саша Драгин, </span>с.р.</p></div>
<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
 p.MsoNormal
	{margin-top:0cm;
	margin-right:0cm;
	margin-bottom:0.667rem;
	margin-left:0cm;
	line-height:107%;
	font-size:0.917rem;
	font-family:"Calibri",sans-serif;
	}
.auto-style1 {
	text-align: center;
}
.auto-style2 {
	text-align: right;
}
</style>


<p class="redakcijskipreciscentekst">Редакцијски пречишћен текст</p>
<p>&nbsp;</p>
<p>&nbsp;</p>
<p>На основу члана 44. став 6. Закона о спољним пословима 
(„Службени гласник РС”, бр. 116/07 и 126/07 – исправка), </p>
<p>Министар спољних послова доноси </p>
<p class="ukaz">ПРАВИЛНИК</p>
<p class="ukaz">о премештају запослених у дипломатско-конзуларна 
представништва Републике Србије</p>
<p class="auto-style1">„Службени гласник РС“, бр. 12 од 13. фебруара 2009, 48 од 
22. јуна 2018.</p>
<p class="clan">Члан 1.</p>
<p>Овим правилником уређује се поступак премештаја запослених 
из организационих јединица Министарства спољних послова (у даљем тексту: 
Министарство) на радна места у дипломатско-конзуларним представништвима 
Републике Србије у иностранству (у даљем тексту: представништво). 
</p>
<p>Под изразом „запослени” подразумевају се дипломате, 
извршиоци и намештеници, у смислу члана 32. Закона о спољним пословима. 
</p>
<p class="clan">Члан 2.</p>
<p>Премештај на рад у представништво је увек привременог 
карактера.</p>
<p>Рад у једном представништву траје, по правилу, до четири 
године, с тим што министар спољних послова (у даљем тексту: министар) може 
донети решење о премештају запосленог увек када процени да кадровска промена 
може довести до унапређења дипломатске службе. Жалба на решење о премештају 
запосленог из представништва не задржава извршење решења. </p>
<p class="clan">Члан 3.</p>
<p>Изузетно, министар може донети решење о привременом 
продужењу рада запосленог у представништву када потребе дипломатске службе такво 
продужење захтевају.</p>
<p>Под потребама дипломатске службе у смислу претходног става 
нарочито се подразумевају отежана могућност замене запосленог услед објективних 
околности и потреба завршетка одређеног посла који је привременог карактера, а у 
коме искуство запосленог има значајну улогу. </p>
<p class="clan">Члан 4.</p>
<p>Организациона јединица Министарства надлежна за персоналне 
и правне послове сваке године у марту обавештава запослене у Министарству о 
радним местима у представништвима која ће те године постати упражњена услед 
протека рока од четири године. </p>
<p>Обавештење запослених се врши на интерној огласној табли 
Министарства истицањем списка радних места у представништвима која ће бити 
упражњена, услова за рад на свакоме од њих, који су прописани актом о унутрашњој 
организацији и систематизацији радних места, као и роком у коме се запослени 
могу пријавити за премештај, а који не може бити краћи од 15 дана од дана 
истицања обавештења. </p>
<p class="clan">Члан 5.</p>
<p>Сви запослени у Министарству који испуњавају прописане 
услове за рад на радним местима у представништвима која ће бити упражњена могу 
се у датом року пријавити за премештај организационој јединици надлежној за 
персоналне и правне послове.</p>
<p>Пријава запосленог из претходног става садржи: изјаву којом 
се изражава сагласност за премештај на одређено радно место у представништву, 
опис мотива због којих се тражи премештај и радну биографију.</p>
<p>Запослени уз пријаву прилаже мишљење свог непосредно 
претпостављеног, које се нарочито односи на питање несметаног наставка радног 
процеса у организационој јединици у случају премештаја. </p>
<p>Запослени се може истовремено пријавити за премештај на 
више радних места у једном или више представништава. </p>
<p class="v2-clan-1">Члан 6.</p>
<p class="v2-clan-left-1">Избор кандидата врши министар на предлог Савета за 
премештај, у чијем саставу су генерални секретар Министарства, помоћници 
министра, политички директор Министарства, шеф Кабинета министра, руководилац 
организационе јединице Министарства надлежне за персоналне и правне послове и 
лице из редова запослених у Министарству.</p>
<p class="hide-change">*Службени гласник РС, број 48/2018</p>
<p class="clan">Члан 7.</p>
<p>Организациона јединица Министарства надлежна за персоналне 
и правне послове доставља члановима Савета за премештај информацију о свим 
благовремено поднетим пријавама кандидата који испуњавају неопходне услове за 
премештај на радна места у представништвима.</p>
<p>Поред података из поднетих пријава, информација садржи 
следеће податке за сваког од кандидата: </p>
<p>1) радне оцене у последње три године;</p>
<p>2) податке о верификованом знању страних језика;</p>
<p>3) податке о успеху на стручном испиту и стручним 
усавршавањима. </p>
<p class="clan">Члан 8.</p>
<p>Приликом избора кандидата у обзир се нарочито узимају: 
радне и стручне оцене, познавање језика државе пријема и искуство у обављању 
послова радног места на које се врши премештај. </p>
<p>Приликом избора узима се у обзир и мотив који је кандидат 
навео у пријави. </p>
<p class="clan">Члан 9.</p>
<p>За премештај на радно место у представништву на коме се 
обавља више различитих послова (административни, финансијски, информатички, 
послови возача, домара), запослени испуњава неопходне услове када има 
одговарајући степен образовања за обављање основног посла, у складу са актом о 
унутрашњој организацији и систематизацији радних места, и када је оспособљен за 
обављање осталих послова. </p>
<p class="clan">Члан 10.</p>
<p>Решење о избору кандидата доноси министар.</p>
<p>Изрека решења из претходног става садржи: име, презиме и 
звање изабраног кандидата; назив радног места у представништву за које је 
запослени изабран и звање предвиђено за то радно место; назив организационе 
јединице у коју се запослени упућује на стручне припреме; рок за обављање 
припрема; податке о месечној заради, у складу са прописом Владе. </p>
<p>У образложењу решења из става 1. навешће се и разлози за 
избор. </p>
<p>По овлашћењу министра, решење из става 1. може донети и 
генерални секретар Министарства. </p>
<p class="clan">Члан 11.</p>
<p>Стручне припреме изабраног кандидата и провера 
оспособљености за рад на радном месту у представништву спроводе се у складу са 
посебним програмом Дипломатске академије.</p>
<p>За време стручних припрема, изабрани кандидат наставља да 
обавља послове свог дотадашњег радног места, у смањеном обиму. </p>
<p class="clan">Члан 12.</p>
<p>По окончаним припремама, изабрани кандидат се упућује на 
здравствени преглед на коме се утврђује да ли поседује задовољавајуће 
психофизичке способности и психичку стабилност за рад на одређеном радном месту 
у представништву. </p>
<p class="clan">Члан 13.</p>
<p>Ако здравствени преглед покаже да изабрани кандидат не 
поседује способности наведене у члану 12. овог правилника или ако изабрани 
кандидат из било ког разлога одустане или, у предвиђеном року, не заврши 
припреме наведене у члану 11. овог правилника или ако не добије визу државе 
пријема, Савет за премештај ће предложити министру другог кандидата међу 
претходно пријављеним, без поновног обавештавања свих запослених. 
</p>
<p>Из оправданог разлога, Савет за премештај може одлучити да 
се рок за стручне припреме продужи. </p>
<p class="clan">Члан 14.</p>
<p>Решење о привременом премештају запосленог на радно место у 
представништву доноси министар или, по његовом овлашћењу, генерални секретар 
министарства.</p>
<p>Изрека решења из претходног става садржи: име, презиме и 
звање запосленог; назив радног места у представништву на које се запослени 
премешта и звање предвиђено за то радно место; констатацију да се запослени 
премешта на период до четири године и да решењем министра може бити повучен 
раније; податке о месечној заради и накнадама запосленог, у складу са прописом 
Владе. </p>
<p>Решење о премештају не може бити уручено запосленом ако се 
на претходном радном месту није раздужио и предао организационој јединици 
Министарства надлежној за персоналне и правне послове уредно попуњену раздужну 
листу.</p>
<p>Жалба на решење о премештају запосленог на радно место у 
представништву не задржава извршење решења. </p>
<p class="clan">Члан 15.</p>
<p>На основу решења о премештају запосленог на радно место у 
представништву, генерални секретар министарства издаје запосленом налог за 
селидбу, у складу са прописом Владе. </p>
<p class="clan">Члан 16.</p>
<p>Запослени не може бити премештен на радно место у 
представништву за које је актом о унутрашњој организацији и систематизацији 
радних места предвиђено више звање од оног које има, нити на радно место за које 
нема одговарајући степен образовања. </p>
<p>Запослени може, када потребе Министарства то захтевају и уз 
своју сагласност, бити премештен на радно место у представништву за које је 
предвиђено ниже звање од оног које има. </p>
<p class="clan">Члан 17.</p>
<p>Запослени против кога се води дисциплински поступак, 
кривични поступак или поступак за привредни преступ не може бити премештен на 
радно место у представништву. </p>
<p class="clan">Члан 18.</p>
<p>Премештај запослених на радна места у представништву, по 
правилу, врши се сваке године у јулу. </p>
<p class="clan">Члан 19.</p>
<p>У циљу рационалног коришћења средстава, запослени који се 
премешта на радно место у представништву користиће годишњи одмор у целини пре 
ступања на нову дужност. </p>
<p>У години у којој је предвиђено да због протека четири 
године запослени буде премештен у организациону јединицу Министарства, годишњи 
одмор се користи по престанку рада у представништву. </p>
<p class="clan">Члан 20.</p>
<p>Када потребе дипломатске службе захтевају да кадровске 
промене у представништву буду извршене ван рокова одређених у чл. 4. и 18. овог 
правилника, или када се на обавештење о радном месту које ће бити упражњено нико 
не пријави или се по оцени Савета за премештај пријаве некомпетентни кадидати, 
министар може, без претходног обавештавања свих запослених, сам извршити избор 
запосленог који испуњава прописане услове за рад на одређеном радном месту у 
представништву и донети решење о премештају. </p>
<p>Изабрани не може одбити премештај, осим из оправданог 
разлога. </p>
<p>Оправданост разлога оцењује министар.</p>
<p>Пре доношења решења из става 1, запослени мора обавити 
стручне припреме из члана 11. овог правилника и здравствени преглед из члана 12. 
овог правилника. </p>
<p class="clan">Члан 21.</p>
<p>Због привременог повећања обима посла у представништву, 
министар може, на предлог шефа представништва или руководиоца надлежне 
организационе јединице Министарства, донети решење о премештају запосленог у 
представништво на период до шест месеци.</p>
<p>Пре доношења решења из претходног става, запослени мора 
обавити здравствени преглед из члана 12. овог правилника.</p>
<p>По овлашћењу министра, решење из става 1. овог члана може 
донети и генерални секретар министарства. </p>
<p class="clan">Члан 22.</p>
<p>Ако се радно место у представништву не може попунити 
премештајем запосленог из Министарства, спроводи се интерни конкурс на начин 
одређен законом којим се регулише положај државних службеника, осим ако законом 
или другим прописом није друкчије одређено. </p>
<p class="clan">Члан 23.</p>
<p>Овај правилник ступа на снагу осмог дана од дана 
објављивања у „Службеном гласнику Републике Србије”.</p>
<p class="auto-style2">Број 1172-1/12</p>
<p class="auto-style2">У Београду, 31. децембра 2008. године</p>
<p class="auto-style2">Министар,</p>
<p class="auto-style2"><strong>Вук Јеремић</strong>, с.р.</p>


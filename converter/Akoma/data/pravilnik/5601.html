


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style2 {
	color: #008000;
}
.auto-style3 {
	text-align: right;
	margin-top: 0;
}
.auto-style4 {
	text-align: center;
}
</style>


	<div class="story">
<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 37. став 5. Закона о трговини („Службени гласник РС”, бр. 53/10 и 10/13), </p>
				<p>Министар трговине, туризма и телекомуникација доноси </p>
				<p class="odluka-zakon">ПРАВИЛНИК</p>
				<p class="odluka-zakon">о евиденцији промета </p>
				<p class="auto-style4">"Службени гласник РС", бр. 99 од 2. децембра 
				2015, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></p>
				<p class="clan">Члан 1.</p>
				<p>Овим правилником уређује се садржина, облик, начин вођења и место чувања евиденције промета робе.</p>
				<p class="clan">Члан 2.</p>
				<p>Евиденција промета робе обухвата податке о набавци, продаји и продајној цени робе (у даљем тексту: Евиденција промета).</p>
				<p>Евиденцију промета чинe: Књига евиденције промета, Пријемни лист комисионе робе, Евиденција продате, исплаћене и враћене комисионе робе, Дневни извештај о пријему робе на комисиону продају од комитената физичких лица, Дневни извештај исплаћене и враћене робе комитентима-физичким лицима, Дневни пумпни извештај.</p>
				<p>Евиденцију промета воде правна лица и предузетници (у даљем тексту: трговац) који обављају:</p>
				<p>1) трговину на мало;</p>
				<p>2) трговину на великo, а пословне књиге не воде по принципу двојног књиговодства;</p>
				<p>3) комисионе услуге;</p>
				<p>4) откуп пољопривредних производа и домаћих животиња на откупном месту. </p>
				<p class="clan">Члан 3.</p>
				<p>Књига евиденције промета води се на обрасцу КЕП који је одштампан уз овај правилник и чини његов саставни део (у даљем тексту: Књига евиденције).</p>
				<p>Књига евиденције садржи колоне у које се уписују подаци о:</p>
				<p>1) редном броју евидентиране промене;</p>
				<p>2) датуму евидентирања промене;</p>
				<p>3) опису евидентиране промене;</p>
				<p>4) износу задужења;</p>
				<p>5) износу раздужења.</p>
				<p>Књига евиденције води се посебно за свако велепродајно место, продајни објекат и друго продајно место на којем се обавља трговина на мало, пружају комисионе услуге и врши откуп пољопривредних производа и домаћих животиња.</p>
				<p>Трговац који у оквиру продајног објекта има више пословних јединица или одељења, може да води посебно Књигу евиденције за сваку пословну јединицу или одељење, у складу са овим правилником.</p>
				<p>Трговац који обавља трговину на мало ван продајног објекта Књигу евиденције води на нивоу целокупног свог промета у трговини ван продајног објекта.</p>
				<p class="clan">Члан 4.</p>
				<p>Пријемни лист комисионе робе води се на обрасцу ПКР који је одштампан уз овај правилник и чини његов саставни део (у даљем тексту: образац ПКР).</p>
				<p>Образац ПКР садржи: податке о комисионару (пословно име), место пословања где се налази продајни простор комисионара за који се води евиденција о пријему робе од комитената и општину у којој се то место налази; датум и број пријемног листа комисионе робе; број обрасца КРИ за комитента физичко лице; редни број из Књиге евиденције; редни број робе коју је комисионар предао комитенту; назив робе; датум пријема робе; јединицу мере за робу која је примљена у комисиону продају (килограм, метар, комад и др); количину примљене робе; вредност која припада комитенту по јединици производа без пореза на додату вредност (у даљем тексту: ПДВ); укупну вредност која припада комитенту без ПДВ; износ који од вредности продате робе припада комисионару (комисиона провизија – додата вредност); обрачунати ПДВ; продајну вредност робе; цену по јединици производа са ПДВ; пословно име и седиште комитента правног лица или предузетника, односно име и презиме и потпис комитента физичког лица, адресу становања и број телефона комитента; број личне карте; порески идентификациони број (у даљем тексту: ПИБ) комитента; печат и потпис комисионара.</p>
				<p>Образац ПКР води се посебно за сваког комитента, нумерише се хронолошким редом, попуњава се у два примерка од којих се један примерак уручује комитенту, а у горњем десном углу обрасца уписује се број под којим је извршио евидентирање у Евиденцији промета, а за комитента – физичко лице и број одговарајућег обрасца КРИ. Редни број под којим је образац ПКР евидентиран у Књизи евиденције комисионар истиче са продајном ценом на роби.</p>
				<p class="clan">Члан 5.</p>
				<p>Евиденција продате, исплаћене и враћене комисионе робе води се на Обрасцу ПКР-1 који је одштампан уз овај правилник и чини његов саставни део (у даљем тексту: образац ПКР-1).</p>
				<p>Образац ПКР-1 садржи: редни број из Књиге евиденције, број евиденције продате, исплаћене и враћене комисионе робе; редни број; назив робе; број Обрасца ПКР којим је примљена роба; датум и износ исплаћен комитенту; датум, количину и вредност са провизијом и ПДВ враћене робе; потпис комитента; пословно име комитента правног лица, или предузетника, односно име и презиме и потпис комитента физичког лица, адресу становања и број телефона комитента; број личне карте; ПИБ комитента; печат и потпис &nbsp;комисионара.</p>
				<p>Образац ПКР-1 води се посебно за сваког комитента, нумерише се хронолошки, попуњава се у два примерка од којих се један уручује комитенту, а у горњем десном углу уписује се редни број под којим је евидентирано раздужење кроз Књигу евиденције у вези са предметном робом. </p>
				<p class="clan">Члан 6.</p>
				<p>Дневни извештај о пријему робе на комисиону продају од комитената физичких лица води се на обрасцу КРИ који је одштампан уз овај правилник и чини његов саставни део (у даљем тексту: образац КРИ).</p>
				<p>Образац КРИ садржи: податке о комисионару (пословно име), место пословања где се налази продајни простор комисионара за који се води евиденција о пријему робе од комитената физичких лица и општину у којој се то место налази; датум и број дневног извештаја о пријему робе на комисиону продају од комитената – физичких лица; редни број, име и презиме комитента, адресу становања и број телефона комитента; број личне карте; ПИБ комитента; врсту робе и јединицу мере; количину робе примљене на дан сачињавања извештаја, вредност те робе која припада комитенту без ПДВ (посебно за робу из увоза на основу доказа о плаћеној царини и за осталу робу на основу одговарајућег доказа о пореклу), укупну вредност која припада комитенту без ПДВ по основу примљене робе у текућој години до дана који претходи дану сачињавања извештаја, везу са претходним КРИ обрасцима који садрже податке о претходном пријему робе на комисиону продају од истог комитента физичког лица у текућој години (број обрасца КРИ/редни број комитента); опис, број и датум доказа о пореклу робе (фискални исечак, односно фискални рачун, доказ о плаћеној царини, други доказ који садржи податке о пореклу и својствима производа ради информисања потрошача у смислу прописа о безбедности производа и заштити потрошача); збир износа у колонама које садрже податке о вредности које припадају свим комитентима – физичким лицима од којих се прима роба на комисиону продају у току дана за који се сачињава извештај, име и презиме, потпис и број телефона лица које је извршило евидентирање; печат и потпис комисионара.</p>
				<p>Податке из Обрасца КРИ о комитенту – физичком лицу, пореклу производа примљених на комисиону продају од комитената физичких лица и друге податке за информисање потрошача у смислу прописа о безбедности производа и заштити потрошача, комисионар наводи на декларацији производа. Образац КРИ се попуњава у једном примерку и нумерише се хронолошким редом. </p>
				<p class="clan">Члан 7.</p>
				<p>Дневни извештај исплаћене и враћене робе комитентима – физичким лицима води се на обрасцу КРИ-1 који је одштампан уз овај правилник и чини његов саставни део (у даљем тексту: образац КРИ-1).</p>
				<p>Образац КРИ-1 садржи: податке о комисионару (пословно име), место пословања где се налази продајни простор комисионара за који се води евиденција исплаћене и враћене робе комитентима-физичким лицима и општину у којој се место пословања налази; датум и број дневног извештаја исплаћене и враћене робе комитентима физичким лицима; редни број, име и презиме комитента, адресу становања и број телефона комитента; број личне карте, ПИБ комитента; врсту робе и јединицу мере; количину продате, односно враћене робе; вредност робе која се враћа комитенту на дан сачињавања извештаја; потпис комитента; укупну вредност робе која је враћена комитенту у текућој години до дана који претходи дану сачињавања извештаја; износ исплаћен са рачуна комисионара на рачун комитента на дан сачињавања извештаја; доказ о исплати преко рачуна; везу са претходним обрасцима КРИ-1 који садрже податке о претходно враћеној и/или исплаћеној роби истом комитенту – физичком лицу у текућој години (број обрасца КРИ-1/редни број комитента); збир износа у колонама које садрже податке о вредности враћене робе, односно исплаћеним износима комитентима – физичким лицима за продату робу, име и презиме, потпис и број телефона лица које је извршило евидентирање, печат и потпис комисионара. </p>
				<p>Образац КРИ-1 се попуњава у једном примерку и нумерише се хронолошким редом. </p>
				<p class="clan">Члан 8.</p>
				<p>Дневни пумпни извештај води се на обрасцу ДПИ који је одштампан уз овај правилник и чини његов саставни део (у даљем тексту: образац ДПИ).</p>
				<p>Образац ДПИ садржи: пословно име трговца, број дневног пумпног извештаја, делатност енергетског субјекта, датум сачињавања извештаја, број резервоара, врсту течног горива, стање залиха од претходног дана, улаз горива у току дана, укупне количине горива у резервоару, излаз горива источеног преко справе за мерење течних горива или мерних инсталација за истакање течних горива из резервоара (фабрички број справе за мерење течних горива, стање бројчаника на почетку и крају дана, источена количина преко бројчаника) стање залиха на крају дана обрачунато на 15°C према врстама горива и по резервоарима, температурне разлике и источено-враћено гориво у резервоар приликом оверавања.</p>
				<p>Образац ДПИ води се хронолошки и у горњи десни угао уписује се број из Књиге евиденције под којим је уписано раздужење за источено гориво евидентирано у том обрасцу. </p>
				<p class="clan">Члан 9.</p>
				<p>Трговац који обавља трговину ван продајног објекта пријављује место на којем се води Књига евиденције министарству надлежном за послове трговине.</p>
				<p>Пријава се врши на посебном обрасцу за пријаву места на којем се води Књига евиденције.</p>
				<p>Образац садржи:</p>
				<p>1) пословно име и адресу трговца;</p>
				<p>2) адресу на којој се води Књига евиденције,</p>
				<p>3) датум почетка обављања трговине ван продајног објекта,</p>
				<p>4) име и презиме, број телефона и адресу електронске поште контакт особе.</p>
				<p>Образац за пријаву места на којем се води Књига евиденција је одштампан уз овај правилник и чини његов саставни део.</p>
				<p>Трговац пријављује министарству надлежном за послове трговине сваку промену података из става 3. овог правилника. </p>
				<p class="clan">Члан 10. </p>
				<p>Књига евиденције се води у писаном облику, ручно или електронски, тако да омогућава увид и контролу промета.</p>
				<p>Трговац нумерише странице Књиге евиденције, врши сабирање износа на свакој страни и тако добијени износ преноси на следећу страну, као донос са претходне стране.</p>
				<p>Када се Књига евиденције води електронски, ради доступности евиденције надлежним контролним органима, на њихов захтев, врши се штампање података. </p>
				<p class="clan">Члан 11.</p>
				<p>У Књигу евиденције уносе се подаци о пословним променама у вези са прометом робе (набавка, продаја, повраћај, отпис, расход, мањак, промена цена итд) најкасније наредног дана за претходни дан. </p>
				<p>Примљена роба ставља се у промет после евидентирања у Књизи евиденције.</p>
				<p>Изузетно од става 2. овог члана, дневна штампа, пастеризовано млеко и основне врсте хлеба (хлеб за дневну потрошњу), могу се ставити у промет по калкулисаним ценама у складу са законом и другим прописом, пре евидентирања задужења, с тим да се евидентирање задужења изврши најкасније наредног дана за претходни дан.</p>
				<p>Евидентирање продајних подстицаја код којих трговац не зна унапред врсту и количину робе за коју ће потрошачи искористити продајни подстицај („трећи артикал за 1 динар”, „доносиоцу летка попуст 20%” и сл.) може се вршити и наредног дана за претходни дан.</p>
				<p class="clan">Члан 12.</p>
				<p>Евидентирање у Књизи евиденције врши се на основу веродостојних исправа (фактура, царинска исправа, доставница, отпремница, фактура – отпремница, интерна преносница, пријемница, дневни извештај фискалне касе, односно фискални документ, записник, пописна листа, реверс, исправа о откупу, потврда и др).</p>
				<p>Трговац – комисионар поред исправа из става 1. овог члана евидентирање у Књизи евиденције врши и на основу Образаца ПКР, ПКР-1, КРИ и КРИ-1.</p>
				<p>Исправа која прати робу и на основу које се води евиденција је у оригиналу или копији, односно у писаном или електронском облику.</p>
				<p>Исправе које прате робу садрже следеће податке: број и датум исправе, пословно име, адресу и ПИБ испоручиоца, примаоца и превозника (уколико га има), место и адресу објекта из кога се испоручује, име, презиме и потпис одговорних лица испоручиоца, примаоца и превозника, назив робе и количину. </p>
				<p>Исправе на основу којих се врши евидентирање у Књизи евиденције поред наведених података садрже и јединичну цену и вредност робе. </p>
				<p class="clan">Члан 13.</p>
				<p>Подаци садржани у обрасцима ПКР и ПКР-1 усклађују се са подацима садржаним у обрасцима КРИ и КРИ-1.</p>
				<p class="clan">Члан 14.</p>
				<p>Књига евиденције води се ажурно, уредно и тачно, на начин који не дозвољава брисање унетих података, по хронолошком реду.</p>
				<p>За уредно и ажурно вођење Књиге евиденције на начин прописан овим правилником и за обезбеђење њене доступности одговорно је лице које се задужује робом: рачунополагач, односно предузетник.</p>
				<p class="clan">Члан 15.</p>
				<p>Образац Књига евиденције чини пет колона означених бројевима од 1 до 5. </p>
				<p>У колону број 1. уписује се редни број сваког појединачног евидентирања. Редни број се уписује на евидентираној исправи из члана 12. ст. 1. и 2. овог правилника, које се одлажу по редоследу.</p>
				<p>У колону број 2. уписује се датум евидентирања (дан и месец).</p>
				<p>У колони број 3. описује се евидентирана промена: назив, број и датум документа, а при евидентирању набавке робе пословно име добављача, односно име и пребивалиште добављача.</p>
				<p>У колону број 4. уписује се задужење трговца у том објекту, односно продајном месту и то за трговину на мало по малопродајним ценама (цене са ПДВ), а за трговину на велико, по великопродајним ценама, на следећи начин:</p>
				<p>1) трговац уписује вредност задужења на основу калкулације цене која је основ за евидентирање набављене робе за трговину на мало и трговину на велико и сачињава се на основу прописаних исправа о набавци робе (фактура, отпремница, фактура – отпремница, доставница, интерна преносница, пријемница или друга одговарајућа исправа за робу) које садрже следеће елементе: пословно име трговца, назив и адресу продајног места, ПИБ трговца, редни број, трговачки назив робе, јединицу мере, количину, набавну цену по јединици мере, вредност робе по фактури добављача, разлику у цени (маржа), продајну вредност робе без ПДВ, ПДВ, продајну вредност робе са обрачунатим ПДВ и продајну цену робе по јединици мере;</p>
				<p>2) трговац уписује вредност задужења на основу интерно пренете робе као прималац робе, а код издаваоца се евидентира као сторно, при чему вредности не морају бити идентичне (због зависних трошкова преноса робе);</p>
				<p>3) трговац – комисионар уписује вредност примљене робе по својим продајним ценама (са ПДВ и провизијом), а на основу прописаног документа о пријему робе – образаца ПКР и КРИ, уз које се прилажу исправе о усаглашености, уколико је могуће и исправе о набавци робе када се роба прима у комисиону продају од стране правног лица или предузетника, односно доказ о пореклу робе када се роба прима у комисиону продају од стране комитента физичког лица (фискални исечак, односно фискални рачун, доказ о плаћеној царини, други доказ који садржи податке ради информисања потрошача о пореклу и другим својствима производима у смислу прописа о безбедности производа и заштити потрошача). Ако се роба враћа комитенту, комисионар врши сторнирање црвеним сторном, а приликом сабирања износ црвеног сторна се одузима од укупног збира;</p>
				<p>4) трговац који врши откуп пољопривредних производа и домаћих животиња уписује износ са исправе издате, у складу са прописом којим се уређују минимални технички услови за трговину на откупном месту, пољопривредном произвођачу приликом примопредаје пољопривредних производа и домаћих животиња са обрачунатим ПДВ; </p>
				<p>5) трговац уписује и податке о: промени цене робе услед нивелације, промени стопе ПДВ, враћању, отпису робе услед крађе и више силе, мањку по одлуци трговца или расходу робе (кало, растур, лом и квар и др). Евидентирање у случају промене цене робе врши се на основу пописа или података из пословних књига, а у случају враћања, отписа, мањка по одлуци трговца, или расхода робе – на основу одговарајуће рачуноводствене и друге исправе (записник oвлашћеног службеног лица министарства надлежног за унутрашње послове, акт осигуравајућег друштва и сл.). На основу извршеног пописа или података из пословних књига, за износ којим се увећава вредност робе, врши се евидентирање као и при набавци робе, а у случају смањења вредности робе врши се сторнирање црвеним сторном (исписивање износа који се заокружује). Приликом сабирања износ црвеног сторна одузима се од укупног збира.</p>
				<p>У колону број 5. уписује се раздужење објекта-продајног места по основу промета робе који се у њему врши:</p>
				<p>1) трговац и трговац – комисионар уписује износ дневног промета за продату робу на основу износа евидентираног преко фискалне касе, фискалних рачуна, фактура и других законом прописаних докумената;</p>
				<p>2) трговац који врши откуп пољопривредних производа и домаћих животиња уписује раздужење на основу документа о продатим, односно отпремљеним пољопривредним производима и домаћим животињама (фактура, отпремница, фактура – отпремница, интерна преносница, доставница);</p>
				<p>3) трговац уписује и податке у случају повраћаја робе услед раскида, односно одустанка од уговора о продаји, евидентирањем смањења раздужења робе црвеним сторном (исписивање износа који се заокружује). Приликом сабирања износ црвеног сторна одузима се од укупног збира.</p>
				<p class="clan">Члан 16.</p>
				<p>За робу на залихама врши се попис робе сходно пореским прописима и прописима о рачуноводству.</p>
				<p>Стање утврђено у смислу става 1. овог члана упоређује се са стањем које се добија салдирањем колона бр. 4. и 5. у Књизи евиденције. Ако постоји разлика, евидентира се у Књизи евиденције, и то: вишак у колону задужења, а мањак у колону раздужења.</p>
				<p class="clan">Члан 17.</p>
				<p>После извршених евидентирања за протеклу годину, врши се закључивање Књиге евиденције. </p>
				<p>Крајњи салдо представља вредност робе која се преноси као почетно стање у наредну годину.</p>
				<p>Закључивање које се води ручно врши се на последњој страни последњих евидентирања за протеклу пословну годину и оверава потписом рачунополагача, односно предузетника.</p>
				<p>Ако се евиденција води у електронском облику закључивање се врши штампањем почетне стране и крајњег салда, који се оверава потписом рачунополагача, односно предузетника.</p>
				<p class="clan">Члан 18.</p>
				<p>Књига евиденције која се води електронски на крају пословне године штити се на начин да није могућа измена листова или делова евиденције и да се може у сваком тренутку одштампати.</p>
				<p class="clan">Члан 19.</p>
				<p>Евиденција промета робе и документација на основу које су вршена евидентирања чува се на начин, на месту и у року у којем се чувају помоћне књиге у складу са прописима о рачуноводству.</p>
				<p class="clan">Члан 20.</p>
				<p>Даном почетка примене овог правилника престаје да важи Правилник о евиденцији промета робе и услуга („Службени гласник РС”, бр. 45/96, 48/96, 9/97, 6/99, 109/09 и 7/10).</p>
				<p class="clan">Члан 21.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. jануара 2016. године.</p>
				<p class="potpis">Број 110-00-0079/2015-03</p>
				<p class="auto-style3">У Београду, 26. новембра 2015. године</p>
				<p class="auto-style3">Министар,</p>
				<p class="auto-style3"><span class="bold">Расим Љајић,</span> с.р.</p>
				<p class="clan" style="text-align: right">Прилози</p>
		<p>&nbsp;</p>
		<p><em>НАПОМЕНА ИЗДАВАЧА: Престају да важе одредбе Правилника у 
		обрасцима, у делу у ком се установљава обавеза употребе печата у 
		пословању друштава и предузетника, даном почетка примене члана 160. 
		Закона о изменама и допунама Закона о привредним друштвима („Службени 
		гласник РС“, број 44/2018), односно 1. октобра 2018. године (види члан 
		160. Закона – 44/2018-27).</em></p>
		<p>&nbsp;</p>
				<p><a href="http://www.pravno-informacioni-sistem.rs/SlGlasnikPortal/prilozi/kep.html&amp;doctype=reg&amp;abc=cba&amp;eli=true&amp;eliActId=426366&amp;regactid=426366" target="_blank">
				<span class="auto-style2">Образац КЕП - Књига евиденције промета</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/pkr.html&amp;doctype=reg&amp;abc=cba&amp;eli=true&amp;eliActId=426366&amp;regactid=426366" target="_blank">
				<span class="auto-style2">Образац ПКР&nbsp; - Пријемни лист 
				комисионе робе </span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/pkr_1.html&amp;doctype=reg&amp;abc=cba&amp;eli=true&amp;eliActId=426366&amp;regactid=426366" target="_blank">
				<span class="auto-style2">Образац ПКР-1&nbsp; - Евиденција 
				продате, исплаћене и враћене комисионе робе </span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/kri.html&amp;doctype=reg&amp;abc=cba&amp;eli=true&amp;eliActId=426366&amp;regactid=426366" target="_blank">
				<span class="auto-style2">Образац КРИ - Дневни извештај о 
				пријему робе на комисиону продају од комитената физичких лица
				</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/kri_1.html&amp;doctype=reg&amp;abc=cba&amp;eli=true&amp;eliActId=426366&amp;regactid=426366" target="_blank">
				<span class="auto-style2">Образац КРИ-1&nbsp; - Дневни извештај 
				исплаћене и враћене робе комитентима – физичким лицима </span>
				</a></p>
				<p><a href="http://www.pravno-informacioni-sistem.rs/SlGlasnikPortal/prilozi/dpi.html&amp;doctype=reg&amp;abc=cba&amp;eli=true&amp;eliActId=426366&amp;regactid=426366" target="_blank">
				<span class="auto-style2">Образац ДПИ&nbsp; - Дневни пумпни 
				извештај </span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/obrazac.html&amp;doctype=reg&amp;abc=cba&amp;eli=true&amp;eliActId=426366&amp;regactid=426366" target="_blank">
				<span class="auto-style2">Образац за пријаву места на којем се 
				води Књига евиденције промета</span></a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 31. став 6. Закона о подстицајима у пољопривреди и руралном развоју („Службени гласник РС”, број 10/13), 
	</p>
	<p>Министар пољопривреде, шумарства и водопривреде доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о условима, начину и обрасцимa захтева за остваривање права на регрес за трошкове складиштења пољопривредних производа у јавним складиштима</p>
	<p class="naslov" style="margin-top: 0"><span style="font-weight: 400">
	"Службени гласник РС", број 61 од 12. јула 2013.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником ближе се прописују услови, начин остваривања права на регрес за трошкове складиштења пољопривредних производа у јавним складиштима (у даљем тексту: право на регрес), као и обрасци захтева за остваривање права на регрес.</p>
	<p>Пољопривредни производи, у смислу овог правилника, су:</p>
	<p>1) пшеница, и то: А-1, А-2 и А-3 класе;</p>
	<p>2) кукуруз, и то: А и Б класе;</p>
	<p>3) малина, и то: роленд, полублок, блок и гриз категорије;</p>
	<p>4) купина, и то: конфитура, полублок, блок и гриз категорије;</p>
	<p>5) вишња, и то: са коштицом и без коштице категорије.</p>
	<p class="clan">Члан 2.</p>
	<p>Услови за остваривање права на регрес, које у складу са законом остварују правно лице, предузетник и физичко лице – носилац комерцијалног породичног пољопривредног газдинства, су услови прописани законом којим се уређују подстицаји у пољопривреди и руралном развоју, као и следећи услови:</p>
	<p>1) да је површине под пољопривредним производима пријавио у складу са законом којим се уређује пољопривреда и рурални развој;</p>
	<p>2) да је пољопривредне производе подигао из јавног складишта у периоду који не може бити дужи од годину дана пре подношења захтева за остваривање права на регрес.</p>
	<p>Лице из става 1. овог члана право на регрес остварује за пун месец од дана издавања робног записа, а најдуже за шест месеци од дана издавања робног записа у складу са законом којим се уређују јавна складишта за пољопривредне производе, у износу од 40% од трошкова складиштења за највише 2 000 тона ускладиштене пшенице и/или кукуруза, односно за највише 20 тона ускладиштене малине и/или купине и/или вишње.</p>
	<p class="clan">Члан 3.</p>
	<p>Захтев за остваривање права на регрес из члана 2. овог правилника подноси се једанпут годишње, у два примерка Министарству финансија и привреде – Управа за трезор (у даљем тексту: Управа) у периоду од 15. јула до 30. новембра текуће године, и то за пшеницу и кукуруз на Обрасцу 1 – Захтев за остваривање права на регрес за трошкове складиштења пшенице и кукуруза у јавним складиштима (у даљем тексту: Образац 1), а за малину, купину и вишњу на Обрасцу 2 – Захтев за остваривање права на регрес за трошкове складиштења малине, купине и вишње у јавним складиштима (у даљем тексту: Образац 2).</p>
	<p>Образац 1 и Образац 2 су одштампани уз овај правилник и чине његов саставни део. 
	</p>
	<p>Уз захтев из става 1. овог члана подноси се оригинал или оверена копија уговора о складиштењу, фактура за услуге складиштења, копија робног записа издатог у складу са законом којим се уређују јавна складишта за пољопривредне производе и копија отпремнице издате у складу са прописом којим се уређује евиденција промета робе и услуга.</p>
	<p class="clan">Члан 4.</p>
	<p>Испуњеност прописаних услова за остваривање права на регрес, упоређивање података из захтева са подацима из Регистра пољопривредних газдинстава, одобравање исплате и испостављање налога за пренос средстава на наменски рачун пољопривредног газдинства отворен код пословне банке врши Управа. 
	</p>
	<p>Пренос средстава на наменски рачун пољопривредног газдинства отворен код пословне банке врши се према редоследу подношења захтева из члана 3. овог правилника.</p>
	<p class="clan">Члан 5.</p>
	<p>Управа доставља податке о регресираној количини пољопривредних производа и исплаћеном износу средстава оствареном по основу права на регрес министарству надлежном за послове пољопривреде ради уписивања у Регистар подстицаја у пољопривреди и руралном развоју, у складу са законом којим се уређују подстицаји у пољопривреди и руралном развоју.</p>
	<p class="clan">Члан 6.</p>
	<p>Овај правилник ступа на снагу наредног дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="margin-top: 0">Број 110-00-78/2013-09</p>
	<p class="potpis" style="margin-top: 0">У Београду, 8. јула 2013. године </p>
	<p class="potpis" style="margin-top: 0">Министар, </p>
	<p class="potpis" style="margin-top: 0"><span class="bold">Горан Кнежевић, 
	</span>с.р.</p>
	<p class="potpis" style="margin-top: 0">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skladiste_Page_1_opt.jpeg&amp;doctype=reg&amp;abc=cba&amp;eli=true&amp;eliActId=418593&amp;regactid=418593" alt="skladiste_Page_1.tif"></p>
	<p align="center">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/skladiste_Page_2_opt.jpeg&amp;doctype=reg&amp;abc=cba&amp;eli=true&amp;eliActId=418593&amp;regactid=418593" alt="skladiste_Page_2.tif"></p>


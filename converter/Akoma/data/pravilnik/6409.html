


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 8. став 1. тачка 1), члана 23. и члана 53. став 9. Закона о електронским комуникацијама („Службени гласник РС”, бр. 44/10, 60/13 – УС и 62/14),</p>
				<p>Управни одбор Регулаторне агенције за електронске комуникације и поштанске услуге, на седници од 12. септембра 2014. године, донео је</p>
				<p class="naslov">&nbsp;</p>
				<p class="naslov">ПРАВИЛНИК</p>
				<p class="naslov" style="margin-top: 0">о садржини и начину пријаве уговора о међуповезивању на међународном нивоу</p>
				<p class="clan" style="margin-top: 0">"Службени гласник РС", број 104 од 1. октобра 
				2014.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником ближе се уређује садржина и начин пријаве закључених уговора о међуповезивању на међународном нивоу оператора јавних комуникационих мрежа, обавезе оператора јавних комуникационих мрежа у поступку издавања у закуп комуникационих капацитета који су повезани са мрежом оператора у другој држави, као и вођење регистра уговора о међуповезивању на међународном нивоу. </p>
				<p class="clan">Члан 2.</p>
				<p>Јавна комуникациона мрежа домаћег оператора може бити повезана са јавном комуникационом мрежом оператора из друге државе.</p>
				<p>Тачка повезивања може се налазити на територији Републике Србије, граничном прелазу или на територији друге државе.</p>
				<p>Технички и комерцијални услови међуповезивања из става 1. овог члана регулишу се уговором између два оператора.</p>
				<p>Домаћи оператор из става 3. овог члана је дужан да у року од 30 дана од дана закључења уговора пријави Регулаторној агенцији за електронске комуникације и поштанске услуге (у даљем тексту: Агенција) уговор о међуповезивању на међународном нивоу.</p>
				<p>Обавеза пријављивања уговора из претходног става не односи се на будуће измене и допуне истог, којима се не мењају подаци дефинисани одредбом члана 3. овог правилника.</p>
				<p>Под међуповезивањем на међународном нивоу подразумева се приступ остварен између оператора јавних комуникационих мрежа, којим се успоставља физичко и логичко повезивање јавне комуникационе мреже домаћег оператора и јавне комуникационе мреже оператора из друге државе, како би се корисницима услуга једног оператора омогућила комуникација са корисницима услуга другог оператора, односно приступ услугама које пружају домаћи оператор, други оператор или трећа лица која имају приступ мрежама.</p>
				<p class="clan">Члан 3.</p>
				<p>Оператор јавне комуникационе мреже који је закључио уговор о међуповезивању на међународном нивоу подноси пријаву Агенцији на Обрасцу ОМП, који садржи:</p>
				<p>1) назив, адресу и седиште оператора подносиоца пријаве;</p>
				<p>2) назив, адресу и седиште оператора из друге земље са којим је потписан уговор о међуповезивању на међународном нивоу;</p>
				<p>3) датум потписивања и број уговора;</p>
				<p>4) опис техничког решења међународног повезивања са кратким описом техничких карактеристика и начином повезивања: локација повезивања, врста опреме и начин повезивања – оптичка мрежа, радио-релејна веза (број појединачне дозволе за коришћење радио-фреквенција или изјашњење о евидентирању коришћења радио-фреквенција по режиму општег овлашћења) и др.;</p>
				<p>5) врсте електронских комуникационих услуга које ће се пружати преко повезаних јавних комуникационих мрежа.</p>
				<p class="clan">Члан 4.</p>
				<p>Попуњена пријава, оверена и потписана од овлашћеног лица оператора доставља се Агенцији у року из члана 2. став 3. овог правилника. Образац ОМП пријаве је одштампан уз овај правилник и чини његов саставни део и доступан је на Интернет страници Агенције.</p>
				<p class="clan">Члан 5.</p>
				<p>Агенција води ажуран регистар уговора о међуповезивању на међународном нивоу у складу са прописима који уређују област електронских комуникација. </p>
				<p>Регистар уговора о међуповезивању на међународном нивоу из става 1. овог члана садржи:</p>
				<p>1) назив, адресу и седиште домаћег и страног оператора чије су јавне комуникационе мреже повезане на међународном нивоу;</p>
				<p>2) податке о закљученом уговору о међуповезивању на међународном нивоу (датум потписивања и број уговора); </p>
				<p>3) локацију међуповезивања јавних комуникационих мрежа;</p>
				<p>4) начин повезивања (оптичка мрежа, радио-релејна веза и др.);</p>
				<p>5) врсте електронских комуникационих услуга које ће се пружати преко повезаних јавних комуникационих мрежа;</p>
				<p>6) период на који је издата појединачна дозвола за коришћење радио-фреквенција у случају када је међуповезивање реализовано радио-релејном везом;</p>
				<p>7) податке о домаћим операторима који користе изнајмљене ресурсе јавне комуникационе мреже у циљу међуповезивања на међународном нивоу и податке о изнајмљеним ресурсима.</p>
				<p>Регистар уговора о међуповезивању на међународном нивоу, са могућношћу свеобухватног претраживања, објављује се на Интернет страници Агенције. </p>
				<p class="clan">Члан 6.</p>
				<p>Домаћи оператори јавних комуникационих мрежа, који су закључили уговор о међуповезивању на међународном нивоу, а у случају изнајмљивања ресурса јавне комуникационе мреже другим домаћим операторима у циљу међуповезивања на међународном нивоу, дужни су да о томе обавесте Агенцију ради евидентирања у регистру из члана 5. овог правилника.</p>
				<p>Обавештење из става 1. овог члана садржи основне податке о оператору који изнајмљује ресурсе јавне комуникационе мреже, и то: назив, адресу и седиште, датум закључења уговора о закупу, податке о изнајмљеним ресурсима, као и врсту електронске комуникационе услуге коју пружа.</p>
				<p class="clan">Члан 7.</p>
				<p>Одобрења за међународно повезивање издата операторима до дана ступања на снагу овог правилника остају и даље на снази. </p>
				<p>Агенција ће у року од 60 дана од дана ступања на снагу овог правилника формирати регистар уговора о међуповезивању на међународном нивоу и ажурирати га и са важећим одобрењима за међународно повезивање.</p>
				<p class="clan">Члан 8.</p>
				<p>Даном ступања на снагу овог правилника престаје да важи Правилник о условима и поступку издавања одобрења јавном телекомуникационом оператору за повезивање домаће телекомуникационе мреже са телекомуникационом мрежом друге државе („Службени гласник РС”, број 94/08).</p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 1-01-3400-2/14 </p>
				<p class="potpis">У Београду, 12. септембра 2014. године</p>
				<p class="potpis">Председник Управног одбора,</p>
				<p class="potpis">проф. др <span class="bold">Јован Радуновић, </span>с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/z-02_opt.jpeg&amp;doctype=reg&amp;abc=cba&amp;eli=true&amp;eliActId=419458&amp;regactid=419458" alt="z-02.tiff"></p>
	</div>


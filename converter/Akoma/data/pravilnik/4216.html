


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
.auto-style3 {
	text-align: left;
	margin-top: 0;
}
.auto-style4 {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 38. став 2. Закона о транспорту опасног терета („Службени гласник РС”, број 88/10), </p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">&nbsp;&nbsp;</p>
				<p class="naslov">ПРАВИЛНИК</p>
				<p class="naslov" style="margin-top: 0">о начину транспорта опасног терета у друмском саобраћају </p>
				<p class="clan" style="margin-top: 0">"Службени гласник РС", број 125 од 14. 
				новембра 2014.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописује се начин транспорта опасног терета у друмском саобраћају.</p>
				<p class="clan">Члан 2.</p>
				<p>Транспорт опасног терета у друмском саобраћају започиње предузимањем мера и радњи за обезбеђења терета предвиђених стандардима SRPS EN 12195-1:2012 и EN ISO 12100-2 и прописима којима се уређује обезбеђење терета на возилу.</p>
				<p class="clan">Члан 3.</p>
				<p>Опасан терет у друмском саобраћају транспортује се у одговарајућој амбалажи и обезбеђује се у складу са стандардом SRPS EN 12195-1:2012.</p>
				<p>У случају да се стандард из става 1. овог члана не може применити на транспорт одређеног опасног терета, обезбеђење тог терета врши се у складу са стандардом EN ISO 12100-2.</p>
				<p>Обезбеђење опасног терета у друмском саобраћају врши се димензионисањем оптерећења које трпи опрема за обезбеђење терета у транспорту. </p>
				<p>Обезбеђење опасног терета у смислу овог правилника је свако физичко учвршћивање којим се спречава покретање комада за отпрему или амбалаже са опасним теретом.</p>
				<p class="clan">Члан 4.</p>
				<p>Приликом предаје опасног терета на транспорт, пошиљалац проверава испуњеност услова за транспорт према Контролној листи возача датој у Прилогу , која је одштампана уз овај правилник и чини његов саставни део. </p>
				<p>Пошиљалац опасног терета класе 7, пре предаје на транспорт, мери дозу зрачења на површини амбалаже. </p>
				<p class="clan">Члан 5.</p>
				<p>За транспорт опасног терета са повећаним безбедносним ризицима, у смислу чланa 2. став 2. Закона о транспорту опасног терета (у даљем тексту: Закон), предузимају се мере прописане у члану 33. Закона.</p>
				<p class="clan">Члан 6.</p>
				<p>Радње у транспорту опасног терета пре, односно након превоза опасног терета, као што су утовар, претовар и истовар, врше се на местима која за то испуњавају посебне услове у складу са Законом и подзаконским актима донетим на основу Закона.</p>
				<p>Возило које је искључено из саобраћаја, спроводи се под полицијском пратњом до места за утовар, истовар односно претовар, сходно пропису из члана 48. став 1. Закона.</p>
				<p class="clan">Члан 7.</p>
				<p>Приликом транспорта опасног терета у боци за течни нафтни гас (ТНГ), боца се обезбеђује од померања стављањем у усправан положај, бочним фиксирањем у горњој и доњој зони опремом за обезбеђење.</p>
				<p class="clan">Члан 8.</p>
				<p>Возило које је у отказу, а при том обележено и означено у складу са Европским споразумом о међународном друмском транспорту опасног терета – АДР 2013 (Анекси А и Б) („Службени гласник РС – Међународни уговори”, бр. 14/13 и 2/14 – исправка) не вуче се.</p>
				<p>Изузетно, у случају када је неисправност на возилу настала у току транспорта опасног терета, возило се може вући само до најближег места погодног за претовар, сходно пропису из члана 48. став 1. Закона. </p>
				<p>Возило из става 2. овог члана може се вући помоћу круте везе (руде), ослањањем или вешањем возила о вучно возило, уз поштовање ограничења и на начин прописан законом који уређује безбедност саобраћаја на путевима.</p>
				<p class="clan">Члан 9.</p>
				<p>Транспорт опасног терета у условима отежаног одвијања саобраћаја услед смањене видљивости испод 100 m, засићеног саобраћајног тока на деоницама дужим од 5 km, смањене брзине саобраћајног тока на мање од 30 km/h, појаве дужег прекида саобраћаја услед саобраћајних незгода или блокаде путева, обавља се уз примену мера смањења брзине кретања и видног означавања возила ротационим светлом на начин прописан законом којим се уређује безбедност саобраћаја на путевима.</p>
				<p>У условима отежаног одвијања саобраћаја услед клизавог коловоза, снежног покривача, одрона, клизишта и поплава, возило се зауставља и паркира на првом подесном безбедном месту, и означава у циљу упозорења других учесника на опасност, на начин прописан законом који уређује безбедност саобраћаја на путевима. </p>
				<p>У условима отежаног одвијања саобраћаја услед високих атмосферских температура преко 35ºC у хладу, транспорт опасног терета се не започиње, односно благовремено се окончава пре него што спољна температура достигне наведену вредност.</p>
				<p class="clan">Члан 10.</p>
				<p>У условима непредвиђеног заустављања возила, место заустављања возила обезбеђује се постављањем знака упозорења на минималном растојању од 150 m у правцу кретања, односно на растојању од 150 m од почетка или краја кривине, на начин којим се видно упозоравају остали учесници у саобраћају, не угрожавајући при том одвијање саобраћаја, на начин прописан законом који уређује безбедност саобраћаја на путевима.</p>
				<p class="clan">Члан 11.</p>
				<p>У току транспорта опасног терета возило има једну приколицу односно, полуприколицу.</p>
				<p class="clan">Члан 12.</p>
				<p>У току транспорта опасног терета, возило се креће брзином до 90 km/h на државним путевима I реда, односно брзином до 70 km/h на државним путевима II реда и општинским путевима и улицама.</p>
				<p class="clan">Члан 13.</p>
				<p>Транспорт опасног терета не обавља се на путевима, односно на делу пута на коме је саобраћајном сигнализацијом забрањен транспорт опасног терета.</p>
				<p class="clan">Члан 14.</p>
				<p>У возилу којим се обавља транспорт опасног терета налази се:</p>
				<p>1) уговор о превозу (товарни лист, односно CMR);</p>
				<p>2) писано упутство о посебним мерама безбедности у транспорту опасног терета; </p>
				<p>3) одобрење за транспорт опасног терета издато у складу са Законом;</p>
				<p>4) попуњена Контролна листа возача. </p>
				<p class="clan">Члан 15.</p>
				<p>Даном ступања на снагу овог правилника, престаје да важи Правилник о начину превоза опасних материја у друмском саобраћају („Службени лист СФРЈ”, број 82/90).</p>
				<p class="clan">Члан 16.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="auto-style1">Број 011-00-00015/2014-01</p>
				<p class="auto-style1">У Београду, 24. октобра 2014. године </p>
				<p class="auto-style1">Министар, </p>
				<p class="auto-style1">проф. др <span class="bold">Зорана Михајловић, </span>с.р. </p>
				<p class="auto-style1">&nbsp;</p>
				<p class="auto-style3">
				<a href="http://www.pravno-informacioni-sistem.rs/SlGlasnikPortal/prilozi/prilog.html&amp;doctype=reg&amp;abc=cba&amp;eli=true&amp;eliActId=419596&amp;regactid=419596" target="_blank">
				<span class="auto-style4">Прилог - Контролна листа возача</span></a></p>
	</div>


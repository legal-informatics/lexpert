


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="redakcijskipreciscentekst">
		Редакцијски пречишћен текст</div>
	<p class="viza" style="margin-top: 0">&nbsp;</p>
	<p class="viza" style="margin-top: 0">&nbsp;</p>
	<p class="viza" style="margin-top: 0">&nbsp;</p>
	<p class="viza" style="margin-top: 0">&nbsp;</p>
	<p class="viza" style="margin-top: 0">На основу члана 177. став 1. и члана 237. тачка 3) Закона о ваздушном саобраћају („Службени гласник РС”, број 73/10),</p>
	<p style="margin-top: 0">Управни одбор Директората цивилног ваздухопловства Републике Србије доноси</p>
<p class="odluka-zakon" style="margin-top: 0; margin-bottom: 0">&nbsp;</p>
<p class="odluka-zakon" style="margin-top: 0; margin-bottom: 0">&nbsp;</p>
<p class="odluka-zakon" style="margin-top: 0; margin-bottom: 0">ПРАВИЛНИК</p>
<p class="naslov" style="margin-top: 0">о дозволама за одржавање балона и ваздушних бродова</p>
	<p class="naslov" style="margin-top: 0"><span style="font-weight: 400">"<span lang="sr">Службени гласник РС", бр</span>.<span lang="sr"> 32 од 13. маја 2011</span>, </span>
	<span lang="sr" style="font-weight: 400">23 од 28. марта 2012.</span></p>
<p class="naslov" style="margin-top: 0">&nbsp;</p>
<p class="naslov" style="margin-top: 0">&nbsp;</p>
<p class="bold" style="margin-top: 0">Предмет правилника</p>
	<p class="bold" style="margin-top: 0">&nbsp;</p>
<p class="clan" style="margin-top: 0">Члан 1.</p>
	<p style="margin-top: 0">Овим правилником се утврђују услови, поступак стицања и важење дозволе за одржавање балона и ваздушних бродова, категорије и овлашћења која се уписују у ту дозволу, послови које ималац те дозволе може да обавља, услови за признавање те дозволе када је она стечена у иностранству, као и садржај и изглед дозволе.</p>
	<p class="bold" style="margin-top: 0">&nbsp;</p>
	<p class="bold" style="margin-top: 0">Значење израза</p>
	<p class="bold" style="margin-top: 0">&nbsp;</p>
	<p class="clan" style="margin-top: 0">Члан 2.</p>
	<p style="margin-top: 0">Поједини изрази употребљени у овом правилнику имају следећа значења:</p>
	<p style="margin-top: 0">1) ваздухоплов је свака направа са посадом која лети или се одржава у атмосфери услед реакције ваздуха, осим реакције ваздуха који се одбија од површине земље;</p>
	<p style="margin-top: 0">2) ваздухоплов лакши од ваздуха је сваки ваздухоплов који се одржава у ваздуху претежно услед сопствене пловности;</p>
	<p style="margin-top: 0">3) ваздушни брод је ваздухоплов лакши од ваздуха са сопственим погоном;</p>
	<p style="margin-top: 0">4) балон је ваздухоплов лакши од ваздуха без сопственог погона; </p>
	<p style="margin-top: 0">5) одржавање означава ремонт (генерална ревизија, општа поправка, обнова), поправку, проверу, замену, модификацију или отклањање квара балона и ваздушних бродова или компоненте или комбинацију свега тога, изузев претполетног прегледа;</p>
	<p style="margin-top: 0">6) претполетни преглед означава преглед који се обавља пре лета како би се утврдило да ли је балон односно ваздушни брод спреман за намеравани лет.</p>
	<p class="bold" style="margin-top: 0">&nbsp;</p>
	<p class="bold" style="margin-top: 0">Издавалац дозволе </p>
	<p class="bold" style="margin-top: 0">&nbsp;</p>
	<p class="clan" style="margin-top: 0">Члан 3.</p>
	<p style="margin-top: 0">Послове одржавања балона и ваздушних бродова може да обавља лице које поседује дозволу за одржавање балона и ваздушних бродова коју издаје Директорат цивилног ваздухопловства Републике Србије (у даљем тексту: Директорат), са уписаном одговарајућом категоријом и овлашћењем. 
	</p>
	<p class="bold" style="margin-top: 0">&nbsp;</p>
	<p class="bold" style="margin-top: 0">Услови за издавање дозволе </p>
	<p class="bold" style="margin-top: 0">&nbsp;</p>
	<p class="clan" style="margin-top: 0">Члан 4.</p>
	<p style="margin-top: 0">Директорат издаје дозволу за одржавање балона и ваздушних бродова лицу које испуњава следеће услове:</p>
	<p style="margin-top: 0">1) има навршених најмање 20 година живота;</p>
	<p style="margin-top: 0">2) има најмање средњу стручну спрему IV степена – технички смер;</p>
	<p style="margin-top: 0">3) има завршену обуку за одржавање балона, односно ваздушних бродова код произвођача или пројектанта балона, односно ваздушног брода или у центру за обуку који је за ту врсту обуке овлашћен од стране Директората или од ваздухопловних власти неке друге државе чланице Међународне организације цивилног ваздухопловства (ICAO);</p>
	<p style="margin-top: 0">4) има најмање две године практичног искуства у пословима одржавања балона, односно ваздушних бродова, од чега најмање шест месеци мора бити тзв. „недавно искуство”, тј. мора бити остварено у периоду од две године које претходе подношењу захтева за издавање дозволе;</p>
	<p style="margin-top: 0">5) има завршену теоријску обуку из предмета: Ваздухопловна регулатива и Људски фактор или положен испит пред Директоратом из тих предмета;</p>
	<p style="margin-top: 0">Теоријска обука из става 1. тачка 5) овог члана ће се признати ако је спроведена у организацији која је одобрена према пропису којим се уређује обезбеђивање континуиране пловидбености ваздухоплова и других ваздухопловних производа, делова и уређаја и о одобравању ваздухопловно-техничких организација и особља које се баве овим пословима, Анекс IV, Деo 147 (Part-147) или у центру за обуку који је одобрен од стране Директората, ваздухопловне власти неке друге државе чланице ICAO или неке међународне ваздухопловне организације;</p>
	<p style="margin-top: 0">Испит из става 1. тачка 5) овог члана ће се спровести према наставном програму који одређен за категорију Б1 прописом којим се уређује обезбеђивање континуиране пловидбености ваздухоплова и других ваздухопловних производа, делова и уређаја и о одобравању ваздухопловно-техничких организација и особља које се баве овим пословима, Анекс III, Деo 66 (Part-66).</p>
	<p style="margin-top: 0">Документација о искуству мора да садржи податке о природи искуства и периоду у ком је стечено и мора бити потписана од особе која те информације потврђује.</p>
	<p class="bold" style="margin-top: 0">&nbsp;</p>
	<p class="bold" style="margin-top: 0">Спровођење испита </p>
	<p class="bold" style="margin-top: 0">&nbsp;</p>
	<p class="clan" style="margin-top: 0">Члан 5.</p>
	<p style="margin-top: 0">Кандидат подноси Директорату пријаву за полагање испита из предмета: Ваздухопловна регулатива и Људски фактор.</p>
	<p style="margin-top: 0">Испит се спроводи пред комисијом коју решењем образује директор Директората, а која се састоји од председника и два члана комисије.</p>
	<p style="margin-top: 0">У решењу се одређује време полагања испита, с тим што се кандидату мора оставити најмање седам дана од дана пријема решења до дана полагања испита. 
	</p>
	<p style="margin-top: 0">Испит се спроводи писменим путем или на рачунару, уз коришћење тестова објективног типа са вишеструким избором одговора, при чему ће се сматрати да је кандидат положио испит уколико тест садржи најмање 75% тачних одговора.</p>
	<p style="margin-top: 0">Председник и чланови комисије су дужни да одмах по окончању испита сачине и потпишу извештај о одржаном испиту са оценом успеха кандидата „положио” или „није положио”.</p>
	<p style="margin-top: 0">Кандидат који не положи испит може поново полагати испит у року који не може бити краћи од месец дана, рачунајући од дана када је полагао испит.</p>
	<p class="bold" style="margin-top: 0">&nbsp;</p>
	<p class="bold" style="margin-top: 0">Категорије и овлашћења у дозволи</p>
	<p class="bold" style="margin-top: 0">&nbsp;</p>
	<p class="clan" style="margin-top: 0">Члан 6.</p>
	<p style="margin-top: 0">Кандидату који испуни услове за издавање дозволе прописане овим правилником Директорат издаје дозволу за одржавање балона и ваздушних бродова са уписаном категоријом – „Балон” или категоријом – „Ваздушни брод”.</p>
	<p style="margin-top: 0">Ималац дозволе са уписаном категоријом „Балон”, може имати два овлашћења:</p>
	<p style="margin-top: 0">1) „Топловаздушни балон” (АХ),</p>
	<p style="margin-top: 0">2) „Балон на гас” (АА).</p>
	<p style="margin-top: 0">Ималац дозволе са уписаном категоријом „Ваздушни брод”, може имати два овлашћења:</p>
	<p style="margin-top: 0">1) „Топловаздушни брод” (ВХ),</p>
	<p style="margin-top: 0">2) „Ваздушни брод на гас” (ВА).</p>
	<p style="margin-top: 0">Директорат ће уписати нову категорију, односно овлашћење имаоцу важеће дозволе за одржавање балона и ваздушних бродова који поднесе захтев за промену дозволе и доказе о испуњењу услова из члана 4. став 1. тачка 3) овог правилника.</p>
	<p style="margin-top: 0">Ималац дозволе може да обавља само оне послове за које има уписану категорију, односно овлашћење и приликом обављања послова одржавања је дужан да има код себе дозволу и личну карту или пасош којим доказује свој идентитет.</p>
	<p class="bold" style="margin-top: 0">&nbsp;</p>
	<p class="bold" style="margin-top: 0">Образац дозволе</p>
	<p class="bold" style="margin-top: 0">&nbsp;</p>
	<p class="clan" style="margin-top: 0">Члан 7.</p>
	<p style="margin-top: 0">Образац дозволе за одржавање балона и ваздушних бродова се штампа двојезично, на српском и енглеском језику, на хартији беле боје, димензија 14,9 cm х 11 cm, обострано.</p>
	<p style="margin-top: 0">Образац дозволе за одржавање балона и ваздушних бродова је дат у Прилогу 1. овог правилника.</p>
	<p style="margin-top: 0">Захтев за издавање и промену дозволе за одржавање балона и ваздушних бродова, као и пријавa за полагање испита се подносе на обрасцима чији изглед и садржај утврђује Директорат. 
	</p>
	<p style="margin-top: 0">Директорат издаје дупликат дозволе за одржавање балона и ваздушних бродова ако ималац дозволе изгуби дозволу или на други начин остане без ње, ако је дозвола толико оштећена да више није употребљива или ако ималац дозволе промени личне податке.</p>
	<p class="bold" style="margin-top: 0">&nbsp;</p>
	<p class="bold" style="margin-top: 0">Права имаоца дозволе</p>
	<p class="bold" style="margin-top: 0">&nbsp;</p>
	<p class="clan" style="margin-top: 0">Члан 8.</p>
	<p style="margin-top: 0">Ималац дозволе за одржавање балона и ваздушних бродова може да издаје уверења о спремности за употребу балона односно ваздушног брода после одржавања, годишњих провера и већих оправки које су посебно наведене у овлашћењу које је издао власник балона или ваздушног брода.</p>
	<p style="margin-top: 0">Право на издавање уверења о спремности за употребу, ималац дозволе за одржавање балона и ваздушних бродова не може користити:</p>
	<p style="margin-top: 0">1) ако у претходне две године није имао имао најмање шест месеци искуства у одржавању, сходно овлашћењима садржаним у дозволи;</p>
	<p style="margin-top: 0">2) ако није способан да на задовољавајућем нивоу чита, пише и комуницира на језику на коме су написане техничка документација и поступци неопходни за издавање уверења о спремности за употребу.</p>
	<p class="bold" style="margin-top: 0">&nbsp;</p>
	<p class="bold" style="margin-top: 0">Важење дозволе</p>
	<p class="bold" style="margin-top: 0">&nbsp;</p>
	<p class="clan" style="margin-top: 0">Члан 9.</p>
	<p style="margin-top: 0">Дозвола за одржавање балона и ваздушних бродова престаје да важи после истека две године од последњег издавања или промене, изузев ако ималац дозволе поднесе Директорату захтев за продужење рока њеног важења.</p>
	<p style="margin-top: 0">Директорат ће продужити рок важења дозволе за период од наредне две године ако утврди да су подаци у дозволи идентични са подацима у евиденцији Директората.</p>
	<p style="margin-top: 0">Престанком важења дозволе престају да важе и категорије и овлашћења које она садржи, као и право на издавање уверења о спремности за употребу.</p>
	<p class="bold" style="margin-top: 0">&nbsp;</p>
	<p class="bold" style="margin-top: 0">Признавање иностране дозволе</p>
	<p class="bold" style="margin-top: 0">&nbsp;</p>
	<p class="clan" style="margin-top: 0">Члан 10.</p>
	<p style="margin-top: 0">Директорат може признати дозволу за одржавање балона и ваздушних бродова која је стечена у иностранству, ако услови под којима је стечена та дозвола нису блажи од услова прописаних овим правилником, ако је дозвола важећа и ако кандидат положи пред комисијом Директората испит из предмета: Ваздухопловна регулатива и Људски фактор.</p>
	<p style="margin-top: 0">На писани захтев кандидата и у случајевима за које оцени да је то оправдано, Директорат може издати потврду о привременом прихватању иностране важеће дозволе за одржавање балона и ваздушних бродова (тзв. валидација).</p>
	<p style="margin-top: 0">Потврда из става 2. овог члана се издаје до рока важења наведеног у дозволи, али не дуже од шест месеци рачунајући од дана подношења захтева за валидацију. 
	</p>
	<p class="bold" style="margin-top: 0">&nbsp;</p>
	<p class="bold" style="margin-top: 0">Завршне одредбе</p>
	<p class="bold" style="margin-top: 0">&nbsp;</p>
	<p class="clan" style="margin-top: 0">Члан 11.</p>
	<p style="margin-top: 0">Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p class="potpis" style="margin-top: 0">&nbsp;</p>
	<p class="potpis" style="margin-top: 0">&nbsp;</p>
	<p class="potpis" style="margin-top: 0">Број 1/0-01-0003/2011-0006</p>
	<p class="potpis" style="margin-top: 0">У Београду, 14. априла 2011. године</p>
	<p class="potpis" style="margin-top: 0">Управни одбор</p>
	<p class="potpis" style="margin-top: 0">Председник, </p>
	<p class="potpis" style="margin-top: 0"><b>Милутин Мркоњић,</b> с.р.</p>
	<p class="potpis" style="margin-top: 0">&nbsp;</p>
	<p class="potpis" style="margin-top: 0; text-align:left">&nbsp;</p>
	<p class="potpis" style="margin-top: 0; text-align:left">&nbsp;</p>
	<p class="potpis" style="margin-top: 0; text-align:left">&nbsp;</p>
	<p class="potpis" style="margin-top: 0; text-align:center">
	<img border="0" src="http://www.pravno-informacioni-sistem.rs/SlGlasnikPortal/slike/dozvola-za-odrzavanje-_opt.jpg&amp;doctype=reg&amp;abc=cba&amp;eli=true&amp;eliActId=413675&amp;regactid=413675" width="444" height="692"><span style="font-size: 0.75rem; font-weight: 700">*</span></p>
	<p class="potpis" style="margin-top: 0; text-align:left">&nbsp;</p>
	<p class="potpis" style="margin-top: 0; text-align:left">
	<span style="font-size: 0.583333333333333rem">*Службени гласник РС, број 23/2012</span></p>
	<p class="potpis" style="margin-top: 0; text-align:left">&nbsp;</p>
	

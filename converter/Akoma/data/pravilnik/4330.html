

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 7. став 1. Закона о детективској делатности („Службени гласник РС”, бр. 104/13 и 87/18),</p>
			<p class="Basic-Paragraph">Министар унутрашњих послова доноси</p>
			<p class="odluka-zakon">ПРАВИЛНИК</p>
			<p class="odluka-zakon">о обуци, оспособљавању и стручном испиту за вршење детективских послова   </p>
			<p class="centar">"Службени гласник РС", број 27 од 12. априла 2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се програм и начин спровођења обуке и оспособљавања физичких лица за вршење детективских послова, као и начин  полагања стручног испита за детектива (у даљем тексту: стручни испит). </p>
			<p class="clan">Члан 2.</p>
			<p class="Basic-Paragraph">Обука физичког лица које жели да добије лиценцу за вршење детективских послова и полагање стручног испита за детектива (у даљем тексту: кандидат) спроводи се према Програму обуке за оспособљавање физичких лица за вршење детективских послова (Прилог 1), који је одштампан уз овај правилник и који чини његов саставни део.</p>
			<p class="Basic-Paragraph">Програм обуке из става 1. овог члана састоји се од више тема подељених по наставним јединицама – наставним часовима, које кандидату омогућавају стицање специфичних знања и вештина за вршење детективских послова.</p>
			<p class="clan">Члан 3.</p>
			<p class="Basic-Paragraph">Извођачи обуке морају да имају стечено високо образовање  на основним академским студијама у обиму од најмање 240 ЕСПБ бодова, мастер академским студијама, специјалистичким академским студијама, специјалистичким струковним студијама, односно на основним студијама у трајању од најмање четири године или специјалистичким студијама на факултету из области безбедности, правних или економских наука и најмање пет година радног искуства на полицијским пословима и пословима безбедности.</p>
			<p class="clan">Члан 4.</p>
			<p class="Basic-Paragraph">Физичко лице подноси пријаву за обуку Министарству унутрашњих послова (у даљем тексту: Министарство), преко полицијске управе по месту пребивалишта.</p>
			<p class="Basic-Paragraph">Пријава за обуку физичких лица за вршење детективских послова (Образац 1), одштампан је уз овај правилник и чини његов саставни део. </p>
			<p class="Basic-Paragraph">Уз пријаву за обуку кандидат прилаже доказ о уплати републичке административне таксе.</p>
			<p class="Basic-Paragraph">О термину и месту одржавања обуке Министарство обавештава пријављене кандидате, најкасније пет дана пре почетка обуке.</p>
			<p class="clan">Члан 5.</p>
			<p class="Basic-Paragraph">Ако је кандидат из оправданих разлога спречен да приступи обуци, дужан је да о томе обавести Министарство до почетка обуке и достави доказе о разлозима спречености, најкасније у року од три дана од дана када је обавестио Министарство.</p>
			<p class="Basic-Paragraph">Оправданим разлогом из става 1. овог члана сматра се смрт или тежа болест члана уже породице као и друге непредвиђене околности због којих кандидат не може да приступи обуци.</p>
			<p class="Basic-Paragraph">О оправданости разлога због којих кандидат није приступио обуци одлучује Министарство.</p>
			<p class="Basic-Paragraph">Ако је изостанак оправдан, Министарство ће позвати кандидата да приступи обуци у наредном термину обуке.</p>
			<p class="Basic-Paragraph">Ако кандидат не оправда изостанак са обуке сматраће се да је одустао од обуке.</p>
			<p class="clan">Члан 6.</p>
			<p class="Basic-Paragraph">Обука полазника спроводи се путем предавања и вежби по утврђеном програму обуке, а изводи се теоретски, практичним радом и на други начин према плану и месту које утврђује Министарство.</p>
			<p class="Basic-Paragraph">Наставни час траје 45 минута, а број наставних часова не сме бити већи од шест часова на дан. </p>
			<p class="Basic-Paragraph">Часови могу бити повезани у двочас, са одмором између двочаса од најмање 10 минута. </p>
			<p class="Basic-Paragraph">На наставном часу полазник је дужан да има личну карту или другу јавну исправу са фотографијом на основу које се може утврдити његов идентитет.</p>
			<p class="clan">Члан 7.</p>
			<p class="Basic-Paragraph">Присутност полазника на обуци мора бити 100% укупног фонда часова.</p>
			<p class="Basic-Paragraph">Ако је полазник спречен да у одређеном термину присуствује наставном часу, предавач је дужан да полазнику омогући похађање наставног часа из предметне наставне јединице у допунском термину, што се евидентира у дневнику обуке.</p>
			<p class="clan">Члан 8.</p>
			<p class="Basic-Paragraph">О завршеној обуци Министарство кандидату издаје Потврду о обучености (Образац 2), који је одштампан уз овај правилник и који чини његов саставни део.</p>
			<p class="clan">Члан 9.</p>
			<p class="Basic-Paragraph">Након завршене обуке кандидат Министарству, преко месно надлежне полицијске управе образоване за подручје на чијој територији се налази његово пребивалиште, подноси Пријаву за полагање стручног испита (Образац 3) који је одштампан уз овај правилник и који чини његов саставни део, уз коју прилаже доказ о уплати републичке административне таксе.</p>
			<p class="Basic-Paragraph">Кандидат који је у складу са законом којим се уређује детективска делатност ослобођен обуке, уз пријаву за полагање стручног испита подноси и доказе о испуњености услова за ослобађање од обуке.</p>
			<p class="clan">Члан 10.</p>
			<p class="Basic-Paragraph">Стручни испит за детектива полаже се пред комисијом Министарства коју решењем образује министар (у даљем тексту: Комисија).</p>
			<p class="Basic-Paragraph">Решењем о образовању Комисије именују се председник Комисије, заменик председника, секретар и чланови Комисије.</p>
			<p class="Basic-Paragraph">Радом Комисије руководи председник, а за време његовог одсуства те послове врши заменик председника.</p>
			<p class="Basic-Paragraph">За председника и чланове Комисије могу бити именована лица која испуњавају услове из члана 3. овог правилника.</p>
			<p class="Basic-Paragraph">Стручне и административне послове за потребе Комисије обавља секретар Комисије.</p>
			<p class="clan">Члан 11.</p>
			<p class="Basic-Paragraph">Стручни испит спроводи Комисија, у трочланом саставу.</p>
			<p class="Basic-Paragraph">Председник Комисије утврђује састав Комисије по сваком појединачном предмету и термину полагања стручног испита, као и време и место његовог одржавања.</p>
			<p class="Basic-Paragraph">Секретар Комисије, пре почетка полагања стручног испита, увидом у личну карту или другу јавну исправу са фотографијом, утврђује идентитет кандидата и упознаје га са начином полагања испита.</p>
			<p class="clan">Члан 12.</p>
			<p class="Basic-Paragraph">Комисија може одложити полагање испита, односно започето полагање или поновно полагање испита кандидату, због болести или из других оправданих разлога, на његов писмени захтев, а најдуже 90 дана.</p>
			<p class="Basic-Paragraph">Оправданим разлогом из става 1. овог члана сматра се смрт или тежа болест члана уже породице као и друге непредвиђене околности због којих кандидат не може да приступи полагању стручног испита.</p>
			<p class="Basic-Paragraph">О оправданости разлога за одлагање стручног испита у вези са другим непредвиђеним околностима одлучује Комисија. </p>
			<p class="clan">Члан 13.</p>
			<p class="Basic-Paragraph">Стручни испит полаже се усмено, извлачењем по једног питања из три области, а по потреби може се полагати и писмено.</p>
			<p class="Basic-Paragraph">Успех кандидата на стручном испиту оцењује се оценом ,,положио” или ,,није положио”, за свако испитно питање.</p>
			<p class="Basic-Paragraph">Кандидат је положио стручни испит ако је добио оцену ,,положио” за сва три питања. </p>
			<p class="Basic-Paragraph">Кандидат који је добио оцену „није положио” за једно испитно питање из одређене области, може приступити полагању поправног испита из те области у року од 15 дана, од дана када је први пут полагао.</p>
			<p class="Basic-Paragraph">Кандидат који је добио оцену „није положио” из две или три области или који у поновљеном покушају није положио поправни испит или који се није одазвао на уредан позив за полагање испита, поново полаже цео испит у року од 30 дана од дана када је први пут полагао.</p>
			<p class="Basic-Paragraph">Кандидату који је положио стручни испит Комисија издаје Уверење о положеном стручном испиту (Образац 4), који је одштампан уз овај правилник и који чини његов саставни део.</p>
			<p class="clan">Члан 14.</p>
			<p class="Basic-Paragraph">О току полагања стручног испита, води се Записник о полагању стручног испита (Образац 5) који је одштампан уз овај правилник и који чини његов саставни део. </p>
			<p class="Basic-Paragraph">У записник се уносе следећи подаци:</p>
			<p class="Basic-Paragraph">1) датум и место одржавања испита; </p>
			<p class="Basic-Paragraph">2) лични подаци о кандидату;</p>
			<p class="Basic-Paragraph">3) састав Комисије;</p>
			<p class="Basic-Paragraph">4) питања постављена кандидату;</p>
			<p class="Basic-Paragraph">5) оцена кандидата на стручном испиту.</p>
			<p class="Basic-Paragraph">Записник потписују председник и чланови Комисије који су учествовали у спровођењу испита.</p>
			<p class="clan">Члан 15.</p>
			<p class="Basic-Paragraph">Даном ступања на снагу овог правилника престаје да важи Правилник о програму обуке и оспособљавања лица за вршење детективских послова, начину спровођења обуке и оспособљавања и полагања стручног испита за детектива („Службени гласник РС”, број 74/15).</p>
			<p class="clan">Члан 16.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 01-2781/19-5</p>
			<p class="potpis">У Београду, 5. априла 2019. године</p>
			<p class="potpis">Министар, </p>
			<p class="potpis">др <span class="bold">Небојша Стефановић, </span>с.р.</p>
			<p class="clan" style="text-align: right">Прилози</p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=428218&amp;regactid=428218" target="_blank">
			Прилог 1 - Програм обуке за оспособљавање физичких лица за вршење 
			детективских послова</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=428218&amp;regactid=428218" target="_blank">
			Образац 1 - Пријава за обуку физичких лица за вршење детективских 
			послова</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=428218&amp;regactid=428218" target="_blank">
			Образац 2 - Потврда о обучености</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog4.html&amp;doctype=reg&amp;abc=cba&amp;eli=true&amp;eliActId=428218&amp;regactid=428218" target="_blank">
			Образац 3 - Пријава за полагање стручног испита</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog5.html&amp;doctype=reg&amp;abc=cba&amp;eli=true&amp;eliActId=428218&amp;regactid=428218" target="_blank">
			Образац 4 - Уверење о положеном стручном испиту</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog6.html&amp;doctype=reg&amp;abc=cba&amp;eli=true&amp;eliActId=428218&amp;regactid=428218" target="_blank">
			Образац 5 - Записник о полагању стручног испита за детектива</a></p>
	</div>


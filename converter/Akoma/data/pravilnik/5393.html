


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 11. став 7. Закона о заштити и одрживом коришћењу рибљег фонда („Службени гласник РС”, број 128/14),</p>
				<p>Mинистар пољопривреде и заштите животне средине доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о условима и начину организовања рибочуварске службе и обрасцу вођења евиденције дневних активности рибочуварске службе</p>
				<p class="auto-style1">"Службени гласник РС", број 3 од 15. јануара 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником ближе се прописују услови и начин организовања рибочуварске службе и образац вођења евиденције дневних активности рибочуварске службе.</p>
				<p class="clan">Члан 2.</p>
				<p>Рибочувар је лице које je код корисника рибарског подручја (у даљем тексту: корисник) запослено на пословима рибочувара у складу са законом којим се уређује заштита и одрживо коришћење рибљег фонда.</p>
				<p class="clan">Члан 3.</p>
				<p>Услови за организовање рибочуварске службе су да рибочувар поседује средства и опрему за рад, и то: </p>
				<p>1) моторно превозно средство са одговарајућом количином погонског горива, која одговара планираној динамици контроле риболовних вода;</p>
				<p>2) прслук за спасавање на води;</p>
				<p>3) средство везе;</p>
				<p>4) батеријску лампу;</p>
				<p>5) фотоапарат;</p>
				<p>6) двоглед;</p>
				<p>7) службену одећу;</p>
				<p>8) прибор за мерење рибе;</p>
				<p>9) рибочуварску значку и службену легитимацију;</p>
				<p>10) другу опрему потребну за рад.</p>
				<p class="clan">Члан 4.</p>
				<p>Организација рибочуварске службе обухвата: </p>
				<p>1) број рибочувара, који се одређује у зависности од: величине и намене рибарског подручја, броја риболовних вода и њихових карактеристика (дужина тока река, површина стајаћих вода, приступачност), притиска на рибљи фонд, процене ризика за сваку риболовну воду, броја издатих дозвола за рекреативни риболов и дужине тока риболовних вода на којима се обавља привредни риболов;</p>
				<p>2) територијални распоред рибочувара са седиштем рибочувара и називом риболовних вода које чува;</p>
				<p>3) распоред објеката за смештај рибочуварске службе;</p>
				<p>4) минималан број радних сати на месечном нивоу планираних за чување сваке риболовне воде на рибарском подручју;</p>
				<p>5) планиране мере у циљу чувања посебних станишта риба на рибарском подручју;</p>
				<p>6) контроле риболовних вода на рибарском подручју: редовне контроле риболовних вода на рибарском подручју, према динамици која се утврђује на основу процене ризика за сваку риболовну воду посебно; ванредне контроле риболовних вода на рибарском подручју у време повећаног притиска на риболовне воде; акцијске и појачане контроле рибарског подручја сачињене на основу процене ризика за сваку риболовну воду посебно; редовне и ванредне контроле посебних станишта риба која су значајна за биолошке потребе риба: мрест, зимовање, раст, исхрана и кретање (миграција) риба.</p>
				<p class="clan">Члан 5.</p>
				<p>Евиденција дневних активности рибочуварске службе (у даљем тексту: евиденција) води се на Обрасцу – Евиденција дневних активности рибочуварске службе, који је одштампан уз овај правилник и чини његов саставни део.</p>
				<p>Образац из става 1. овог члана има облик књиге, димензија 297 x 210 mm, са обележеним серијским бројем појединачних образаца и садржи: датум, име и презиме рибочувара, назив риболовне воде и време проведено у контроли, врсту контроле, податке о возилу, чамцу, о пређеним километрима пешице, о контролисаним лицима, о одузетим алатима, списак контролисаних лица и запажања на риболовној води.</p>
				<p>Евиденција дневних активности се води уредно и тачно и чува се најмање три године од дана последње уписане дневне активности.</p>
				<p class="clan">Члан 6.</p>
				<p>Даном почетка примене овог правилника престају да важе одредбе чл. 2–7. Правилника о условима и начину организовања рибочуварске службе, обрасцу рибочуварске легитимације и изгледу рибочуварске значке („Службени гласник РС”, број 7/10).</p>
				<p class="clan">Члан 7.</p>
				<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">Број 119-01-23/2015-17</p>
				<p class="auto-style2">У Београду, 5. јануара 2016. године</p>
				<p class="auto-style2">Министар,</p>
				<p class="auto-style2">проф. др <span class="bold">Снежана Богосављевић Бошковић, </span>с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/ribocuvari_opt.jpeg&amp;doctype=reg&amp;abc=cba&amp;eli=true&amp;eliActId=418896&amp;regactid=418896" alt="ribocuvari.tiff"></p>
	</div>


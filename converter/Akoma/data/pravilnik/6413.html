


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="viza">&nbsp;</p>
	<p class="viza">На основу члана 8. став 1. тачка 1), члана 23. став 1. и члана 121. Закона о електронским комуникацијама („Службени гласник РС”, број 44/10), члана 12. став 1. тачка 1) и члана 16. тачка 4. Статута Републичке агенције за електронске комуникације („Службени гласник РС”, број 59/10), 
	</p>
	<p>Управни одбор Републичке агенције за електронске комуникације, је на седници од 21. октобра 2011. године, донео</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о условима приступа и коришћењу података из јавног телефонског именика</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 84 од 11. 
	новембра 2011.</span></p>
	<p class="naslov">&nbsp;</p>
	<p class="bold">1. Уводне одредбе</p>
	<p class="clan">Члан 1.</p>
	<p>Овим правилником ближе се прописују услови у погледу приступа и коришћења података о претплатницима, који су садржани у јавном телефонском именику оператора који пружа јавно доступне телефонске услуге и свеобухватном телефонском именику.</p>
	<p class="clan">Члан 2.</p>
	<p>Поједини појмови употребљени у овом правилнику имају следеће значење:</p>
	<p><span class="italik">Јавни телефонски именик </span>је попис података о претплатницима јавно доступних телефонских услуга појединог оператора који пружа јавно доступне телефонске услуге, и садржи основне податке (име и презиме, односно назив, адресу и претплатнички број), оних претплатника који су дали сагласност за укључивање личних података у јавни телефонски именик.</p>
	<p><span class="italik">Услуга обавештења о бројевима претплатника </span>је јавно доступна телефонска услуга давања информација из јавног телефонског именика о бројевима претплатника.</p>
	<p><span class="italik">Пружалац услуге јавног телефонског именика </span>је правно или физичко лице које пружа услугу свеобухватног телефонског именика, које може, а не мора бити оператор и евидентираће се у одговарајућем регистру Републичке агенције за електронске комуникације.</p>
	<p><span class="italik">Свеобухватни телефонски именик </span>је телефонски именик који обухвата све претплатнике јавно доступних телефонских услуга у Републици Србији, који су дали сагласност да се њихови лични подаци укључе у јавни телефонски именик. 
	</p>
	<p class="bold">2. Обавезе оператора који пружа јавно доступну телефонску услугу</p>
	<p class="clan">Члан 3.</p>
	<p>Оператор који пружа јавно доступне телефонске услуге (у даљем тексту: оператор) је дужан да:</p>
	<p>1) сачини и води ажуран јавни телефонски именик са подацима својих претплатника; 
	</p>
	<p>2) обезбеди корисницима својих услуга приступ услугама обавештења и јавним телефонским именицима.</p>
	<p>Подаци о претплатницима јавно доступне телефонске услуге евидентирају се у јавном телефонском именику оператора, уз сагласност претплатника за укључивање личних података у јавни и свеобухватни телефонски именик, без плаћања накнаде.</p>
	<p>За коришћење података у друге сврхе, неопходно је прибавити претходну сагласност претплатника, у складу са законом.</p>
	<p>Оператор је дужан да на писани захтев претплатника, без плаћања накнаде, изврши упис, брисање или промену података о претплатнику у јавном телефонском именику.</p>
	<p class="clan">Члан 4.</p>
	<p>Подаци о претплатницима, који се налазе у јавном телефонском именику, морају бити прикупљани, ажурирани и објављени у складу са Законом о електронским комуникацијама („Службени гласник РС”, број 44/10, у даљем тексту: Закон), и прописима који регулишу област заштите података о личности.</p>
	<p class="clan">Члан 5.</p>
	<p>Оператор је дужан да удовољи сваком разумном захтеву за приступ подацима из јавног телефонског именика под објективним и недискриминаторним условима, у складу са Законом и законом којим се уређује заштита података о личности. 
	</p>
	<p>Јавни телефонски именик садржи следеће податке:</p>
	<p>– име и презиме или назив за правно лице,</p>
	<p>– телефонски број или бројеве претплатника, и</p>
	<p>– адресу и поштански број.</p>
	<p>Приступ подацима из става 2. овог члана обезбеђује се под комерцијалним условима.</p>
	<p class="clan">Члан 6.</p>
	<p>Оператори су дужни да јавно доступан телефонски именик са подацима својих претплатника објаве на својој Интернет страници, омогуће приступ подацима путем служби обавештења и SMS упитом.</p>
	<p>Бројеви за позивање служби обавештења и SMS упит се додељују у складу са Планом нумерације и објављени су на одговарајући начин са јасно назначеном ценом услуге.</p>
	<p>Оператори могу да објаве телефонски именик у штампаном и/или електронском облику које ажурирају једном у две године.</p>
	<p>Оператор је дужан да обезбеди да подаци који су доступни на Интернет страници, посредством службе обавештења и на SMS упит, буду ажурирани у року од једног радног дана од тренутка извршене промене.</p>
	<p class="clan">Члан 7.</p>
	<p>Оператор је дужан да омогући приступ корисника јавном телефонском именику и услугама обавештења 24 сата дневно седам дана у недељи. 
	</p>
	<p class="clan">Члан 8.</p>
	<p>Оператор је дужан да омогући приступ јавном телефонском именику својих претплатника, свим евидентираним пружаоцима услуга јавног телефонског именика под условима наведеним у члану 5. овог правилника. 
	</p>
	<p>Ажурне податке из јавног телефонског именика оператор је у обавези да достави пружаоцу услуге телефонског именика у року не дужем од пет радних дана од дана извршене промене. 
	</p>
	<p>Уколико претплатник пренесе број у мрежу другог оператора, прималац броја након извршеног преноса броја у своју мрежу, одговоран је за информације о претплатнику у јавно доступном телефонском именику својих претплатника.</p>
	<p class="bold">3. Обавезе пружаоца услуге јавног телефонског именика</p>
	<p class="clan">Члан 9.</p>
	<p>Пружалац услуге јавног телефонског именика је у обавези да склопи уговор са оператором у циљу регулисања приступа подацима из јавног телефонског именика наведеног оператора, а који би се користили искључиво у сврху формирања свеобухватног телефонског именика.</p>
	<p>Пружалац услуге јавног телефонског именика је дужан да ажурира податке у свеобухватном телефонском именику у складу са подацима које му доставе оператори.</p>
	<p>Приступ подацима у свеобухватном телефонском именику пружаоца услуге мора бити доступан свим корисницима, а реализује се:</p>
	<p>1) путем штампаног и/или електронског облика,</p>
	<p>2) позивањем служби обавештења пружаоца услуге или SMS упитом, на бројеве који су додељени у складу са Планом нумерације и који су објављени на одговарајући начин и са јасно назначеном ценом услуге,</p>
	<p>3) приступом Интернет страници пружаоца услуге.</p>
	<p>Додела броја за потребе свеобухватног именика реализује се у складу са Планом нумерације и Зaконом. 
	</p>
	<p class="clan">Члан 10.</p>
	<p>Подаци из свеобухватног телефонског именика могу се користити само у сврху објаве у именику. 
	</p>
	<p>За коришћење података у друге сврхе, неопходно је прибавити претходну сагласност претплатника, у складу са законом.</p>
	<p class="clan">Члан 11.</p>
	<p>Републичка агенција за електронске комуникације води евиденцију пружалаца услуге јавног телефонског именика у у одговарајућем регистру.</p>
	<p class="bold">4. Завршна одредба</p>
	<p class="clan">Члан 12.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 1-01-3400-20/11</p>
	<p class="potpis" style="line-height: 150%; margin-top: 0">У Београду, 21. октобра 2011. године</p>
	<p class="potpis" style="line-height: 150%; margin-top: 0">Председник</p>
	<p class="potpis" style="line-height: 150%; margin-top: 0">Управног одбора,</p>
	<p class="potpis" style="line-height: 150%; margin-top: 0">проф. др 
	<span class="bold">Јован Радуновић, </span>с.р.</p>


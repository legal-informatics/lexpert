


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
a { color: green}
</style>


	<div class="story">
				<div class="redakcijskipreciscentekst" style="font-size:0.750000187500047rem">
					Редакцијски пречишћен текст</div>
				<p class="broj">&nbsp;</p>
				<p class="broj">&nbsp;</p>
				<p>На основу члана 165. став 7. Закона о пловидби и лукама на унутрашњим водама („Службени гласник РС”, бр. 73/10 и 121/12),</p>
				<p>Министар грађевинарства, саобраћаја и инфраструктуре доноси</p>
				<p class="naslov">&nbsp; &nbsp;</p>
				<p class="naslov">ПРАВИЛНИК</p>
				<p class="naslov" style="margin-top: 0.750000187500047rem; margin-bottom: 0.750000187500047rem;">о условима које морају да испуњавају лица за управљање чамцем, пловећим телом или плутајућим објектом, програму и начину полагања стручног испита, као и обрасцима, садржини, начину издавања и трајања дозволе за управљање</p>
				<p class="clan" style="margin-top: 0.750000187500047rem; margin-bottom: 0.750000187500047rem;">
				"Службени гласник РС", бр. 86 од 15. августа 2014, 57 од 29. 
				јуна 2015.</p>
				<p class="clan">&nbsp; &nbsp;</p>
				<p class="clan">Члан 1.</p>
				<p>Овим правилником се прописују услови које морају да испуњавају лица за управљање чамцем, пловећим телом или плутајућим објектом, програм и начин полагања стручног испита за управљање чамцем, пловећим телом и плутајућим објектом (у даљем тексту: стручни испит), као и образац, садржина, начин издавања и трајања дозволе за управљање.</p>
				<p class="clan">Члан 2.</p>
				<p>Поједини изрази употребљени у овом правилнику имају следећа значења:</p>
				<p>1) <span class="italik">чамац за привредне сврхе</span> је чамац са сопственим погоном који се користи за обављање јавног превоза (превоз до 12 путника и/или ствари уз наплату), за обављање регистроване привредне делатности (привредни риболов, тегљење или потискивање скеле и др.) или за више наведених намена;</p>
				<p>2) <span class="italik">чамац за сопствене потребе</span>&nbsp;је чамац са сопственим погоном који се користи за спорт, разоноду и друге непривредне сврхе;</p>
				<p>3) <span class="italik">јавни чамац&nbsp;</span>је чамац са сопственим погоном који користи државни орган или организација искључиво у непривредне сврхе;</p>
				<p>4) <span class="italik">глисер</span>&nbsp;је чамац који помоћу сопственог погонског уређаја глисира по површини воде;</p>
				<p>5) <span class="italik">скутер</span> је чамaц који користи сопствени погонски уређај, који се користи за скијање на води или извођење фигура (водени скутер, џет бицикл, џет ски и слично); </p>
				<p>6) <span class="italik">једрилица</span> је чамац без сопственог погона који плови искључиво уз помоћ једара на унутрашњим водама. Чамац који плови уз помоћ једара и истовремено користи сопствени машински уређај за погон сматра се чамцем са сопственим погоном;</p>
				<p>7) <span class="italik">плутајући објекат</span> је пловило без сопственог погона које по правилу није предвиђено за премештање нити за обављање посебних радова на унутрашњим водама (купатило, хангар, воденица, рибарска тиквара, кућа за одмор, понтон, понтонски мост, стамбена лађа, угоститељски објекат, сплав кућица, плутајућа радионица и слично);</p>
				<p>8) <span class="italik">пловеће тело</span> је сплав или друга конструкција, објекат или спојена структура способна за пловидбу, која није брод, технички пловни објекат, чамац или плутајући објекат;</p>
				<p>9)&nbsp;<span class="italik">дужина чамца</span>&nbsp;је дужина трупа чамца, односно дужина од крајње крмене до крајње прамчане тачке интегралног дела трупа чамца мерена паралелно са водном линијом која одговара чамцу укрцаном залихама и са највећим допуштеним оптерећењем чамца.</p>
				<p class="bold">Услови које морају да испуњавају лица за управљање чамцем, пловећим телом или плутајућим објектом </p>
				<p class="clan">Члан 3.</p>
				<p>Чамцем може да управља лице које је стекло дозволу за:</p>
				<p>1) управљача чамцем категорије А;</p>
				<p>2) управљача чамцем категорије Б.</p>
				<p>Лице које је стекло дозволу за управљача чамцем категорије Б може да управља и чамцем којим може да управља лице које је стекло дозволу за управљача чамцем категорије А.</p>
				<p class="clan">Члан 4.</p>
				<p>Дозволу за управљача чамцем категорије А стиче лице које:</p>
				<p>1) је навршило 16 година живота;</p>
				<p>2) има држављанство Републике Србије или пребивалиште, односно одобрен привремени боравак у трајању од најмање шест месеци у Републици Србији;</p>
				<p>3) физички и психички способно да управља чамцем;</p>
				<p>4) зна вештину пливања;</p>
				<p>5) положило стручни испит и стекло уверење о положеном стручном испиту;</p>
				<p>6) на основу положеног стручног испита стекло дозволу за управљача чамцем категорије А.</p>
				<p>Дозволу за управљача чамцем категорије Б стиче лице које:</p>
				<p>1) је навршило 18 година живота;</p>
				<p>2) има држављанство Републике Србије или пребивалиште, односно одобрен привремени боравак у трајању од најмање шест месеци у Републици Србији;</p>
				<p>3) је физички и психички способно да управља чамцем;</p>
				<p>4) зна вештину пливања;</p>
				<p>5) је положило стручни испит и стекло уверење о положеном стручном испиту;</p>
				<p>6) је на основу положеног стручног испита стекло дозволу за управљача чамцем категорије Б.</p>
				<p>Плутајућим објектом може да рукује лице које је навршило 18 година живота, физички и психички способно да управља чамцем и које је на основу положеног стручног испита стекло дозволу за управљача чамцем категорије Б.</p>
				<p>Пловећим телом може да управља лице које је навршило 18 година живота, физички и психички способно да управља чамцем и које је на основу положеног стручног испита стекло дозволу за управљача чамцем категорије Б.</p>
				<p>Дозволу за управљача чамцем категорије Б стиче и лице које је стекло звање управљача и руковаоца чамца по ранијим прописима. </p>
				<p>Дозволу за управљача чамцем категорије Б стиче и лице које је стекло звање морнара на пловећем постројењу по ранијим прописима.</p>
				<p>Дозволу за управљача чамцем категорије Б стиче и лице које је стекло овлашћење о оспособљености члана посаде бродова трговачке морнарице у складу са прописом којим се уређују звања и услови за стицање звања и овлашћења чланова посаде бродова трговачке морнарице. </p>
				<p class="clan">Члан 5.</p>
				<p>Чамцем за сопствене потребе дужине до седам метара и снаге погонског уређаја до 15 киловата (у даљем тексту: kW) може да управља лице које је стекло дозволу за управљача чамцем категорије А.</p>
				<p>Чамцем за сопствене потребе дужине од седам до 20 метара и снаге погонског уређаја веће од 15 kW може да управља лице које је стекло дозволу за управљача чамцем категорије Б.</p>
				<p>Чамцем за привредне сврхе и јавним чамцем може да управља лице које је стекло дозволу за управљача чамцем категорије Б.</p>
				<p>Изузетно од одредбе става 3. овог члана, чамцем за привредне сврхе који се користи за превоз до 12 путника може да управља лице које је стекло посебну оспособљеност у складу са прописом којим се уређују звања и услови за стицање звања и овлашћења чланова посаде бродова трговачке морнарице. </p>
				<p>Глисером може да управља лице које је стекло дозволу за управљача чамцем категорије Б.</p>
				<p>Скутером може да управља лице које је стекло дозволу за управљача чамцем категорије Б.</p>
				<p class="bold">Програм стручног испита</p>
				<p class="clan">Члан 6.</p>
				<p>Програм стручног испита за управљача чамцем категорије А обухвата следеће области, и то:</p>
				<p>1) пловидбени прописи на унутрашњим водама;</p>
				<p>2) основи навигације;</p>
				<p>3) познавање мотора;</p>
				<p>4) основи пружања прве помоћи.</p>
				<p>Програм стручног испита за управљача чамцем категорије Б обухвата следеће области, и то:</p>
				<p>1) пловидбени прописи на унутрашњим водама;</p>
				<p>2) основи навигације;</p>
				<p>3) пловила и њихово коришћење;</p>
				<p>4) познавање мотора;</p>
				<p>5) конструкција и опрема пловила и слагање терета; </p>
				<p>6) радиотелефонска служба;</p>
				<p>7) основи пружања прве помоћи.</p>
				<p class="clan">Члан 7.</p>
				<p>Садржину области из члана 6. овог правилника чине:</p>
				<p>1) Пловидбени прописи на унутрашњим водама: правила пловидбе; звучни и оптички знаци у пловидби и стајању; прописи о пловидби на појединим деловима унутрашњих вода; саопштења бродарству; ред у пристаништима и просторима на води за спорт и рекреацију; прописи о чамцима, пловећим телима и плутајућим објектима; заставе; надзор над безбедношћу пловидбе; надлежност лучке капетаније;</p>
				<p>2) Основи навигације: познавање пловидбених карата, њихово читање и употреба; поступање при сусретању, мимоилажењу и претицању; избегавање судара; маневрисање у пловидби; пловидба у отежаним условима (природне и вештачке сметње – магла, киша, снег, ветар, уски пролази, мостови, каблови и др); маневрисање у преводницама, лукама и пристаништима; временска прогноза и водостање на унутрашњим водама; утицај ветра и водене струје на пловидбу;</p>
				<p>3) Пловила и њихово коришћење: врста, материјали и начин градње пловила, као и одржавање; опрема и уређаји; крма и крмарење; средства за гашење пожара и поступак у случају пожара; продора воде, насукивања и пада лица у воду; сидрење и везивање пловила; помоћ у случају непредвиђених догађаја и употреба опреме за спасавање; спречавање загађења са пловила;</p>
				<p>4) Познавање мотора: основни појмови о раду мотора; бензински и дизел мотори; припрема мотора за погон; упућивање и заустављање мотора; контролни инструменти на мотору и контрола рада мотора; врсте хлађења и подмазивања мотора; контрола и одржавање акумулатора; отклањање мањих кварова на мотору; врсте горива; мере предострожности при узимању и употреби горива;</p>
				<p>5) Конструкција и опрема пловила и слагање терета: главни делови пловила; опрема палубе; палубни уређаји; главне димензије пловила, надвође, газ; основни појмови о стабилитету пловила; основни појмови о прамчаној и крменој претези; начин укрцавања – искрцавања; смештај запаљивих материја;</p>
				<p>6) Основи пружања прве помоћи: механички и топлотни извори повреда на пловилу; прва помоћ код повреде (прелома, сунчанице, дављења у води, опекотина, поступак вештачког дисања, средства за пружање прве помоћи);</p>
				<p>7) Радиотелефонска служба: исправе бродског радиотелефонског уређаја; служба бдења; рад у луци; надзор и инспекција; смештај радиотелефонског уређаја; делови радиотелефонског уређаја; мере против сметњи, идентификација и позивни знакови; општи поступак за успостављање везе; сигнали за опасност; позив и порука о опасности; сигнали и поруке о хитности и сигнали и поруке о безбедности; ред првенства у радио саобраћају; провера радиотелефонског уређаја пре пуштања у рад; практично руковање радиотелефонским уређајем.</p>
				<p>Као извори и литература за припремање предмета: пловидбени прописи на унутрашњим водама, користе се закон којим се уређује пловидба и луке на унутрашњим водама, уредба којом се уређују правила пловидбе на унутрашњим водним путевима, други одговорајући прописи којима се уређује пловидба, приручници за полагање стручног испита за управљање чамцем.</p>
				<p class="clan">Члан 8.</p>
				<p>Практични део стручног испита за управљача чамцем обухвата управљање чамцем у пловидби, пристајање, сидрење и извезивање, руковање опремом и уређајима, припрему, упућивање, контролу рада и заустављање мотора.</p>
				<p class="bold">Начин полагања стручног испита</p>
				<p class="clan">Члан 9.</p>
				<p>Писмена пријава за полагање стручног испита подноси се надлежној лучкој капетанији, односно испостави лучке капетаније.</p>
				<p>Пријава за полагање стручног испита садржи име и презиме, датум и место рођења, пребивалиште, назначење категорије чамца за коју се пријављује полагање испита, као и регистарски број личне карте за држављане Републике Србије, односно личне карте за странце или путне исправе за стране држављане.</p>
				<p>Уз пријаву подносе се докази да кандидат испуњава услове за полагање стручног испита, и то:</p>
				<p>1) фотокопија личне карте за држављане Републике Србије, односно личне карте за странце или путне исправе за стране држављане;</p>
				<p>2) лекарско уверење да испуњава услове за управљање чамцем;</p>
				<p>3) доказ да зна вештину пливања;</p>
				<p>4) доказ о уплати средстава на име трошкова полагања стручног испита и административне таксе.</p>
				<p class="clan">Члан 10.</p>
				<p>Стручни испит полаже се пред комисијом за полагање стручног испита (у даљем тексту: комисија), коју образује министар надлежан за послове саобраћаја (у даљем тексту: министар).</p>
				<p>Комисија се састоји од председника, два члана и секретара, који имају заменике.</p>
				<p>Председник, чланови и секретар комисије, односно њихови заменици, именују се на период од четири године.</p>
				<p>Председник и чланови комисије, односно њихови заменици, су испитивачи градива из појединих предмета.</p>
				<p>На предлог председника комисије, могу се за поједине предмете ангажовати испитивачи ван састава комисије.</p>
				<p>Административно-стручне послове за комисију обавља секретар.</p>
				<p><i>Брисан је ранији став 7. (види члан 1. Правилника - 
				57/2015-6)</i></p>
				<p>&nbsp;</p>
				<p class="auto-style1">Члан 11.</p>
				<p>Председник комисије одређује датум, време и место полагања испита о чему секретар комисије обавештава кандидате истицањем обавештења на огласној табли лучке капетаније, односно испоставе лучке капетаније.</p>
				<p>Секретар комисије прима пријаве за испит, утврђује идентитет кандидата увидом у личну карту и упознаје кандидате о начину полагања испита.</p>
				<p class="clan">Члан 12.</p>
				<p>Стручни испит састоји се од усменог дела и практичног дела.</p>
				<p>Практични део стручног испита полаже се на одговарајућем чамцу. </p>
				<p>За спровођење практичног дела стручног испита из става 2. овог члана, кандидати у договору са надлежном лучком капетанијом, односно испоставом лучке капетаније обезбеђују једно пловило за потребе полагања практичног дела испита. </p>
				<p>Кандидат се на стручном испиту оцењује посебно за сваки предмет усменог дела и практичног дела оценом „задовољио” или „није задовољио”.</p>
				<p>Коначан успех кандидата на стручном испиту утврђује комисија.</p>
				<p>Коначан успех кандидата оцењује се оценом: „положио”, „упућује се на поправни испит” или „није положио”.</p>
				<p>Оценом „положио” оцењује се кандидат који је задовољио из свих предмета усменог дела и практичног дела стручног испита. </p>
				<p>Оценом „упућује се на поправни испит” оцењује се кандидат који није задовољио из једног предмета усменог дела, или из практичног дела стручног испита.</p>
				<p>Оценом „није положио” оцењује се кандидат који није задовољио из више од једног предмета усменог дела, или из једног предмета усменог дела и практичног дела стручног испита.</p>
				<p class="clan">Члан 13.</p>
				<p>Кандидат који није положио стручни испит може поново да полаже испит у року који не може да буде краћи од 15 дана од дана претходног полагања испита.</p>
				<p>Кандидат може само једанпут полагати поправни испит, у року који не може да буде краћи од седам дана од дана претходног полагања испита.</p>
				<p>Кандидат који на поправном испиту не задовољи сматра се да није положио стручни испит.</p>
				<p class="clan">Члан 14. </p>
				<p>Ако кандидат не приступи полагању стручног испита, а свој изостанак писмено не оправда пре почетка полагања испита, односно ако неоправдано одустане од започетог полагања испита, сматраће се да није положио стручни испит.</p>
				<p>Започето полагање испита може се одложити ако је кандидат због болести или из другог оправданог разлога спречен да настави полагање испита.</p>
				<p>О одлагању стручног испита одлучује комисија.</p>
				<p class="clan">Члан 15.</p>
				<p>Комисија сачињава записник о одржаном стручном испиту у који се уносе подаци од значаја за ток стручног испита (датум и место одржавања, чланови комисије, број кандидата и збирни успех кандидата), и посебан записник о полагању стручног испита за сваког кандидата са оценама за сваки предмет и коначним успехом на стручном испиту.</p>
				<p>Записник о одржаном стручном испиту потписују председник и секретар комисије.</p>
				<p>Посебан записник о полагању стручног испита за сваког кандидата потписују председник, чланови и секретар комисије, односно њихови заменици или испитивачи ван састава комисије, који су учествовали у раду комисије на стручном испиту.</p>
				<p>Секретар комисије води евиденцију кандидата који су положили стручни испит који садржи: податке о кандидату који је положио испит, број евиденције, име и презиме, датум и место рођења, пребивалиште, датум и место полагања испита, успех на испиту, датум издавања уверења.</p>
				<p class="clan">Члан 16.</p>
				<p>На основу резултата стручног испита, кандидату који је положио испит, издаје се уверење о положеном стручном испиту.</p>
				<p>Уверење из става 1. овог члана садржи:</p>
				<p>1) назив лучке капетаније, односно испостави лучке капетаније која је издала уверење;</p>
				<p>2) пропис на основу кога се издаје уверење;</p>
				<p>3) име, презиме, ЈМБГ, датум и место рођења кандидата;</p>
				<p>4) назив испита и датум полагања;</p>
				<p>5) назначење категорије чамца којом лице може да управља;</p>
				<p>6) број из евиденције, датум и место издавања уверења;</p>
				<p>7) потпис председника комисије и печат министарства.</p>
				<p>Уверење из става 1. овог члана оверава се печатом лучке капетаније, односно испоставе лучке капетаније.</p>
				<p class="bold">Дозвола за управљање</p>
				<p class="clan">Члан 17.</p>
				<p>Чамцем, пловећим телом или плутајућим објектом управља лице које је стекло дозволу за управљача чамцем одговарајуће категорије.</p>
				<p>Дозволу за управљача чамцем из става 1. овог члана издаје надлежна лучка капетанија, односно испостава лучке капетаније лицу које испуњава услове из члана 4. овог правилника. </p>
				<p class="clan">Члан 18.</p>
				<p>Дозволу за управљача чамцем издаје лучка капетанија, односно испостава лучке капетаније на захтев лица из члана 4. овог правилника.</p>
				<p>Лице, уз захтев за издавање дозволе за управљача чамцем, подноси уверење о положеном стручном испиту, лекарско уверење које није старије од шест месеци, две фотографије величине 30х35mm и доказе о уплати административне таксе за издавање дозволе и накнаде за образац дозволе.</p>
				<p>Лице које поседује овлашћење о оспособљености члана посаде бродова трговачке морнарице, уз захтев за издавање дозволе за управљача чамцем подноси фотокопију овлашћења о оспособљености, две фотографије величине 30х35mm и доказе о уплати административне таксе за издавање дозволе и накнаде за образац дозволе.</p>
				<p>Лице чија је дозвола за управљача чамцем нестала, изгубљена или оштећена, уз захтев за издавање нове дозволе за управљача чамцем, лучкој капетанији, односно испостави лучке капетаније подноси документа из става 2. овог члана осим лекарског уверења. </p>
				<p>Лице које је изгубило дозволу за управљача чамцем издату од стране органа или организације Републике Србије који су раније спроводили стручни испит, уз захтев и документа из става 2. овог члана, осим лекарског уверења, прилаже и потврду да је положило стручни испит издату од органа или организације Републике Србије који су спроводили стручни испит.</p>
				<p>Лицу које поседује уверење за управљача и руковаоца чамцем, односно морнара на пловећем постројењу, уз захтев за издавање нове дозволе за управљање лучкој капетанији, односно испостави лучке капетаније подноси документа из става 2. овог члана, као и старо уверење, осим лекарског уверења.</p>
				<p>Страни држављанин који жели да замени инострану дозволу за управљача чамцем за дозволу за управљача чамцем из члана 3. овог правилника, уз захтев за замену иностране дозволе за управљача чамцем подноси важећу инострану дозволу за управљача чамцем и превод оверен од овлашћеног судског тумача, исправу којом се потврђује којом категоријом чамца подносилац захтева може да управља ако се из текста иностране дозволе за управљача чамцем то не може да утврди, лекарско уверење које није старије од шест месеци, доказ о идентитету (важећу личну карту за странце или путну исправу) на увид, доказ о одобреном боравку у Републици Србији дужем од шест месеци, као и доказе о уплати административне таксе за издавање дозволе за управљача и накнаде за образац дозволе за управљача чамцем. </p>
				<p class="clan">Члан 19.</p>
				<p>На захтев лица које је стекло дозволу за управљача чамцем у складу са одредбама члана 17. овог правилника, Лучка капетанија Београд издаје Међународну дозволу за управљача пловилом за рекреацију у складу са одредбама Резолуције Економске комисије Уједињених нација за Европу број 40.</p>
				<p>Међународна дозвола за управљача пловилом за рекреацију из става 1. овог члана, издаје се без полагања додатног стручног испита.</p>
				<p>Лице које је поднело захтев за издавање Међународне дозволе за управљача пловилом за рекреацију само за управљање једрилицом, уз захтев подноси документа из члана 18. став 2. овог правилника, као и исправу којом се потврђује да је завршило морнарски испит при Једриличарском савезу Србије, као и такмичарску књижицу. </p>
				<p>Захтев за издавање Међународне дозволе за управљача пловилом за рекреацију заједно са документима из става 3. овог члана, лице подноси лучкој капетанији према месту свог пребивалишта, која захтев и документа доставља Лучкој капетанији Београд.</p>
				<p>Лучка капетанија Београд ће на обрасцу Међународне дозволе за управљача пловилом за рекреацију назначити којом врстом чамца је ималац овлашћен да управља.</p>
				<p class="bold">Обрасци дозвола за управљача чамцем</p>
				<p class="clan">Члан 20.</p>
				<p>Дозвола за управљача чамцем категорије А је састављена на српском језику и дата је на Обрасцу бр. 1 – Дозвола за управљача чамцем категорије А, који је одштампан уз овај правилник и чини његов саставни део.</p>
				<p>Дозвола за управљача чамцем категорије Б је састављена на српском језику и дата је на Обрасцу бр. 2 – Дозвола за управљача чамцем категорије Б, који је одштампан уз овај правилник и чини његов саставни део.</p>
				<p>Међународна дозвола за управљача пловилом за рекреацију је састављена на српском и енглеском језику и дата је на Обрасцу бр. 3 – Међународна дозвола за управљача пловилом за рекреацију, који је одштампан уз овај правилник и чини његов саставни део.</p>
				<p>Обрасци дозвола из ст. 1. и 2. овог члана су плаве боје, величине папира 90 x 60 mm, преко кога се ставља заштитна пластична фолија.</p>
				<p>Образац дозволе из става 3. овог члана је плаве боје, величине 8 x 54 mm на папиру који има ISO стандард 7810.</p>
				<p class="clan">Члан 21.</p>
				<p>Образац дозволе за управљача чамцем категорије А на предњој страни садржи текст: „Дозвола за управљача чамцем категорије А, Република Србија, назив министарства и лучке капетаније, односно испоставе лучке капетаније која издаје дозволу”, као и места за уписивање података, и то:</p>
				<p>1) презиме и име имаоца дозволе;</p>
				<p>2) датум и место рођења имаоца дозволе;</p>
				<p>3) број дозволе;</p>
				<p>4) фотографија имаоца дозволе;</p>
				<p>5) адреса имаоца дозволе;</p>
				<p>6) држављанство имаоца дозволе;</p>
				<p>На задњој страни образац садржи текст: „Дозвола за управљача чамцем категорије А издаје се на основу члана 17. Правилника о условима које морају да испуњавају лица за управљање чамцем, пловећим телом или плутајућим објектом, програму, трошковима и начину полагања стручног испита за управљање чамцем, пловећим телом и плутајућим објектом, као и образац, садржина, начин издавања и трајања дозволе за управљање, („Службени гласник РС”, број 86/14)”, као и места за уписивање података, и то:</p>
				<p>1) место издавања дозволе;</p>
				<p>2) датум издавања дозволе;</p>
				<p>3) датум до када важи дозвола;</p>
				<p>4) потпис шефа лучке капетаније, односно испоставе лучке капетаније која издаје дозволу;</p>
				<p>5) потпис имаоца дозволе;</p>
				<p>6) серијски број дозволе.</p>
				<p>У позадини предње и задње стране обрасца дозволе налази се Мали грб Републике Србије.</p>
				<p class="clan">Члан 22.</p>
				<p>Образац дозволе за управљача чамцем категорије Б на предњој страни садржи текст: „Дозвола за управљача чамцем категорије Б, Република Србија, назив министарства и лучке капетаније, односно испоставе лучке капетаније која издаје дозволу”, као и места за уписивање података, и то:</p>
				<p>1) презиме и име имаоца дозволе;</p>
				<p>2) датум и место рођења имаоца дозволе;</p>
				<p>3) број дозволе;</p>
				<p>4) фотографија имаоца дозволе;</p>
				<p>5) адреса имаоца дозволе;</p>
				<p>6) држављанство имаоца дозволе.</p>
				<p>На задњој страни образац садржи текст: „Дозвола за управљача чамцем категорије Б се издаје на основу члана 17. Правилника о условима које морају да испуњавају лица за управљање чамцем, пловећим телом или плутајућим објектом, програму, трошковима и начину полагања стручног испита за управљање чамцем, пловећим телом и плутајућим објектом, као и образац, садржина, начин издавања и трајања дозволе за управљање, („Службени гласник РС”, број 86/14)”, као и места за уписивање података, и то:</p>
				<p>1) место издавања дозволе;</p>
				<p>2) датум издавања дозволе;</p>
				<p>3) датум до када важи дозвола;</p>
				<p>4) потпис шефа лучке капетаније која издаје дозволу;</p>
				<p>5) потпис имаоца дозволе;</p>
				<p>6) серијски број дозволе.</p>
				<p>У позадини предње и задње стране обрасца дозволе налази се Мали грб Републике Србије.</p>
				<p class="clan">Члан 23.</p>
				<p>Образац Међународне дозволе за управљача пловилом за рекреацију на предњој страни у горњем делу на средини садржи текст: „Међународна дозвола за управљача пловилом за рекреацију”, на левој страни обрасца међународну ознаку Републике Србије „SRB” исписану великим словима, беле боје латиничним писмом на правоугаонику плаве боје, у горњем десном углу речи: „РЕПУБЛИКА СРБИЈА” са преводом на енглески језик исписане словима беле боје, испод којих се налази Мали грб Републике Србије, ласерски штампана црно-бела фотографија имаоца исправе величине 30x24 mm, и серијски број дозволе, док се са десне стране налазе редни бројеви и уз њих места за уписивање података, и то:</p>
				<p>1) презиме имаоца дозволе;</p>
				<p>2) име имаоца дозволе;</p>
				<p>3) датум и место рођења имаоца дозволе;</p>
				<p>4) датум издавања дозволе;</p>
				<p>5) број дозволе;</p>
				<p>6) фотографија имаоца дозволе;</p>
				<p>7) потпис имаоца дозволе; </p>
				<p>8) адреса имаоца дозволе;</p>
				<p>9) држављанство имаоца дозволе;</p>
				<p>10) воде и врста пловила за рекреацију за које се дозвола издаје, при чему се за унутрашње воде користи ознака: „I”, за приобалне воде (море) – ознака: „C”, за чамце – ознака: „M” и за једрилице – ознака: „S”; </p>
				<p>11) пловило не прекорачује (дужину, запремину, снагу);</p>
				<p>12) дозвола важи до;</p>
				<p>13) назнаку да је дозволу издала Лучка капетанија Београд;</p>
				<p>14) назив министарства надлежног за послове саобраћаја;</p>
				<p>15) посебни услови за управљање чамцем, односно једрилицом одређеним од стране Једриличарског савеза Србије.</p>
				<p>На задњој страни обрасца је у горњем делу текст: „Међународна дозвола за управљача пловилом за рекреацију (издата у складу са Резолуцијом број 40 UNECE Радне групе за унутрашњи водни транспорт)” са преводом на енглески језик, као и текстуално објашњење за места за уписивање података уз ред. бр. 1)–15) на предњој страни.</p>
				<p>У позадини предње и задње стране обрасца налази се стилизовани чамац.</p>
				<p class="clan">Члан 24.</p>
				<p>Број дозволе из члана 21. став 1. тачка 3), члана 22. став 1. тачка 3) и члана 23. став 1. тачка 5) овог правилника, састоји се од скраћене ознаке лучке капетаније, односно испоставе лучке капетаније која је издала дозволу и редног броја из евиденције издатих дозвола.</p>
				<p>Скраћене ознаке лучких капетанија су:</p>
				<p>1) Лучка капетанија Бездан – БЕ;</p>
				<p>2) Лучка капетанија Нови Сад – НС;</p>
				<p>3) Лучка капетанија Београд – БГ;</p>
				<p>4) Лучка капетанија Смедерево – СД;</p>
				<p>5) Лучка капетанија Велико Градиште – ВГ;</p>
				<p>6) Лучка капетанија Прахово – ПР;</p>
				<p>7) Лучка капетанија Сента – СТ;</p>
				<p>8) Лучка капетанија Сремска Митровица – СМ.</p>
				<p>Скраћене ознаке испостава лучких капетанија су:</p>
				<p>1) испостава Лучке капетаније Бездан у Апатину – БЕ/ИАП:</p>
				<p>2) испостава Лучке капетаније Београд у Панчеву – БГ/ИПА;</p>
				<p>3) испостава Лучке капетаније Прахово у Кладову – ПР/ИКЛ;</p>
				<p>4) испостава Лучке капетаније Нови Сад у Тителу – НС/ИТЛ.</p>
				<p class="clan">Члан 25.</p>
				<p>Рок трајање дозволе за управљача чамцем и Међународне дозволе за управљача пловилом за рекреацију је десет година од дана издавања.</p>
				<p>Рок трајања дозволе која се издаје уместо дозволе која је изгубљена, оштећена, или која је издата по ранијим прописима је исти као и рок до када је важила та дозвола, односно највише десет година од дана издавања.</p>
				<p class="clan">Члан 26.</p>
				<p>Дозвола се продужава на рок од највише десет година.</p>
				<p>Лице, уз захтев за продужење дозволе, подноси дозволу којој је истекао рок важења, две фотографије величине 35х30 mm, фотокопију личне карте и доказе о уплати административне таксе за издавање дозволе и накнаде за образац дозволе.</p>
				<p>Лицу које је навршило 65 година старости, дозвола се продужава на три године.</p>
				<p>Лицу за које је на лекарском прегледу утврђено да има извесне физичке или психиче недостатке који нису представљали сметњу за издавање дозволе, али постоје изгледи да ће се његово здравствено стање погоршати кроз краће време, дозвола се продужава до рока до којег важи лекарско уверење.</p>
				<p>Лица из ст. 3. и 4. овог члана, уз захтев за продужење дозволе, поред доказа из става 2. овог члана прилажу и лекарско уверење које није старије од шест месеци.</p>
				<p class="clan">Члан 27.</p>
				<p>Даном ступања на снагу овог правилника престају да важе Правилник о програму и начину полагања стручног испита за стицање звања управљача и руковаоца чамца („Службени гласник РС”, број 18/97) и Правилник о начину стицања стручне оспособљености и о програму стручних испита посаде одређених пловних објеката („Службени гласник СРС”, број 19/78).</p>
				<p class="clan">Члан 28.</p>
				<p>Одредбе члана 19. овог правилника примењиваће се од 1. маја 2015. године.</p>
				<p class="clan">Члан 29.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00066/2014-25</p>
				<p class="auto-style2">У Београду, 1. августа 2014. године </p>
				<p class="auto-style2">Министар, </p>
				<p class="auto-style2">проф. др<span class="bold"> Зорана Михајловић,</span> с.р.</p>
				<p class="auto-style2">&nbsp;</p>
				<p class="auto-style2"><b>Прилози</b></p>
				<p class="auto-style2" style="text-align: left">&nbsp;</p>
				<p class="auto-style2" style="text-align: left">Образац бр. 1 –
				<a target="_blank" href="http://www.pravno-informacioni-sistem.rs/SlGlasnikPortal/prilozi/obr1.htm&amp;doctype=reg&amp;abc=cba&amp;eli=true&amp;eliActId=416346&amp;regactid=416346">Дозвола за управљача 
				чамцем категорије А</a></p>
				<p class="auto-style2" style="text-align: left">Образац бр. 2 –
				<a target="_blank" href="http://www.pravno-informacioni-sistem.rs/SlGlasnikPortal/prilozi/obr2.htm&amp;doctype=reg&amp;abc=cba&amp;eli=true&amp;eliActId=416346&amp;regactid=416346">Дозвола за управљача 
				чамцем категорије Б</a></p>
				<p class="auto-style2" style="text-align: left">Образац бр. 3 –
				<a target="_blank" href="http://www.pravno-informacioni-sistem.rs/SlGlasnikPortal/prilozi/obr3.htm&amp;doctype=reg&amp;abc=cba&amp;eli=true&amp;eliActId=416346&amp;regactid=416346">Међународна дозвола 
				за управљача пловилом за рекреацију</a></p>
				<p class="auto-style2" style="text-align: left">&nbsp;</p>
				<p class="auto-style1">&nbsp;</p>
	</div>


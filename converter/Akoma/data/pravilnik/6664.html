


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу чланa 49. став 4. Закона о библиотечко-информационој делатности (,,Службени гласник РС”, број 52/11), 
	</p>
	<p>Министар културе и информисања доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК 
	</p>
	<p class="naslov" style="line-height: 150%; margin-top: 0">о сталном стручном усавршавању у библиотечко-информационој делатности</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 18 од 26. 
	фебруара 2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="bold">Садржина Правилника</p>
	<p class="clan">Члан 1.</p>
	<p>Овим правилником утврђује се начин акредитације програма стручног усавршавања, као и начин организовања и спровођења сталног стручног усавршавања у библиотечко-информационој делатности. 
	</p>
	<p class="bold">Стално стручно усавршавање</p>
	<p class="clan">Члан 2.</p>
	<p>Запослени у библиотечко-информационој делатности дужан је да се стално усавршава за обављање стручних послова.</p>
	<p>Програм стручног усавршавања (у даљем тексту: програм) је програм који је акредитован од стране Народне библиотеке Србије на начин уређен овим правилником.</p>
	<p>Најмањи обим сталног стручног усавршавања на годишњем нивоу износи шест радних сати.</p>
	<p class="bold">Комисија за акредитацију</p>
	<p class="clan">Члан 3.</p>
	<p>Програме, након спроведеног конкурса, разматра Комисија за акредитацију програма сталног стручног усавршавања (у даљем тексту: Комисија) коју образује управник Народне библиотеке Србије.</p>
	<p>Комисију чини по један члан из Народне библиотеке Србије, Библиотеке Матице српске, Универзитетске библиотеке ,,Светозар Марковић”, Библиотекарског друштва Србије, Заједнице матичних библиотека Србије и Заједнице библиотека универзитета у Србији.</p>
	<p>Народна библиотека Србије 1. септембра сваке године расписује конкурс који траје до 30. септембра.</p>
	<p>Програми се акредитују на једну, две или три године.</p>
	<p>Акредитацију програма врши Народна библиотека Србије, на образложен предлог Комисије.</p>
	<p>Народна библиотека Србије, најкасније до 31. децембра, писмено обавештава подносиоце програма о одобреној акредитацији и на својој интернет страници објављује списак акредитованих програма. 
	</p>
	<p class="bold">Конкурсна документација </p>
	<p class="clan">Члан 4.</p>
	<p>Конкурсна документација доставља се у папирном и електронском облику на адресу Народне библиотеке Србије. 
	</p>
	<p>Конкурсну документацију чини: </p>
	<p>1) пријава на конкурс;</p>
	<p>2) основна документација о програму (опис програма, циљне групе, назив предмета и тема, место одржавања, трајање програма, имена аутора и реализатора с кратким биографијама, списак литературе и извора);</p>
	<p>3) доказ о обезбеђености ресурса потребних за извођење програма.</p>
	<p class="bold">Средства за стално стручно усавршавање</p>
	<p class="clan">Члан 5.</p>
	<p>Средства за стално стручно усавршавање, сагласно Закону о библиотечко-информационој делатности, обезбеђује оснивач библиотеке у којој запослени ради.</p>
	<p class="bold">Начин спровођења програма</p>
	<p class="clan">Члан 6.</p>
	<p>Програми се могу реализовати путем семинара, курсева, радионица, предавања и слично, уживо или на даљину.</p>
	<p class="clan">Члан 7.</p>
	<p>Програм може трајати најмање два, а највише шест сати дневно, односно осам сати с паузама.</p>
	<p>Број дана предвиђен за спровођење програма није ограничен.</p>
	<p class="clan">Члан 8.</p>
	<p>На радионицама и курсевима највећи број полазника може бити 20. </p>
	<p>На предавањима и семинарима број полазника је ограничен бројем места у просторији у којој се изводи програм.</p>
	<p class="clan">Члан 9.</p>
	<p>Простор у којем се одржавају акредитовани програми треба да одговара радним захтевима, датим у опису програма из члана 4. став 2. тачка 2) овог правилника. 
	</p>
	<p>За извођење акредитованог програма у класичној учионици или сали сваки полазник треба да има своје седиште за столом или у клупи, а учионица, односно сала треба да буде опремљена предавачким рачунаром са опремом за пројектовање и интернет везом. 
	</p>
	<p>За извођење акредитованог програма у електронској учионици, поред наведене опреме из става 2. овог члана, за сваког полазника треба да постоји по једна радна станица са приступом интернету.</p>
	<p class="bold">Ступање на снагу</p>
	<p class="clan">Члан 10.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-54/2012-02</p>
	<p class="potpis" style="line-height: 150%; margin-top: 0">У Београду, 20. фебруара 2013. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Братислав Петковић, </span>с.р.</p>


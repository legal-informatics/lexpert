


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style3 {
	margin-top: 0;
}
.auto-style4 {
	text-align: right;
	margin-top: 0;
}
	a {
	color: #008000;
}
	</style>


	<p class="redakcijskipreciscentekst">
		Редакцијски пречишћен текст</p>
	<p class="auto-style3">&nbsp;</p>
	<p class="auto-style3">&nbsp;</p>
	<p>На основу члана 58. став 9. и члана 59. став 4. Закона о шумама („Службени гласник РС”, број 30/10), 
	</p>
	<p>Министар пољопривреде, трговине, шумарства и водопривреде, доноси</p>
	<p class="odluka-zakon">ПРАВИЛНИК</p>
	<p class="odluka-zakon">о начину и времену вршења дознаке, додељивању, облику и садржини дозначног жига и жига за шумску кривицу, обрасцу дозначне књиге, односно књиге шумске кривице, као и о условима и начину сече у шумама</p>
	<p class="centar">"Службени гласник РС", бр. 65 од 2. септембра 2011, 47 од 
	8. маја 2012, 8 од 3. фебруара 2017.</p>
	<p class="clan">Члан 1.</p>
	<p class="auto-style3">Овим правилником прописује се начин и време дознаке, додељивања дозначног жига, начин обележавања пањева бесправно посечених стабала, начин евидентирања тих стабала и пањева у дозначним књигама, односно књигама шумске кривице, облик и садржина дозначних жигова и жигова за шумску кривицу, обрасци дозначне књиге, односно књиге шумске кривице, као и услови и начин сече у шумама.</p>
	<p class="clan">Члан 2.</p>
	<p class="auto-style3">Под дознаком стабала подразумева се одабирање, обележавање дозначним жигом и евидентирање стабала за сечу, обележавање површине шуме планиране за чисту сечу или крчење, као и обележавање посебним жигом пањева бесправно посечених стабала (у даљем тексту: дознака). 
	</p>
	<p class="auto-style3">Сеча стабала може да се врши само након извршене дознаке. </p>
	<p class="auto-style3">Дознака се врши појединачно за сваку састојину (одељење, одсек, односно катастарску парцелу), у складу са одредбама основе, односно програма газдовања шумама.</p>
	<p class="v2-clan-left-1">Дознака се врши током целе године.</p>
	<p><span class="hide-change">*Службени гласник РС, број 8/2017</span></p>
	<p class="clan">Члан 3.</p>
	<p class="auto-style3">Одабирање и обележавање стабала за сечу у шумама врши се стаблимично и површински.</p>
	<p class="auto-style3">Стаблимично обележавање стабала за сечу врши се утискивањем дозначног жига на затес у прсној висини и на приданку стабла, односно на једној од дебљих жила.</p>
	<p class="auto-style3">Код стаблимичног обележавања стабала за сечу може да се утискује, односно уписује и редни број стабла на затесу на приданку, односно на дебљој жили стабла.</p>
	<p class="auto-style3">Редни број се утискује или уписује колобројем, утискивањем пластичне плочице са бројем или масном бојом.</p>
	<p class="auto-style3">Стаблимично обележавање стабала за сечу врши се у састојинама у којима се врше оплодне, групимичне, пребирне и проредне сече. 
	</p>
	<p class="clan">Члан 4.</p>
	<p class="auto-style3">Површинско обележавање стабала за сечу врши се обележавањем граничне линије површине шуме предвиђене за чисту сечу или крчење, утискивањем дозначног жига на приданку или дебљој жили и на прсној висини стабла на граничној линији који улазе у површину за вршење чисте сече, односно крчење.</p>
	<p class="auto-style3">Стабла се обележавају на одстојању које обезбеђује видљивост граничне линије.</p>
	<p class="auto-style3">Ако није могуће поступити на начин из става 1. овог члана, гранична линија површине шуме предвиђене за чисту сечу или крчење обележава се видним знацима који се догледају, масном бојом на стаблима, постављањем стубова или хумки.</p>
	<p class="auto-style3">Површинско обележавање стабала за сечу може да се врши у густим културама у којима приступ није могућ (шематска прореда) и природним састојинама тополе, врбе и багрема у којима се спроводи чиста сеча, у састојинама у којима се врши чиста сеча ради директне конверзије, као и у деловима шума у којима се врши крчење.</p>
	<p class="clan">Члан 5.</p>
	<p class="auto-style3">Дозначна књига за евидентирање стабала обележених за сечу у државним и шумама сопственика којима се газдује на основу основе газдовања шумама је величине 21х14 cm и садржи 50 листова.</p>
	<p class="auto-style3">Дозначна књига за евидентирање стабала обележених за сечу у шумама сопственика којима се газдује на основу програма газдовања шумама је величине 21х14 cm и садржи 50 листова у по два примерка. 
	</p>
	<p class="auto-style3">Први примерак дозначног листа налази се код сопственика шуме – физичког лица, а други примерак остаје у књизи. 
	</p>
	<p class="clan">Члан 6.</p>
	<p class="auto-style3">Дозначна књига за евидентирање стабала обележених за сечу у државним и шумама сопственика за које постоје основе газдовања шумама, на која се не уписују редни бројеви стабала води се на Обрасцу 1 – Дозначна књига за шуме у државној својини, који је одштампан уз овај правилник и чини његов саставни део, и садржи: назив газдинске јединице, одељења и одсека; број књиге дознаке; годину у којој се врши обележавање стабала за сечу; име и презиме извршиоца дознаке; време у којем је извршена дознака; отисак дозначног жига; дозначену површину; број стабала разврстан по дебљинским степенима, врстама дрвећа и њихову запремину.</p>
	<p class="auto-style3">Дозначна књига за евидентирање стабала обележених за сечу у државним и шумама сопственика, на која се уписују редни бројеви стабала води се на Обрасцу 2 – Дозначна књига за шуме у државној својини, који је одштампан уз овај правилник и чини његов саставни део, и садржи: назив газдинске јединице, одељења и одсека; број књиге дознаке; годину у којој се врши обележавање стабала за сечу; име и презиме извршиоца дознаке; време у којем је извршена дознака; отисак дозначног жига; дозначену површину; редни број стабала; прсни пречник и запремину по врстама дрвећа; бонитет или тарифни низ, укупну дрвну запремину стабала (бруто), количину техничког и просторног дрвета, класу квалитета.</p>
	<p class="auto-style3">Дозначна књига за евидентирање стабала обележених за сечу у шумама сопственика којима се газдује на основу програма газдовања шумама води се на Обрасцу 3 – Дозначна књига за шуме сопственика, који је одштампан уз овај правилник и чини његов саставни део, и садржи: назив правног лица из члана 70. ст. 1 – 3. и члана 71. став 2. Закона о шумама (у даљем тексту: Закон); катастарску општину; број књиге дознаке; годину и време када се врши обележавање стабала за сечу; име сопственика шуме са местом пребивалишта; име лица које је извршило дознаку и број лиценце; месни назив шуме; број катастарске парцеле; врсту дрвета, прсни пречник стабла и његову запремину; запремину техничког и огревног дрвета; број и датум захтева за дознаку стабала који је поднео сопственик шуме.</p>
	<p class="auto-style3">Ако се врши аутоматска обрада података, дозначна књига се прилагођава тој обради, с тим да образац садржи све податке прописане овим правилником.</p>
	<p class="clan">Члан 7.</p>
	<p class="auto-style3">Обрасци дозначне књиге 1 и 3 се користе у свим састојинама, изузев у састојинама за обнову и састојинама у којима се спроводи прореда у старости изнад 2/3 опходње, где се користи Образац 2. 
	</p>
	<p class="clan">Члан 8.</p>
	<p class="auto-style3">Дозначна књига се повезује и оверава. </p>
	<p class="auto-style3">Евиденција оверених дозначних књига садржи: серијски број; редни број; датум издавања дозначне књиге; потпис лица које је књигу задужило, потпис лица које је књигу вратило, датум и потпис лица коме је књига враћена. 
	</p>
	<p class="auto-style3">Дозначна књига се чува најмање 10 година.</p>
	<p class="clan">Члан 9.</p>
	<p class="auto-style3">Код површинског обележавања стабала за сечу, у дозначној књизи се евидентирају сва дозначена стабла изнад таксационе границе са премерених површина које су равномерно распоређене по површини предвиђеној за сечу, чија укупна површина не може бити мања од 10% укупне површине предвиђене за чисту сечу, уз примену истих таблица или тарифа које су употребљене за утврђивање дрвне запремине у основи, односно програму газдовања шумама.</p>
	<p class="clan">Члан 10.</p>
	<p class="auto-style3">После евидентирања стабала за сечу, у дозначној књизи се изводи рекапитулација дрвне запремине по врстама дрвећа за свако одељење и одсек у шумама за које постоји основа газдовања шумама, односно катастарску парцелу за шуме за које постоји програм газдовања шумама.</p>
	<p class="auto-style3">Ако је извршено обележавање и евидентирање стабала за сечу, дозначна књига се закључује потписом и отискивањем дозначног жига. 
	</p>
	<p class="auto-style3">Сви подаци у дозначној књизи уписују се хемијском оловком и не бришу се, а погрешно уписани подаци се прецртавају и изнад њих се уноси исправка.</p>
	<p class="clan">Члан 11.</p>
	<p class="auto-style3">Дозначни жиг за обележавање стабала за сечу у шумама у државној својини има облик круга пречника 35 mm чија је ивица извијугана. 
	</p>
	<p class="auto-style3">У круг дозначног жига уписују се велика слова: „ДШС” и редни број жига.</p>
	<p class="auto-style3"><span class="v2-clan-left-1">Дозначни жиг за обележавање стабала за сечу у 
	шумама сопственика има облик правоугаоника величине 30 х 24 mm чија је ивица 
	извијугана.</span></p>
	<p class="auto-style3">У <span class="v2-clan-left-1">правоугаоник</span> дозначног жига уписују се велика слова: „ПШС” и редни број жига.</p>
	<p class="auto-style3">Отисак дозначног жига у шумама у државној својини је црне боје, а у шумама сопственика зелене боје и исти мора бити потпуно јасне и видљиве садржине.</p>
	<p class="hide-change"><span style="font-size: 0.583rem">*Службени гласник РС, 
	број 47/2012</span></p>
	<p class="clan">Члан 12.</p>
	<p class="auto-style3">Стручно лице подноси министарству надлежном за послове шумарства (у даљем тексту: Министарство), а на територији аутономне покрајине надлежном органу аутономне покрајине захтев за додељивање дозначног жига на име, у складу са Законом.</p>
	<p class="auto-style3">Захтев из става 1. овог члана поднoси се за сва стручна лица у радном односу која поседују лиценцу за обављање стручних послова у газдовању шумама. 
	</p>
	<p class="auto-style3">Захтев из става 1. овог члана садржи податке о стручном лицу, и то: име и презиме, адресу становања, јединствени матични број грађана, као и оверену копију лиценце и доказ о уплаћеној републичкој административној такси.</p>
	<p class="clan">Члан 13.</p>
	<p class="auto-style3">Пањеви се обележавају жигом за шумску кривицу и евидентира се дрвна запремина бесправно посечених стабала (у даљем тексту: шумска кривица).</p>
	<p class="auto-style3">Обележавање пањева бесправно посечених стабала врши се уписивањем редног броја и утискивањем жига за шумску кривицу на попречни пресек пања црном масном бојом у шумама у државној својини, а зеленом масном бојом у шумама сопственика – физичког лица.</p>
	<p class="auto-style3">Евиденција пањева бесправно посечених стабала (у даљем тексту: књига шумске кривице) у шумама у државној својини води се посебно за сваки чуварски рејон и то по одељењима, с тим што обројчавање пањева у сваком одељењу почиње са редним бројем један, а у шумама у сопственика – физичког лица за сваку катастарску парцелу. 
	</p>
	<p class="auto-style3">Књига шумске кривице по врсти дрвета садржи следеће податке: редни број, два унакрсно измерена пречника, процењен прсни пречник утврђен на основу процента пада пречника или на основу премера дубећих стабала из исте састојине која имају идентичне пречнике пања као и бесправно посечено стабло, запремину по врстама сортимената и укупно, време када је извршена сеча и датум када је уписан редни број и утиснут жиг, као и број и датум поднете пријаве и подаци о починиоцу бесправне сече.</p>
	<p class="clan">Члан 14.</p>
	<p class="auto-style3">Књига шумске кривице садржи 50 страна које се повезују и оверавају.</p>
	<p class="auto-style3">Књига шумске кривице се чува најмање пет година.</p>
	<p class="clan">Члан 15.</p>
	<p class="auto-style3">Жиг за шумску кривицу у шумама у државној својини има облик једанкостраничног троугла величине стране 
	<span class="v2-clan-left-1">30 mm</span>, чија је ивица равна. 
	</p>
	<p align="0" class="v2-clan-left-1">У троугао жига за 
	шумску кривицу уписују се велика слова: „ШК” и редни број жига.</p>
	<p align="0" class="v2-clan-left-1">Жиг за шумску 
	кривицу у шумама сопственика има облик круга пречника 35 mm, чија је ивица 
	равна.</p>
	<p align="0" class="v2-clan-left-1">У круг жига за 
	шумску кривицу уписују се велика слова: „ШК” и редни број жига.</p>
	<p class="auto-style3">Отисак жига за шумску кривицу у шумама у државној својини је црне боје, а у шумама сопственика зелене боје и исти мора бити потпуно јасне и видљиве садржине.</p>
	<p class="hide-change"><span style="font-size: 0.583rem">*Службени гласник РС, 
	број 47/2012</span></p>
	<p class="clan">Члан 16.</p>
	<p class="auto-style3">Даном ступања на снагу овог правилника престаје да важи Правилник о начину обележавања стабала за сечу у шумама, начину евидентирања тих стабала у дозначним књигама, облику и садржини дозначних жигова и обрасцу дозначне књиге („Службени гласник РС”, број 95/92).</p>
	<p class="clan">Члан 17.</p>
	<p class="auto-style3">Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p class="auto-style4">Број 110-00-00032/2011-09</p>
	<p class="auto-style4">У Београду, 22. јула 2011. године</p>
	<p class="auto-style4">Министар,</p>
	<p class="auto-style4"><span class="bold">Душан Петровић, </span>с.р.</p>
	<p class="auto-style4" style="text-align: left">&nbsp;</p>
	<p class="clan" style="text-align:right">Прилози</p>
	<p class="auto-style4" style="text-align: left">&nbsp;</p>
	<p class="auto-style4" style="text-align: left"><i>НАПОМЕНА ИЗДАВАЧА: 
	Правилником о изменама и допунама Правилника о начину и времену вршења 
	дознаке, додељивању, облику и садржини дозначног жига и жига за шумску 
	кривицу, обрасцу дозначне књиге, односно књиге шумске кривице, као и о 
	условима и начину сече у шумама ("Службени гласник РС, број 47/2012) Образац 1 
	и Образац 2. замењени су новим обрасцима (види члан 3. Правилника - 47/2012-61)</i></p>
	<p class="auto-style4" style="text-align: left">&nbsp;</p>
	<p class="auto-style3">Образац 1 – <a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=416642&amp;regactid=416642" target="_blank">Дозначна књига за шуме у државној својини</a></p>
	<p class="auto-style3">Образац 2 - <a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=416642&amp;regactid=416642" target="_blank">Дозначна књига за шуме у државној својини</a></p>
	<p class="auto-style3">Образац 3 - <a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=416642&amp;regactid=416642" target="_blank">Дозначна књига за шуме сопственика</a></p>
	

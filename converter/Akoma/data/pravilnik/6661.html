


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: right;
		margin-top: 0;
	}
	.auto-style2 {
		text-align: center;
	}
	.auto-style3 {
		margin-top: 0;
	}
	.auto-style4 {
		text-align: left;
	}
	</style>


	<p class="broj">&nbsp;</p>
	<p>На основу члана 43. Закона о библиотечко-информационој делатности (,,Службени гласник РС”, број 52/11),</p>
	<p>Министар културе и информисања доноси</p>
	<p>&nbsp; &nbsp;</p>
	<p class="naslov" style="margin-top: 0">ПРАВИЛНИК</p>
	<p class="naslov" style="margin-top: 0">о инвентарисању, обради, ревизији и отпису библиотечкo-информационе грађе и извора, као и вођењу евиденције о библиотечкo-информационој грађи и изворима</p>
	<p class="clan" style="margin-top: 0">"Службени гласник РС", број 47 од 29. маја 2013.</p>
	<p class="bold">I. Уводна одредба</p>
	<p class="clan">Члан 1.</p>
	<p>Овим правилником уређује се инвентарисање, обрадa, ревизијa и отпис библиотечко-информационе грађе и извора, као и вођење евиденције о библиотечко-информационој грађи и изворима. 
	</p>
	<p class="bold">II. Инвентарисање библиотечко-информационе грађе и извора</p>
	<p class="clan">Члан 2.</p>
	<p>Инвентар односно евиденција библиотечко-информационе грађе и извора (у даљем тексту: инвентарисање) је евидентирање материјалног стања колекција којом се остварује њихова правна заштита.</p>
	<p>Библиотеке су у обавези да врше инвентарисање.</p>
	<p class="clan">Члан 3.</p>
	<p>У инвентар се евидентира свака јединица библиотечко-информационе грађе и извора.</p>
	<p>Библиотеке су обавезне да воде најмање један инвентар.</p>
	<p>Библиотеке могу водити више инвентара према врсти библиотечко-информационе грађе и извора, према виду набавке, смештају, колекцијама и слично.</p>
	<p class="clan">Члан 4.</p>
	<p>Инвентар се води у електронском облику или у облику укоричене и прошивене књиге са означеним страницама, овереним од стране овлашћеног лица библиотеке, на чијим корицама је назначен назив инвентара.</p>
	<p>Инвентар у електронском облику из става 1. овог члана води се у складу са законом којим се уређује електронски документ.</p>
	<p>Библиотеке које инвентаришу и обрађују библиотечко-информациону грађу и изворе у електронској бази могу штампати инвентарне листе од којих се формира књига инвентара након завршене обраде.</p>
	<p>У електронској бази инвентарски бројеви додељују се аутоматски, приликом пријема и првог уноса података о јединици библиотечко-информационе грађе и извора.</p>
	<p>Библиотеке које примају обавезни примерак, локални обавезни и депозитни примерак библиотечких извора дужне су да одговарајућим програмским решењима обезбеде њихово инвентарисање.</p>
	<p class="clan">Члан 5.</p>
	<p>Књига инвентара састоји се од инвентарних листова нумерисаних бројевима почев од броја 1 укоричених у тврд повез. Први и последњи лист не нумеришу се.</p>
	<p>На корице и прву ненумерисану страну књиге инвентара уноси се назив „Инвентар”, врста библиотечке грађе и први и последњи инвентарски број садржан у њој.</p>
	<p>Књига инвентара закључује се на крају сваке календарске године – 31. децембра. Закључење се обавља тако што се иза последњег инвентарског броја подвуче линија и уписује се белешка: „Закључено с редним бројем (словима) у ... години”. С леве стране испод белешке потписује се запослени који води књигу инвентара, а с десне стране оверава је овлашћено лице. Испод потписа уноси се датум закључења књиге инвентара „31. (тридесет први) децембар ... године”.</p>
	<p>Први упис у наредној календарској години, наставља се следећим инвентарским бројем.</p>
	<p>У складу са типом библиотеке унос података у свакој календарској години може почети инвентарским бројем 1.</p>
	<p class="clan">Члан 6.</p>
	<p>Инвентарска јединица је примерак библиотечко-информационе грађе или извора на било ком материјалу или медију која чини целину и може да се инвентарише као самостална јединица.</p>
	<p>Редни број под којим се свака инвентарска јединица инвентарише представља инвентарски број. 
	</p>
	<p>Свака јединица библиотечко-информационе грађе и извора уноси се у одговарајућу књигу инвентара као појединачна инвентарска јединица по инвентарском броју.</p>
	<p>Инвентарски број из књиге инвентара уписује се на сваку инвентарисану јединицу.</p>
	<p>Инвентарски бројеви обележавају се арапским цифрама.</p>
	<p class="clan">Члан 7.</p>
	<p>У Инвентар се уписују следећи подаци: </p>
	<p>1) инвентарски број;</p>
	<p>2) датум инвентарисања;</p>
	<p>3) скраћени опис јединице библиотечко-информационе грађе (аутор, наслов, поднаслов, издање, место издавања, издавач, година издавања);</p>
	<p>4) сигнатура;</p>
	<p>5) начин набавке;</p>
	<p>6) број и датум рачуна;</p>
	<p>7) цена инвентарске јединице;</p>
	<p>8) идентификациони број из електронске базе;</p>
	<p>9) напомена. </p>
	<p>Поред података из става 1. овог члана уносе се и подаци специфични за поједине врсте библиотечко-информационе грађе и извора, и то: 
	</p>
	<p>1) за монографске публикације – ознака публикације у више делова, пропратна грађа; 
	</p>
	<p>2) за серијске публикације и друге континуиране изворе – посебна ознака грађе, годиште једног наслова и/или година која се инвентарише; 
	</p>
	<p>3) за картографску грађу – посебна ознака грађе, број листова, техника и пропратна грађа;</p>
	<p>4) за звучну и видео грађу – посебна ознака грађе, техника звучног снимка, технички опис и пропратна грађа;</p>
	<p>5) за електронске публикације – посебна ознака грађе, односно начин приступа електронском извору; 
	</p>
	<p>6) за музичка дела – посебна ознака грађе и пропратна грађа;</p>
	<p>7) за микрооблик – посебна ознака грађе, технички опис и пропратна грађа;</p>
	<p>8) за сликовну грађу – посебна ознака грађе, технички опис и пропратна грађа;</p>
	<p>9) за рукописну грађу – година и место настанка, посебна ознака грађе и ознака за публиковање.</p>
	<p>У зависности од типа библиотеке и њених потреба могу се унети и подаци о држави у којој је публикација објављена, месту штампања и штампарији, димензији јединице, издавачкој целини, о врсти повеза, као и податак о међународном идентификатору јединице. 
	</p>
	<p class="clan">Члан 8.</p>
	<p>У књигу инвентара уносе се све промене везане за инвентарисану јединицу.</p>
	<p>У случају погрешног уноса неког податка, тај погрешно унети податак прецртава се танком линијом тако да се може прочитати, а исправан податак исписује се изнад њега.</p>
	<p>Исправке се оверавају потписом лица које води књигу инвентара уписивањем белешке: „Исправку извршио ...” у рубрици одређеној за напомене.</p>
	<p class="bold">III. Обрада библиотечко-информационе грађе и извора</p>
	<p class="clan">Члан 9.</p>
	<p>Библиотечко-информациону грађу и изворе представљају информациони извори у којима су информације забележене на различитим материјалима и медијима.</p>
	<p>Библиотеке израђују, формирају и одржавају различите врсте каталога у складу са структуром својих фондова и потребама корисника ради обезбеђивања доступности садржине библиотечко-информационе грађе и извора корисницима. 
	</p>
	<p>Каталози садрже метаподатке о библиотечко-информационој грађи и изворима.</p>
	<p>Каталози треба да омогуће кориснику: претраживање, проналажење, идентификацију, избор и приступ јединици библиотечко-информационе грађе.</p>
	<p>Каталози се могу израђивати на различитим медијима, зависно од техничке опремљености библиотеке.</p>
	<p class="clan">Члан 10.</p>
	<p>Основна јединица електронске базе је каталошки запис који обједињује библиографске, садржинске и локацијске податке, као и податке о доступности јединице библиотечко-информационе грађе. Структура каталошког записа заснована је на стандардизованом систему блокова, поља, потпоља и индикатора прописаних јединственим форматом за машински читљиву каталогизацију и размену библиографских података.</p>
	<p>Свака јединица библиотечко-информационе грађе и извора обрађује се само једном и доступна је преко узајамне електронске базе свим учесницима у систему.</p>
	<p class="clan">Члан 11.</p>
	<p>Библиотеке могу да формирају и одржавају и лисне каталоге и то: алфабетски (азбучни, абецедни; општи и/или посебни према врсти грађе), стручни, предметни и друге врсте каталога.</p>
	<p>Основна јединица лисних каталога је каталошка јединица.</p>
	<p>Структура лисних каталога је линеарна и заснива се на утврђеном редоследу каталошких јединица.</p>
	<p class="italik">Каталошко-библиографска обрада</p>
	<p class="clan">Члан 12.</p>
	<p>Јединственом каталошко-библиографском обрадом описује се јединица библиотечко-информационе грађе и извора (библиографска јединица) ради њене идентификације. 
	</p>
	<p>Јединствена каталошко-библиографска обрада заснована је на примени усвојених међународних стандарда за библиографски опис свих врста библиотечко-информационе грађе и извора и њихових саставних делова (Међународни стандардни библиографски опис. Обједињено издање), каталошких правила и MARC ( формата за машински читљиву каталогизацију и размену библиографских података.</p>
	<p>Каталошко-библиографска обрада обухвата:</p>
	<p>1) избор елемената и формулисање одреднице;</p>
	<p>2) каталошко-библиографски опис;</p>
	<p>3) развијање упутно-информативног система. </p>
	<p class="italik">Одредница</p>
	<p class="clan">Члан 13.</p>
	<p>Одредница је приступна тачка која обезбеђује проналажење библиографских и нормативних записа у електронској бази и ограничава резултате претраживања.</p>
	<p>У лисном каталогу одредница одређује место каталошке јединице у систему каталога.</p>
	<p>Јединствена одредница у електронској бази представља утврђену и контролисану приступну тачку која се успоставља путем нормативне контроле (нормативни запис). Нормативна контрола омогућава доследан приступ подацима, повећава ефикасност каталогизације и омогућава заједничко коришћење библиографских записа.</p>
	<p>Јединствена одредница у лисном каталогу представља усвојени и доследно спроведени облик имена индивидуалног аутора или назива колективног тела под којим се на једном месту окупљају све главне и помоћне каталошке јединице у којима се та особа или то колективно тело јављају у функцији примарног, алтернативног или секундарног ауторства.</p>
	<p class="italik">Писмо у одредници</p>
	<p class="clan">Члан 14.</p>
	<p>Ради обезбеђивања целовитости и информативности каталога одредница се обавезно наводи у номинативу, савременим правописом и ћириличким односно латиничким писмом.</p>
	<p>Прва реч у одредници (редалица) графички је истакнута. </p>
	<p>У каталозима са ћириличком одредницом, имена страних аутора која се у оригиналу пишу ћирилицом, наводе се у етимолошком облику, док се за латиничке облике врши фонетска транскрипција.</p>
	<p>У латиничкој одредници примењује се етимолошки облик за сва имена изворно писана латиницом, док се за имена изворно писана ћирилицом спроводи принцип транслитерације (дословно преношење нелатиничког у латиничко писмо уз употребу дијакритичких и других знакова).</p>
	<p>У каталогизацији са нормативном контролом предвиђено је аутоматско обликовање паралелних јединствених одредница у ћириличком и латиничком писму. 
	</p>
	<p class="italik">Врсте одредница</p>
	<p class="clan">Члан 15.</p>
	<p>Врсте одредница у зависности од елемената који улазе у њен састав:</p>
	<p>1) индивидуална одредница – име индивидуалног аутора; </p>
	<p>2) колективна одредница – назив колективног тела; </p>
	<p>3) стварна одредница – стварни наслов, односно почетак стварног наслова анонимне публикације; 
	</p>
	<p>4) формална одредница – скуп речи које карактеришу врсту службених публикација које доносе органи политичко-територијалних јединица.</p>
	<p class="italik">Индивидуална одредница</p>
	<p class="clan">Члан 16.</p>
	<p>Индивидуална одредница састоји се од имена физичког лица која се јавља у функцији примарног (аутор), алтернативног (коаутори, аутори са различитим уделом) или секундарног (сарадници) ауторства, која се наводи најчешће у инверзији (најпре презиме, па име аутора).</p>
	<p>Индивидуални аутор наводи се у одредници увек у истом облику, утврђеном и јединственом, без обзира на то како је наведен у јединици библиотечко-информационе грађе и извора. 
	</p>
	<p>Нормирани и контролисани облик усвојене индивидуалне одреднице подразумева утврђивање свих елемената неопходних за потпуну идентификацију податка о индивидуалној одговорности (разрешавање непотпуних података, иницијала, псеудонима, утврђивање и навођење података о години рођења/смрти аутора, додавање личних обележја и слично).</p>
	<p class="italik">Колективна одредница</p>
	<p class="clan">Члан 17.</p>
	<p>Колективна одредница састоји се од назива колективног тела. Под колективним телом у смислу овог правилника подразумевају се правна лица, делови правних лица као и заједнице физичких лица која имају свој назив а немају статус правног лица.</p>
	<p>Колективно тело се наводи у одредници увек под истим називом и у истом језичком облику, без обзира на облик који се јавља у публикацији. Тако уједначена и доследно спроведена колективна одредница назива се јединствена колективна одредница. У случају да је колективно тело током свога постојања мењало назив, јединствена одредница израђује се за сваки појединачни назив.</p>
	<p class="italik">Стварна одредница</p>
	<p class="clan">Члан 18.</p>
	<p>Стварна одредница израђује се за анонимне публикације. Улогу стварне одреднице преузима главни стварни наслов који се наводи на месту прописаном за почетак првог реда библиографско-каталошког описа, то јест испод четвртог слова замишљене одреднице. Прва реч главног стварног наслова (редалица) графички се истиче.</p>
	<p>Ако стварни наслов не може да преузме улогу одреднице, на месту одреднице исписују се прве три речи стварног наслова. Уколико је трећа реч стварног наслова предлог, члан или везник, у стварној одредници наводи се и четврта реч. 
	</p>
	<p class="italik">Формална одредница</p>
	<p class="clan">Члан 19.</p>
	<p>Формална одредница израђује се за публикације које садрже службена акта настала у раду државног органа, односно органа територијалне аутономије или органа јединице локалне самоуправе (устав, закон, статут, буџет, завршни рачун, план, одлука, други прописи и општи акти као и нацрти и преднацрти тих аката).</p>
	<p>Формална одредница садржи назив државе, територијалне аутономије или јединице локалне самоуправе на коју се службени акт односи. У пододредници се наводи типизирани назив службеног акта: устав, закони, статут, буџет, план, завршни рачун и одлуке.</p>
	<p>Формална одредница и пододредница наводе се на језику библиографске агенције и на писму које је усвојено у јединственој одредници (ћирилица или латиница).</p>
	<p class="italik">Каталошко-библиографски опис</p>
	<p class="clan">Члан 20.</p>
	<p>Каталошко-библиографски опис чини скуп елемената помоћу којих се јединица библиотечко-информационе грађе и извора може идентификовати. 
	</p>
	<p>Каталошко-библиографским описом се:</p>
	<p>1) идентификује јединица библиотечко-информационе грађе; </p>
	<p>2) идентификује дело које је садржано у јединици библиотечко-информационе грађе; 
	</p>
	<p>3) омогућава разликовање појединих издања истог дела. </p>
	<p>Стандардизовани каталошко-библиографски опис свих типова библиотечко-информационе грађе и извора обезбеђује размену библиографских записа између националних библиографских агенција на међународном нивоу и омогућава конверзију библиографских записа у електронски облик.</p>
	<p>Јединствена каталошко-библиографска обрада заснива се на утврђеном редоследу описних елемената у оквиру подручја описа, на систему симбола који претходе описним елементима и указују на њихову садржину, као и на изворима података (примарним, секундарним, терцијалним и оним ван публикације) из којих се описни елементи преузимају.</p>
	<p>Подручја библиографско-каталошког описа су:</p>
	<p>1) подручје стварних наслова и података о одговорности;</p>
	<p>2) подручје издања;</p>
	<p>3) подручје података специфичних за врсту грађе или извора;</p>
	<p>4) подручје издавања, производње, дистрибуције и тако даље;</p>
	<p>5) подручје материјалног описа;</p>
	<p>6) подручје издавачке целине;</p>
	<p>7) подручје напомена;</p>
	<p>8) подручје идентификатора извора и података о доступности.</p>
	<p class="italik">Упутно-информативни систем</p>
	<p class="clan">Члан 21.</p>
	<p>Каталошко-библиографском обрадом са нормативном контролом и додатним тачкама приступа (подаци о коауторима, сарадницима, неусвојени облици личних имена или назива колективних тела, варијантни облици стварних наслова итд.) омогућава се ефикасније претраживање и проналажење информације о јединици библиотечко-информационе грађе и извора у електронској бази.</p>
	<p>Упутно-информативни систем у лисном алфабетском каталогу је систем помоћних каталошких јединица (споредне, аналитичке, опште упутне, унакрсне упутне, заједничке и прегледне) које садрже податке који олакшавају претраживање и проналажење одговaрајуће библиографске јединице и доприносе целовитости и информативности алфабетског каталога.</p>
	<p class="italik">Садржинска обрада</p>
	<p class="clan">Члан 22.</p>
	<p>Садржинска обрада обухвата све врсте библиотечко-информационе грађе и извора.</p>
	<p>Правила садржинске обраде јединствена су за лисне каталоге (предметни и стручни) и за електронску базу. 
	</p>
	<p>Садржинску обраду чине два сегмента: стручна класификација и предметна класификација (предметизација).</p>
	<p class="italik">Стручна класификација</p>
	<p class="clan">Члан 23.</p>
	<p>Стручна класификација групише и представља библиотечко-информациону грађу и изворе према појединим научним и стручним областима и заснована је на јединственој примени система Универзалне децималне класификације (УДК).</p>
	<p>Систем УДК је међународни класификациони систем који се користи за индексирање библиотечко-информационе грађе и извора. Обухвата научне дисциплине, стручне области, као и све остале видове људске активности, различите појаве у природи, географске појмове и подручја, временска раздобља, формалне облике библиотечко-информационе грађе и извора и друго.</p>
	<p>Систем УДК је нумерички систем заснован на хијерархијском принципу. У оквиру сваког подручја полази се од броја најширег значења, а децимална поставка омогућава поделе на уже групе и подгрупе, до нивоа разуђености (степена развоја) сваке појединачне стручне или научне дисциплине.</p>
	<p>Сужавање појмовног подручја и детаљнија разрада у оквиру сваке групе постиже се дописивањем децимала са десне стране основног броја. Симбол тачка претходи сваком децималу.</p>
	<p class="italik">УДК таблице</p>
	<p class="clan">Члан 24.</p>
	<p>УДК таблице састоје се из два дела: главне таблице и помоћне таблице.</p>
	<p>Главне таблице чине основни бројеви од 0 до 9 са својом хијерархијском разрадом. Група 4 је упражњена.</p>
	<p>Помоћне таблице садрже опште помоћне бројеве који се не користе самостално, већ као додатак главном броју. Помоћним бројевима ближе се означава класификована садржина. Општи помоћни бројеви имају следеће облике:</p>
	<p>=0/=9, (0...), (1/9), (=...), „...”, А/Ж, -02, -03, -05</p>
	<p>Свака стручна група има аналитичке (специјалне) помоћне бројеве. Специјални помоћни бројеви примењују се на начин прописан таблицама. Појавни облици специјалних помоћних бројева су различити и могу се користити само у оквиру одређене групе. Иста цифарска ознака специјалних помоћних бројева има различито значење у различитим стручним групама. Специјални помоћни бројеви имају следеће облике:</p>
	<p>.01/.09, -01/-09, -001/-009, -1/-9 </p>
	<p>Примена таблица мора бити правилна и доследна.</p>
	<p class="italik">Анализа садржаја и утврђивање УДК броја</p>
	<p class="clan">Члан 25.</p>
	<p>Стручна класификација библиотечко-информационе грађе и извора обавља се са „књигом у руци” (de visu). Детаљном анализом садржаја, предговора, поговора или целовитог текста библиотечко-информационе грађе и извора, упознаје се њихов садржај и утврђује стручна група односно УДК број.</p>
	<p>Основни (главни) број допуњава се помоћним бројевима када је то потребно. За адекватну класификацију може се употребити и више општих и специјалних помоћних бројева као и словна ознака.</p>
	<p>У појединим случајевима потребна је комбинација два или више главних бројева који се међусобно повезују одговарајућим симболима: двотачка (:), дупла двотачка (::), коса црта (/) или знак плус (+).</p>
	<p>Тематски разнородна садржина библиотечко-информационе грађе и извора изражава се са више независних главних бројева у оквиру једне јединице.</p>
	<p>За монографске и серијске публикације које садрже више радова различитих аутора, врши се аналитичка обрада сваке библиотечко-информационе јединице ради обезбеђивања комплетне и детаљне обраде, и избегавања уклапања у ширу стручну област.</p>
	<p>Употреба свих бројева УДК, било главних или помоћних, мора се доследно примењивати на сву библиотечко-информациону грађу и изворе. Стручна класификација је неселектива што значи да се стручно класификује свака библиотечко-информациона јединица.</p>
	<p>Информациони инструмент лисни стручни каталог или електронска база је продукт обраде библиотечко-информационе јединице. У првом случају то је основна информација, а у другом тачка приступа.</p>
	<p>Лисни стручни каталог чине каталошке јединице и међаши. Каталошке јединице садрже ознаку према систему УДК уз остале елементе каталошког описа. УДК број у појединим библиотекама је уједно и сигнатура библиотечко-информационе јединице којом се одређује и њен смештај.</p>
	<p>Међаши садрже различита обавештења о самом каталогу и разликују се од основних каталошких јединица по облику или по боји.</p>
	<p>Електронска база подразумева имплементацију MARC формата као машински читљивог медија. За стручну класификацију предвиђено је поље 675.</p>
	<p class="italik">Предметна класификација</p>
	<p class="clan">Члан 26.</p>
	<p>Предметна класификација обавља се према правилима израђеним на основу међународног стандарда „Документација – упутства за успостављање и развој једнојезичких тезауруса” који је заснован на принципима груписања библиотечко-информационе грађе и извора, чија се садржина изражава предметном одредницом. У електронској бази тезаурус је замењен предметним нормативним датотекама.</p>
	<p>Предметном класификацијом не обухвата се сва библиотечко-информациона грађа и извори. Принцип за селекцију је научна, стручна, документациона или литерарна вредност грађе. Библиотека, у зависности од својих функција и структуре фонда, структуре читалаца и њихових захтева, утврђује принципе селекције грађе.</p>
	<p>Предметна класификација библиотечко-информационе грађа и извори обавља се са „књигом у руци” (de visu). Детаљном анализом садржаја, предговора, поговора или целовитог текста библиотечко-информационе грађе и извора, упознаје се њихов садржај и утврђује тема и аспект са кога се разматра. Тема се изражава предметном одредницом.</p>
	<p>Уколико се одредницом не може постићи неопходна прецизност она се допуњава пододредницама.</p>
	<p>Логички повезана целина одреднице са пододредницама чини предметну рубрику.</p>
	<p>Тематски разнородна садржина библиотечко-информационе грађе и извора изражава се са више независних предметних рубрика у оквиру једне јединице.</p>
	<p>За монографске и серијске публикације које садрже више радова различитих аутора, потребно је аналитички обрадити сваку јединицу. Аналитичком обрадом обезбеђује се комплетна и детаљна обрада и избегава се формулисање предметних рубрика ширег значења.</p>
	<p class="italik">Предметна одредница</p>
	<p class="clan">Члан 27.</p>
	<p>Предметна одредница је реч или група речи која на најсажетији начин изражава тему библиотечко-информационе грађе и извора.</p>
	<p>Предметна одредница, према значењу, може бити:</p>
	<p>1) општа (за изражавање општих појмова);</p>
	<p>2) стварни наслов (за означавање анонимних дела као теме);</p>
	<p>3) особна (за означавање физичких и правних лица, личних имена, породичних имена и колективних тела);</p>
	<p>4) географска (за означавање географских подручја);</p>
	<p>5) временска (за изражавање временског периода);</p>
	<p>6) формална (за означавање оне библиотечке грађе и извора, која се не може класификовати према својој садржини већ према свом облику).</p>
	<p>Предметна одредница мора бити сажета, прецизна, једносмислена, научно и језички верификована.</p>
	<p class="italik">Пододредница</p>
	<p class="clan">Члан 28.</p>
	<p>Пододредница је реч или група речи која у оквиру предметне рубрике ближе одређује одредницу дајући јој одређен аспект.</p>
	<p>Према значењу пододредница може бити:</p>
	<p>1) тематска (тематски сужава опсег значења одреднице);</p>
	<p>2) географска (именује географски простор на који се односи тема изражена одредницом);</p>
	<p>3) временска (прецизира временско раздобље за које се везује тема публикације);</p>
	<p>4) формална (указује на облик и намену).</p>
	<p>Информациони инструмент је продукт обраде библиотечко-информационе јединице. Информациони инструмент као предметни каталог је основна информација, а као електронска база је тачка приступа.</p>
	<p>Лисни предметни каталог чине основне каталошке јединице и упутно-информативни систем. Свака каталошка јединица садржински означена предметном одредницом, садржи и остале елементе каталошког описа.</p>
	<p>Мрежу листића упутно-информативног система чине: упутне јединице, оријентационе јединице, историјске јединице и тумачене јединице.</p>
	<p>Каталошки листићи се сређују алфабетски (азбучно или абецедно у зависности од писма библиотечког центра) према одредници. 
	</p>
	<p>Електронска база података заснована је на имплементацији MARC формата као машински читљивог медија. За предметну класификацију предвиђенa су поља од 600 до 609 и у оквиру њих утврђена потпоља, као и алтернативна поља од 960 до 969 за неусвојене облике предметних одредница и пододредница. 
	</p>
	<p class="bold">IV. Ревизија и отпис библиотечко-информационе грађе и извора</p>
	<p class="clan">Члан 29.</p>
	<p>Ревизијом се утврђује стварно бројчано и физичко стање инвентарисане библиотечко-информационе грађе и извора која је власништво библиотеке, правна заштита и актуелност библиотечких фондова.</p>
	<p>Ревизију врше библиотеке и друге установе које обављају библиотечко-информациону делатност.</p>
	<p class="clan">Члан 30.</p>
	<p>Ревизија може да буде редовна и ванредна.</p>
	<p>Редовна ревизија библиотечке грађе и извора обавља се континуирано најмање једном у десет година без обзира на врсту библиотеке, величину фонда и обухвата целокупни библиотечки фонд. 
	</p>
	<p>У зависности од обима библиотечке грађе и извора које библиотека поседује редовна ревизија може се вршити у краћим временским периодима, и то:</p>
	<p>1) до 50 000 јединица библиотечко-информационе грађе и извора у року од три године;</p>
	<p>2) до 150 000 јединица библиотечко-информационе грађе и извора у року од четири године;</p>
	<p>3) до 300 000 јединица библиотечко-информационе грађе и извора у року од пет година.</p>
	<p>Библиотеке које имају преко 300 000 јединица библиотечко-информационе грађе и извора редовну ревизију обављају најмање једанпут у десет година.</p>
	<p>Народна библиотека Србије, Библиотека Матице српске, Универзитетска библиотека „Светозар Марковић” и Библиотека Српске академије наука и уметности врше ревизију 10 % фонда годишње.</p>
	<p>Ванредна ревизија библиотечко-информационе грађе и извора може бити потпуна или делимична и обавља се, без обзира на прописане рокове за редовну ревизију, у случајевима: пресељења библиотечко-информационе грађе и извора, пожара и поплаве у просторијама где се налази библиотечко-информациона грађа и извори, рушења просторија и других узрока који се могу приписати дејству више силе, крађе библиотечко-информационе грађе и извора, статусних промена, отварања поступка редовне ликвидације као и у другим случајевима одређеним законом.</p>
	<p class="clan">Члан 31.</p>
	<p>Припремама рада на ревизији, поступком ревизије, окончањем ревизије и презентирањем резултата ревизије руководи директор, односно управник библиотеке или друге установе која обавља библиотечко-информациону делатност или друго лице које он овласти.</p>
	<p>Директор, односно управник библиотеке или друге установе која обавља библиотечко-информациону делатност образује комисију за ревизију (и по потреби једну или више радних група) од најмање три члана, именује председника и чланове комисије, одређује дан почетка и време трајања ревизије, утврђује начин коришћења библиотечко-информационе грађе и извора за време трајања ревизије и рок за достављање извештаја о извршеној ревизији.</p>
	<p class="clan">Члан 32.</p>
	<p>Припрема библиотечко-информационе грађе и извора за ревизију састоји се: у прегледу и сређивању библиотечко-информационе грађе и извора у оквиру постојећег система смештаја, улагању у полице оних публикација које се тренутно не налазе на месту, враћању позајмљене библиотечко-информационе грађе у библиотеку (како би свака јединица могла да буде идентификована на лицу места), у инвентарисању оних јединица које нису биле уведене у књигу инвентара, сређивању картотеке позајмљених публикација односно задужења корисника и слично.</p>
	<p class="clan">Члан 33.</p>
	<p>Комисија за ревизију израђује план рада који обухвата обим ревизије, редослед фондова, односно огранака, одређује метод ревизије и све радње које ће се обавити пре, за време и после завршене ревизије.</p>
	<p>Методи ревизије одштампани су уз овај правилник и чине његов саставни део.</p>
	<p class="clan">Члан 34.</p>
	<p>Ревизија се обавља сравњивањем одређених података сваке јединице библиотечко-информационе грађе и извора са одговарајућим подацима у инвентару. Сравњивање података може се обављати и посредно, путем помоћних инструмената (топографски каталог, картотека контролних листића и слично), с тим што је тада обавезно њихово сравњивање са инвентаром ради утврђивања стварног стања.</p>
	<p>После извршене провере целокупне библиотечко-информационе грађе и извора и утврђивања бројчаног и физичког стања библиотечко-информационе грађе и извора, комисија саставља записник о ревизији.</p>
	<p class="clan">Члан 35.</p>
	<p>Записник о ревизији садржи:</p>
	<p>1) време трајања ревизије;</p>
	<p>2) имена чланова комисије за ревизију;</p>
	<p>3) обим и врсту библиотечко-информационе грађе и извора обухваћене ревизијом;</p>
	<p>4) метод ревизије;</p>
	<p>5) број јединица према инвентару;</p>
	<p>6) број јединица расходованих у претходним ревизијама;</p>
	<p>7) број јединица које нису нађене на лицу места;</p>
	<p>8) број невраћених јединица;</p>
	<p>9) број јединица утврђених ревизијом (стварно стање фонда);</p>
	<p>10) број физички дотрајалих и неупотребљивих јединица;</p>
	<p>11) број неактуелних јединица.</p>
	<p>Записник о ревизији може да садржи и друге податке од значаја за утврђивање стварног стања фонда, за које комисија оцени да их треба унети у записник (ови подаци дају се уз записник као прилог).</p>
	<p>Уз записник о ревизији прилаже се и Попис јединица библиотечкo-информационе грађе и извора које нису нађене на лицу места (Листа 1), Попис невраћених јединица библиотечко-информационе грађе и извора (Листа 2), Попис дотрајалих и неупотребљивих јединица библиотечко-информационе грађе и извора (Листа 3) као и Попис неактуелних јединица библиотечко-информационе грађе и извора (Листа 4).</p>
	<p>Листе из става 3. овог члана садрже следеће рубрике: редни број јединице библиотечко-информационе грађе и извора, инвентарни број, сигнатуру, име аутора и наслов јединице, место и годину издавања, цену и напомену. Уколико су библиографски подаци о отписаној грађи укључени у електронску базу, списак садржи и идентификациони (ID) број библиографског записа.</p>
	<p>Образац записника о ревизији библиотечке грађе (Прилог 2) и обрасци листа из става 3. овог члана одштампани су уз овај правилник и чине његов саставни део.</p>
	<p>Записник о ревизији потписују сви чланови комисије и исти се доставља директору, односно управнику библиотеке или друге установе која обавља библиотечко-информациону делатност.</p>
	<p>На основу записника комисија о ревизији саставља извештај о ревизији и доставља га директору, односно управнику библиотеке или друге установе која обавља библиотечко-информациону делатност, а он органу управљања на разматрање. У извештају комисија уноси и број јединица библиотечко-информационе грађе и извора које предлаже за отпис, као и објашњење по ком основу (невраћене јединице, физички дотрајале и неупотребљиве јединице, неактуелне јединице и јединице које нису нађене на лицу места).</p>
	<p class="italik">Отпис библиотечкo-информационе грађе и извора</p>
	<p class="clan">Члан 36.</p>
	<p>Орган управљања библиотеке, односно друге установе која обавља библиотечко-информациону делатност разматра извештај о извршеној ревизији у присуству председника комисије за ревизију и руководиоца организационе јединице у чијој је надлежности чување и коришћење библиотечко-информационе грађе и извора и одлучује о отпису:</p>
	<p>1) јединица библиотечко-информационе грађе и извора које нису пронађене у фонду;</p>
	<p>2) дотрајалих и неупотребљивих јединица које мерама техничке заштите не могу да се доведу у стање да могу бити даље коришћене;</p>
	<p>3) неактуелне библиотечко-информационе грађе и извора;</p>
	<p>4) невраћених јединица библиотечко-информационе грађе и извора услед немогућности њиховог повраћаја (после три године када су исцрпљене све мере потраживања).</p>
	<p>Јединице библиотечко-информационе грађе и извора за које је утврђено да су културна добра не могу се отписати.</p>
	<p>Одлука органа управљања о отпису, заједно са извештајем о извршеној ревизији доставља се директору, односно управнику библиотеке или друге установе која обавља библиотечко-информациону делатност, одговарајућим руководиоцима организационих јединица, као и књиговодственој служби, ради усклађивања стања из материјалног инвентара и књиговодственог стања са стварним стањем по ревизији.</p>
	<p class="clan">Члан 37.</p>
	<p>На основу одлуке о отпису библиотечко-информационе грађе и извора одређена јединица се искључује из књиге инвентара (стављањем ознаке „Расх.” црвеном оловком и броја одлуке о отпису са датумом у рубрици напомена) и повлаче се каталошке јединице из лисних каталога.</p>
	<p>Отписану библиотечко-информациону грађу и изворе по основу неактуелности библиотека ће понудити Народној библиотеци Србије, односно Библиотеци Матице српске, које ће се у писаној форми изјаснити о понуди у року од 15 дана од дана достављања понуде. Уколико наведене библиотеке одбију понуђену библиотечку грађу и изворе, она се може поклонити, продати или отуђити на други начин.</p>
	<p class="clan">Члан 38.</p>
	<p>Извештај о ревизији и отпису библиотечко-информационе грађе и извора, са документацијом, трајно се чува у архиви библиотеке. 
	</p>
	<p class="bold">V. Прелазне и завршне одредбе</p>
	<p class="clan">Члан 39.</p>
	<p>Даном ступања на снагу овог правилника престају да важе Правилник о евиденцији библиотечке грађе („Службени гласник РС”, број 7/95) и Правилник о ревизији библиотечког материјала („Службени гласник СРС”, број 25/79).</p>
	<p class="clan">Члан 40.</p>
	<p>Овај правилник ступа на снагу осмог дана од дана објављивања у ,,Службeном гласнику Републике Србије”.</p>
	<p class="potpis">Број 110-00-20/2012-02</p>
	<p class="auto-style1">У Београду, 20. маја 2013. године</p>
	<p class="auto-style1">Министар,</p>
	<p class="auto-style1"><span class="bold">Братислав Петковић, </span>с.р.</p>
	<p class="potpis">&nbsp; &nbsp;</p>
	<p class="potpis">Прилог 1</p>
	<p class="bold">Методи ревизије библиотечко-информационе грађе и извора</p>
	<p>Начини утврђивањa фактичког стања библиотечко-информационе грађе и извора су: 
	</p>
	<p>1) директно са инвентаром;</p>
	<p>2) преко одређених помоћних инструмената. </p>
	<p>Утврђивање коначног стварног стања ревидиране грађе и извора врши се на основу инвентара као материјалног документа вредности библиотечко-информационе грађе и извора.</p>
	<p>Помоћни инструменти су: сигнатурни инвентар (са матичним и контролним картонима), топографски каталог, картотека контролних листића и електронски бар-код читач.</p>
	<p>Методи ревизије библиотечко-информационе грађе и извора су:</p>
	<p>1) ревизија помоћу инвентара;</p>
	<p>2) ревизија помоћу картотеке контролних листића;</p>
	<p>3) ревизија помоћу топографског каталога;</p>
	<p>4) ревизија помоћу електронског бар-код читача;</p>
	<p>5) метод ванредна ревизија</p>
	<p class="bold">Ревизија помоћу инвентара</p>
	<p>Ревизија помоћу инвентара врши се сравњивањем стања постојеће библиотечко-информационе грађе и извора са подацима уписаним у књигу инвентара. Саставни део инвентара су и контролни картони за часописе и новине којим се ове публикације инвентаришу као годиште наслова. На исти начин се користе контролни картони за збирке и збирна дела уколико нису инвентарисани појединачно.</p>
	<p>Поступак провере се врши упоређивањем основних података из сваке јединице библиотечко-информационе грађе и извора са одговарајућим подацима из материјалног или сигнатурног инвентара.</p>
	<p>Овај метод ревизије могу применити: </p>
	<p>1) библиотеке, где су због различитих узрока фондови несређени и неусклађени са материјалним инвентаром;</p>
	<p>2) мање библиотеке у којима се уз учешће малог броја запослених и за релативно кратко време може извршити ревизија.</p>
	<p class="bold">Ревизија помоћу картотеке контролних листића</p>
	<p>Ревизија помоћу картотеке контролних листића се врши пописивањем целокупног библиотечког фонда.</p>
	<p>Ревизија помоћу картотеке контролних листића врши се у две фазе, и то:</p>
	<p>1) Прва фаза – пописивање библиотечког фонда, врши се преузимањем елементарних података за идентификацију јединице из сваке јединице библиотечко-информационе грађе и извора. Елементарни подаци за идентификацију јединице су: инвентарни број, сигнатура, аутор, наслов дела, година издавања и ИД број записа из електронске базе. Елементарни подаци за идентификацију јединице се уносе на контролне листиће који су мањег формата. По извршеном попису фондова и картотеке корисника односно задужења, од свих контролних листића формира се картотека сређена према инвентарним бројевима.</p>
	<p>2) Друга фаза – врши се упоређивањем података из картотеке контролних листића и података из инвентара за сваку јединицу појединачно. Сваки контролни листић се обележава ради означавања извршеног поређења.</p>
	<p>Овај метод ревизије могу применити сви типови библиотеке. </p>
	<p class="bold">Ревизија помоћу топографског каталога</p>
	<p>Ревизија помоћу топографског каталога врши се у библиотекама које израђују топографски каталог, чија је главна намена да замени употребу инвентара у ревизији.</p>
	<p>Ревизија помоћу топографског каталога одвија се у две фазе, и то:</p>
	<p>1) Прва – фаза врши се сравњивањем основних података из сваке јединице библиотечко-информационе грађе и извора са подацима у топографском каталогу.</p>
	<p>2) Друга фаза – врши се упоређивањем затеченог стања исказаног у топографском каталогу са стањем у инвентару и уношењем одговарајућих исправки.</p>
	<p class="bold">Ревизија помоћу електронског бар-код читача</p>
	<p>Ревизија помоћу електронског бар-код читача врши се сравњивањем стања колекција са стањем у бази података помоћу електронског бар-код читача.</p>
	<p>Свака јединица библиотечко-информационе грађе и извора треба да има одштампану бар-код налепницу.</p>
	<p>Приликом ревизије бар-код читач региструје све јединице које су физички присутне у фонду.</p>
	<p>Програм треба да омогући да се излиста све оно што није евидентирано очитавањем бар-код читачем (задужења, изгубљено и слично) да би се накнадно ревизијом установило стање тог дела фонда.</p>
	<p>Овај метод ревизије могу применити библиотеке које воде електронску базу и имају бар-код систем. 
	</p>
	<p class="bold">Метод ванредне ревизије</p>
	<p>Метод ванредне ревизије примењује се у вршењу ванредне ревизије у складу са одредбама овог правилника којима се уређује ванредна ревизија.</p>
	<p>Овај начин ревизије врши се пребројавањем свих јединица библиотечко-информационе грађе и извора у фонду и у картотеци позајмице.</p>
	<p>Исто тако може се извршити и ревизија мањег дела фонда, док највећи део остаје непроверен. Провера изабраног дела фонда врши се помоћу одговарајућих инструмената (инвентар, топографски каталог и др.). На овај начин провером може бити обухваћено од 10% до 20% целокупног фонда, или део фонда који представља целину за себе.</p>
	<p class="potpis">&nbsp;</p>
	<p class="potpis">Прилог 2</p>
	<p>Записник о ревизији библиотечке грађе у </p>
	<p>____________________________________________________</p>
	<p>Ревизија је обављена од _____ до</p>
	<p>Комисија за ревизију у саставу:</p>
	<p>1.</p>
	<p>2.</p>
	<p>3.</p>
	<p>Врста библиотечке грађе </p>
	<p>Обим грађе обухваћен ревизијом </p>
	<p>Метод рада</p>
	<p>Ревизијом је утврђено следеће стање:</p>
	<p>Број јединица према инвентару</p>
	<p>Број јединица расходованих у претходним ревизијама</p>
	<p>Број јединица које нису нађене на лицу места (Листа 1)</p>
	<p>Број невраћених јединица (Листа 2)</p>
	<p>Стварно стање фонда (број јединица утврђених ревизијом</p>
	<p>Број физички дотрајалих и неупотребљивих јединица (Листа 3)</p>
	<p>Број неактуелних јединица (Листа 4)</p>
	<p>Датум</p>
	<p>Потпис чланова Комисије за ревизију</p>
	<p>1.</p>
	<p>2.</p>
	<p>3.</p>
	<p class="potpis">Листа 1</p>
	<p class="italik">1. Попис јединица библиотечкo-информационе грађе и извора које нису нађене на лицу места</p>
	<table class="tabela-sa-borderom">
		<tbody>
			<tr>
				<td class="auto-style2" valign="bottom">
				<p class="auto-style3">Ред.</p>
				<p class="auto-style3">бр.</p>
				</td>
				<td class="auto-style2" valign="bottom">
				<p class="auto-style3">Инв. </p>
				<p class="auto-style3">број</p>
				</td>
				<td class="auto-style2" valign="bottom">
				<p class="auto-style3">Сигна-</p>
				<p class="auto-style3">тура</p>
				</td>
				<td class="auto-style2" valign="bottom">
				<p class="auto-style3">ID</p>
				<p class="auto-style3">број</p>
				</td>
				<td class="auto-style2" valign="bottom">
				<p class="auto-style3">Аутор и наслов</p>
				<p class="auto-style3">јединице</p>
				</td>
				<td class="auto-style2" valign="bottom">
				<p class="auto-style3">Место и година</p>
				<p class="auto-style3">издавања</p>
				</td>
				<td class="auto-style2" valign="bottom">
				<p class="auto-style3">Цена</p>
				</td>
				<td class="auto-style2" valign="bottom">
				<p class="auto-style3">Напомена</p>
				</td>
			</tr>
			<tr>
				<td>&nbsp;<br>&nbsp;<br>&nbsp;<br>&nbsp;<br><br>&nbsp; 
				<br>&nbsp;
							</td>
				<td></td>
				<td></td>
				<td></td>
				<td></td>
				<td></td>
				<td></td>
				<td></td>
			</tr>
		</tbody>
	</table>
	<p class="potpis">Листа 2</p>
	<p class="italik">2. Попис невраћених јединица библиотечко-информационе грађе и извора 
	</p>
	<table class="tabela-sa-borderom">
		<tbody>
			<tr>
				<td class="auto-style2">
				<p class="auto-style3">Ред.</p>
				<p class="auto-style3">бр.</p>
				</td>
				<td class="auto-style2">
				<p class="auto-style3">Инв. </p>
				<p class="auto-style3">број</p>
				</td>
				<td class="auto-style2">
				<p class="auto-style3">Сигна-</p>
				<p class="auto-style3">тура</p>
				</td>
				<td class="auto-style2">
				<p class="auto-style3">ID</p>
				<p class="auto-style3">број</p>
				</td>
				<td class="auto-style2">
				<p class="auto-style3">Аутор и наслов</p>
				<p class="auto-style3">јединице</p>
				</td>
				<td class="auto-style2">
				<p class="auto-style3">Место и година</p>
				<p class="auto-style3">издавања</p>
				</td>
				<td class="auto-style2">
				<p class="auto-style3">Цена</p>
				</td>
				<td class="auto-style2">
				<p class="auto-style3">Напомена</p>
				</td>
			</tr>
			<tr>
				<td>&nbsp;<br>&nbsp;<br>&nbsp;<br>&nbsp;<br><br>&nbsp; 
				<br>&nbsp;
							</td>
				<td></td>
				<td></td>
				<td></td>
				<td></td>
				<td></td>
				<td></td>
				<td></td>
			</tr>
		</tbody>
	</table>
	<p class="potpis">Листа 3</p>
	<p class="italik">3. Попис дотрајалих и неупотребљивих јединица библиотечко-информационе грађе и извора 
	</p>
	<table class="tabela-sa-borderom">
		<tbody>
			<tr>
				<td class="auto-style2">
				<p class="auto-style3">Ред.</p>
				<p class="auto-style3">бр.</p>
				</td>
				<td class="auto-style2">
				<p class="auto-style3">Инв. </p>
				<p class="auto-style3">број</p>
				</td>
				<td class="auto-style2">
				<p class="auto-style3">Сигна-</p>
				<p class="auto-style3">тура</p>
				</td>
				<td class="auto-style2">
				<p class="auto-style3">ID</p>
				<p class="auto-style3">број</p>
				</td>
				<td class="auto-style2">
				<p class="auto-style3">Аутор и наслов</p>
				<p class="auto-style3">јединице</p>
				</td>
				<td class="auto-style2">
				<p class="auto-style3">Место и година</p>
				<p class="auto-style3">издавања</p>
				</td>
				<td class="auto-style2">
				<p class="auto-style3">Цена</p>
				</td>
				<td class="auto-style2">
				<p class="auto-style3">Напомена</p>
				</td>
			</tr>
			<tr>
				<td class="auto-style4">&nbsp;<br>&nbsp;<br>&nbsp;<br>&nbsp;<br>
				<br>&nbsp; <br>&nbsp;
							</td>
				<td></td>
				<td></td>
				<td></td>
				<td></td>
				<td></td>
				<td></td>
				<td></td>
			</tr>
		</tbody>
	</table>
	<p class="potpis">Листа 4</p>
	<p class="italik">4. Попис неактуелних јединица библиотечко-информационе грађе и извора</p>
	<table class="tabela-sa-borderom">
		<tbody>
			<tr>
				<td class="auto-style2">
				<p class="auto-style3">Ред.</p>
				<p class="auto-style3">бр.</p>
				</td>
				<td class="auto-style2">
				<p class="auto-style3">Инв. </p>
				<p class="auto-style3">број</p>
				</td>
				<td class="auto-style2">
				<p class="auto-style3">Сигна-</p>
				<p class="auto-style3">тура</p>
				</td>
				<td class="auto-style2">
				<p class="auto-style3">ID</p>
				<p class="auto-style3">број</p>
				</td>
				<td class="auto-style2">
				<p class="auto-style3">Аутор и наслов</p>
				<p class="auto-style3">јединице</p>
				</td>
				<td class="auto-style2">
				<p class="auto-style3">Место и година</p>
				<p class="auto-style3">издавања</p>
				</td>
				<td class="auto-style2">
				<p class="auto-style3">Цена</p>
				</td>
				<td class="auto-style2">
				<p class="auto-style3">Напомена</p>
				</td>
			</tr>
			<tr>
				<td>&nbsp;<br>&nbsp;<br>&nbsp;<br>&nbsp;<br><br>&nbsp; 
				<br>&nbsp;
							</td>
				<td></td>
				<td></td>
				<td></td>
				<td></td>
				<td></td>
				<td></td>
				<td></td>
			</tr>
		</tbody>
	</table>


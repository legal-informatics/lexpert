


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 7. став 3. Закона о извозу и увозу наоружања и војне опреме („Службени гласник РС”, број 107/14), </p>
			<p class="Basic-Paragraph">Министар трговине, туризма и телекомуникација доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину вођења Регистра лица овлашћених за обављање послова извоза и увоза наоружања и војне опреме, брокерских услуга и техничке помоћи</p>
			<p class="centar">"Службени гласник РС", број 96 од 11. децембра 
			2018.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин вођења Регистра лица овлашћених за обављање послова извоза и увоза наоружања и војне опреме, брокерских услуга и техничке помоћи (у даљем тексту: Регистар), подаци које треба доставити и обрасци у вези са вођењем Регистра, и то:</p>
			<p class="Basic-Paragraph">− Образац захтева за упис у Регистар лица овлашћених за обављање послова извоза и увоза наоружања и војне опреме, пружање брокерских услуга и техничке помоћи;</p>
			<p class="Basic-Paragraph">− Образац захтева за промену података у Регистру лица овлашћених за обављање послова извоза и увоза наоружања и војне опреме, пружање брокерских услуга и техничке помоћи;</p>
			<p class="Basic-Paragraph">− Образац извода из Регистра.</p>
			<p class="Basic-Paragraph">Обрасци из става 1. овог члана одштампани су уз овај правилник и чине његов саставни део.</p>
			<p class="clan">Члан 2.</p>
			<p class="Basic-Paragraph">Поједини изрази употребљени у овом правилнику имају следеће значење:</p>
			<p class="Basic-Paragraph">1) Регистар је јединствена централизована база података привредних субјеката који су овлашћени да извозe и увозe наоружањe и војну опрему, пружају брокерске услуге и техничку помоћ у вези са том робом;</p>
			<p class="Basic-Paragraph">2) подносилац захтева за упис у Регистар је правно лице или предузетник (у даљем тексту: лице);</p>
			<p class="Basic-Paragraph">3) одговорно лице за послове извоза и увоза наоружања и војне опреме, пружање брокерских услуга и техничке помоћи је законски заступник или предузетник;</p>
			<p class="Basic-Paragraph">4) заменик одговорног лица је лице запослено и овлашћено од стране правног лица или предузетника да га заступа у пословима извоза, увоза наоружања и војне опреме, као и пружања брокерских услуга и техничке помоћи у вези са наоружањем и војном опремом;</p>
			<p class="Basic-Paragraph">5) решење о упису у Регистар, измени података у Регистру, одбијању захтева и брисању лица из Регистра је документ који доноси Министарство трговине, туризма и телекомуникација (у даљем тексту: Министарство);</p>
			<p class="Basic-Paragraph">6) заинтересовано лице је лице или државни орган које затражи увид у Регистар или извод из њега;</p>
			<p class="clan">Члан 3.</p>
			<p class="Basic-Paragraph">У Регистар се може уписати лице које је регистровано код органа надлежног за регистрацију привредних субјеката и које намерава да:</p>
			<p class="Basic-Paragraph">1) извози и увози наоружање и војну опрему; и/или</p>
			<p class="Basic-Paragraph">2) пружа брокерске услуге у вези са наоружањем и војном опремом; и/или</p>
			<p class="Basic-Paragraph">3) пружа услуге техничке помоћи.</p>
			<p class="clan">Члан 4.</p>
			<p class="Basic-Paragraph">Уз захтев за упис у Регистар прилаже се:</p>
			<p class="Basic-Paragraph">1) извод из евиденције надлежног органа о регистрацији привредног субјекта;</p>
			<p class="Basic-Paragraph">2) решење надлежног органа о регистрованој делатности и решења о значајним променама које је лице имало од дана оснивања до дана подношења захтева;</p>
			<p class="Basic-Paragraph">3) уверења надлежног органа да власник, одговорно лице и заменик одговорног лица за послове извоза и увоза наоружања и војне опреме, пружања брокерских услуга и техничке помоћи нису кажњавани за кривично дело, да се против њих не води кривични поступак, да нису осуђивани за привредне преступе и прекршаје и да им по том основу није изречена заштитна мера забране обављања делатности;</p>
			<p class="Basic-Paragraph">4) одлука о именовању заменика одговорног лица;</p>
			<p class="Basic-Paragraph">5) потврда пословне банке (банака) о бројевима рачуна у њој и копије картона депонованих потписа; </p>
			<p class="Basic-Paragraph">6) потврда Народне банке Србије о броју дана блокаде последњих шест месеци;</p>
			<p class="Basic-Paragraph">7) копија последњег биланса стања и биланса успеха;</p>
			<p class="Basic-Paragraph">8) трогодишњи извештај о бонитету БОН-СТ/КР издат од стране надлежног органа;</p>
			<p class="Basic-Paragraph">9) уверења надлежних органа да подносилац захтева нема неизмирених обавеза по основу јавних прихода, локалних изворних јавних прихода и царина;</p>
			<p class="Basic-Paragraph">10) уверења надлежних органа да против лица није покренут поступак ликвидације или стечаја, да није осуђиванo за привредне преступе и прекршаје, да му није изречена правноснажна судска или управна мера забране обављања делатности, као и да лице није престало са постојањем услед судске или одлуке другог органа са обавезујућом снагом;</p>
			<p class="Basic-Paragraph">11) опис делатности лица, са бројем запослених и њиховим степеном образовања, списком домаћих и страних фирми са којима је лице обављало послове већег обима и које, опис пословног простора, број телефона, телефакса, адресу интернет стране и е-маил адресу;</p>
			<p class="Basic-Paragraph">12) сагласност за вршење безбедносне провере на прописаном обрасцу; и</p>
			<p class="Basic-Paragraph">13) друга документа потребне за одлучивање по захтеву надлежног министарства.</p>
			<p class="clan">Члан 5.</p>
			<p class="Basic-Paragraph">Ако подносилац захтева не поднесе уредан захтев, Министарство ће затражити да достави допуну у року од 30 (тридесет) дана од дана подношења захтева.</p>
			<p class="Basic-Paragraph">Образац захтева за упис у Регистар и образац захтева за измену података уписаних у Регистар одштампани су уз овај правилник и чине његов саставни део.</p>
			<p class="clan">Члан 6.</p>
			<p class="Basic-Paragraph">У Регистар се уписују промене података, као и други подаци о лицу који се односе на обављање послова извоза и увоза наоружања и војне опреме, брокерских услуга и техничке помоћи.</p>
			<p class="Basic-Paragraph">Захтев за измену података у регистру подноси се на прописаном обрасцу, којим лице писмено обавештава Министарство о свим променама података из Регистра, најкасније у року од 5 (пет) дана од дана када су те промене регистроване, као и о другим променама података који су достављени приликом уписа у Регистар.</p>
			<p class="Basic-Paragraph">До превођења докумената у електронску форму, она чине саставни део Регистра. По њиховом превођењу у електронску форму и уношења у Регистар, документа се трајно чувају у складу са прописима којима се уређује чување архивске грађе.</p>
			<p class="clan">Члан 7.</p>
			<p class="Basic-Paragraph">Министарство:</p>
			<p class="Basic-Paragraph">1) стара се о законитом и ажурном вођењу Регистра;</p>
			<p class="Basic-Paragraph">2) врши преглед захтева за упис у Регистар, захтева за измену података у Регистру, и поднетих докумената и доноси решења о упису, измени података, одбијању захтева и брисању лица из Регистрa;</p>
			<p class="Basic-Paragraph">3) врши надзор и контролу података о лицима уписаним у Регистар;</p>
			<p class="Basic-Paragraph">4) стара се о ажурности и доступности информација путем интернет странице Министарства;</p>
			<p class="Basic-Paragraph">5) обезбеђује чување и архивирање документације у писаној форми;</p>
			<p class="Basic-Paragraph">6) брише лице из Регистра, на основу његовог захтева, по истеку рока регистрације ако лице није поднело захтев за поновни упис, или због повреде одредаба Закона о извозу и увозу наоружања и војне опреме;</p>
			<p class="Basic-Paragraph">7) предузима и друге радње везане за несметано функционисање Регистра.</p>
			<p class="clan">Члан 8.</p>
			<p class="Basic-Paragraph">Даном ступања на снагу овог правилника престаје да важи Правилник о начину вођења Регистра лица овлашћених за обављање послова извоза и увоза наоружања и војне опреме, брокерских услуга и техничке помоћи („Службени гласник РС”, број 28/15).</p>
			<p class="clan">Члан 9.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 335-13-143/2018-10</p>
			<p class="potpis">У Београду, 5. децембра 2018. године</p>
			<p class="potpis">Министар,</p>
			<p class="potpis"><span class="bold">Расим Љајић, </span>с.р.</p>
			<p class="clan" style="text-align: right">Прилози</p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=427353&amp;regactid=427353" target="_blank">Образац 
			захтева за упис у Регистар лица овлашћених за обављање послова 
			извоза и увоза наоружања и војне опреме, пружање брокерских услуга и 
			техничке помоћи</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=427353&amp;regactid=427353" target="_blank">Образац 
			захтева за промену података у Регистру лица овлашћених за обављање 
			послова извоза и увоза наоружања и војне опреме, пружање брокерских 
			услуга и техничке помоћи</a></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=427353&amp;regactid=427353" target="_blank">Образац 
			извода из Регистра&nbsp;</a></p>
	</div>


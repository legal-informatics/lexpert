


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 105. став 2. Закона о заштити природе (,,Службени гласник РС”, бр. 36/09, 88/10 и 91/10 – исправка), 
	</p>
	<p>Министар природних ресурса, рударства и просторног планирања доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о изгледу знака заштите природе, поступку и условима за његово коришћење</p>
	<p class="naslov" style="margin-top: 0">
	<span lang="hr" style="font-weight: 400">"Службени гласник РС", број 87 од 
	4. октобра 2013.</span></p>
	<p class="clan">Члан 1.</p>
	<p>Овим правилником прописује се изглед знака заштите природе, поступак и услови за његово коришћење. 
	</p>
	<p class="clan">Члан 2.</p>
	<p>Знак заштите природе чине: </p>
	<p>1) стилизовани графички приказ стабла дрвета у тамно зеленој боји, представљен деблом, стубовима, гранама и листовима;</p>
	<p>2) петобојна лепеза извијена у облику таласа, састављена из спектра у коме су боје поређане одозго наниже по следећем редоследу: црвена, плава, бела, тамно зелена и жутозелена;</p>
	<p>3) текст: „У сусрет природи!”, исписан ћириличким писмом у фонту Miriad Pro, словима тамно зелене боје, у коме је реч „природи!” исписана крупнијим словима од осталог текста.</p>
	<p>Стабло дрвета је у левом делу знака, на врату лепезе и израста непосредно из брега таласа, док је текст: „У сусрет природи!” са десне стране, изнад доље таласа.</p>
	<p>Елементи знака из става 1. овог члана симболизују и истичу динамику и снагу природних процеса, разноврсност, богатство и лепоту чиниоца, појава и облика живе и неживе природе, усмереност човека ка природи и посвећеност њеном очувању, а прве три горње боје лепезе представљају елементе заставе Републике Србије.</p>
	<p class="clan">Члан 3.</p>
	<p>Графички црно-бели (Grayscale) приказ знака заштите природе одштампан је уз овај правилник и чини његов саставни део.</p>
	<p>Оригинално графичко решење знака са стандардом и пратећом документацијом за штампу чува се у Министарству природних ресурса, рударства и просторног планирања (у даљем тексту: Министарство).</p>
	<p>Вишебојни (Color CMYK Стандард) графички приказ знака представљен је на интернет страници Министарства.</p>
	<p class="clan">Члан 4.</p>
	<p>Знак заштите природе могу да користе организације за заштиту природе и управљачи заштићених подручја на документима службене преписке, стручним документима и актима (студије, публикације, програми, извештаји, правилници и др), информативним, промотивним и рекламним брошурама и материјалима, плочама, таблама, паноима, заставама и другим обележјима службених просторија, места и догађаја, својим интернет страницама и у видеозаписима који се односе на заштиту природе, као и на службеним возилима и пловилима, као и у облику амблема и беџева.</p>
	<p class="clan">Члан 5.</p>
	<p>Управљачи заштићених подручја знак заштите природе користе на службеној легитимацији и униформи чувара и на статусним таблама за обележавање заштићених подручја у складу са одговарајућим прописима, као и на информативним и другим таблама које су функцији управљања заштићеним подручјима. 
	</p>
	<p class="clan">Члан 6.</p>
	<p>Знак заштите природе може се користити на документима службене преписке Министарства и других органа Републике Србије, органа аутономне покрајине и јединица локалне самоуправе надлежних за послове заштите природе, на њиховим интернет страницама и у видеозаписима који се односе на заштиту природе, као и на службеним возилима и пловилима.</p>
	<p>Запослени код субјеката из става 1. овог члана, знак заштите природе могу користити на презентацијама, а инспектори за заштиту природних богатстава и на униформи и у облику значке у складу са одговарајућим прописима.</p>
	<p class="clan">Члан 7.</p>
	<p>Димензије и техника примене знака заштите природе одређују се тако да знак буде уочљив, препознатљив и естетски усклађен са предметом на коме се користи.</p>
	<p>Знак заштите природе може се користити на елипсастој, кружној или правоугаоној подлози беле или светло сиве боје ограниченој линијом тамно зелене боје.</p>
	<p>Када се знак заштите природе користи на предметима са текстом у латиничном писму, за текст: „У сусрет природи!”, може се користити латинични фонт Adobe Caslon Pro.</p>
	<p class="clan">Члан 8.</p>
	<p>Знак заштите природе не може се користити у комерцијалне сврхе, осим управљача заштићених подручја у складу са посебним прописом.</p>
	<p class="clan">Члан 9.</p>
	<p>Даном ступања на снагу овог правилника престаје да важи Правилник о изгледу знака заштите природе, поступку и условима за његово коришћење („Службени гласник РС”, број 84/09).
	</p>
	<p class="clan">Члан 10.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.
	</p>
	<p>&nbsp;</p>
	<p class="potpis" style="margin-top: 0">Број 110-00-00057/2012-02</p>
	<p class="potpis" style="margin-top: 0">У Београду, 19. септембра 2013. године
	</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Милан Бачевић,
	</span>с.р.</p>
	<p class="potpis" style="margin-top: 0">&nbsp;</p>
	<p class="potpis" style="margin-top: 0">&nbsp;</p>
	<p class="clan" style="margin-top: 0">ГРАФИЧКИ ЦРНО-БЕЛИ (GRAYSCALE) </p>
	<p class="clan" style="margin-top: 0">ПРИКАЗ ЗНАКА ЗАШТИТЕ ПРИРОДЕ</p>
	<p class="clan" style="margin-top: 0">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/zastita-prirode_opt.jpeg&amp;doctype=reg&amp;abc=cba&amp;eli=true&amp;eliActId=423320&amp;regactid=423320" alt="zastita-prirode.tif"></p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 64. став 4. Закона о превозу путника у друмском саобраћају („Службени гласник РС”, број 68/15),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК</p>
				<p class="odluka-zakon">о садржини обрасца реда вожње, садржини и начину вођења регистра и начину овере реда вожње у међумесном превозу</p>
				<p class="centar">"Службени гласник РС", број 19 од 8. марта 
				2017.</p>
				<p class="centar">&nbsp;</p>
				<p class="clan">Члан 1. </p>
				<p>Овим правилником прописује се садржина обрасца реда вожње, садржина и начин вођења регистра оверених редова вожње и начин овере реда вожње у међумесном превозу.</p>
				<p class="clan">Члан 2. </p>
				<p>Образац реда вожње садржи: </p>
				<p>1) пословно име и адресу превозника, у горњем левом углу реда вожње;</p>
				<p>2) простор за регистрацију и оверу реда вожње, у горњем десном углу реда вожње;</p>
				<p>3) назив линије – почетна и крајња аутобуска станица, односно аутобуско стајалиште и најмање једна аутобуска станица, односно аутобуско стајалиште које ближе одређује правац линије, осим ако ред вожње садржи само почетну и крајњу станицу, односно стајалиште; </p>
				<p>4) редни број сваког поласка; </p>
				<p>5) редослед аутобуских станица, односно аутобуских стајалишта од почетне до крајње аутобуске станице, односно аутобуског стајалишта (за аутобуску станицу уноси се назив насеља или насељеног места са назнаком АС, а ако у насељу или насељеном месту постоје две или више аутобуских станица уноси се и адреса аутобуске станице);</p>
				<p>6) времена полазака на аутобуским станицама и аутобуским стајалиштима, времена долазака на крајњим аутобуским станицама и аутобуским стајалиштима на линији, као и времена долазака и полазака на аутобуским станицама ако је предвиђено задржавање;</p>
				<p>7) удаљеност аутобуских станица и аутобуских стајалишта од почетне аутобуске станице, односно аутобуског стајалишта изражена у километрима;</p>
				<p>8) режим обављања превоза на линији (свакодневно, одређеним данима у недељи и сл.); </p>
				<p>9) рок важења реда вожње и </p>
				<p>10) потпис овлашћеног лица и печат превозника.</p>
				<p>Ред вожње штампа се на папиру А4 формата беле боје.</p>
				<p>Образац реда вожње дат је у Прилогу, који је одштампан уз овај правилник и чини његов саставни део.</p>
				<p class="clan">Члан 3. </p>
				<p>Регистар оверених редова вожње у међумесном превозу садржи: </p>
				<p>1) редни број; </p>
				<p>2) пословно име и адресу превозника; </p>
				<p>3) матични број превозника; </p>
				<p>4) назив линије; </p>
				<p>5) број полазака на линији; </p>
				<p>6) број и датум решења о регистрацији и овери реда вожње; </p>
				<p>7) регистарски број реда вожње; </p>
				<p>8) рок важења реда вожње; </p>
				<p>9) број и датум решења којим се одобрава измена регистрованог реда вожње и</p>
				<p>10) напомену (брисање или одјава регистрованог реда вожње односно поласка, престанак обављања међумесног превоза по регистрованом реду вожње због престанка важења лиценце за превоз и сл.).</p>
				<p class="clan">Члан 4. </p>
				<p>Регистар се води у облику књиге тврдог повеза. </p>
				<p>На предњој страни корица стоји назив регистра, и то: „Регистар оверених редова вожње у међумесном превозу” и календарска година регистрације редова вожње.</p>
				<p class="clan">Члан 5. </p>
				<p>Овера регистрованог реда вожње врши се уписом регистарског броја реда вожње, датума овере реда вожње, стављањем печата и потписа овлашћеног лица министарства надлежног за послове саобраћаја у простору на реду вожње који је предвиђен за регистрацију и оверу реда вожње.</p>
				<p>Ред вожње оверава се у три примерка, од којих се један примерак доставља превознику.</p>
				<p class="clan">Члан 6.</p>
				<p>Даном почетка примене овог правилника престаје да важи Правилник о садржини обрасца реда вожње и садржини и начину вођења регистра и овере реда вожње у међумесном превозу („Службени гласник РС”, бр. 20/96 и 20/04).</p>
				<p class="clan">Члан 7.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 15. јуна 2017. године.</p>
				<p class="potpis">Број 110-00-16/2017-03</p>
				<p class="potpis">У Београду, 24. фебруара 2017. године</p>
				<p class="potpis">Министар, </p>
				<p class="potpis">проф. др <span class="bold">Зорана З. Михајловић, </span>с.р.</p>
				<p class="clan" style="text-align: right">Прилози</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Medjumesni_saobracaj_opt.jpeg&amp;doctype=reg&amp;abc=cba&amp;eli=true&amp;eliActId=421982&amp;regactid=421982" alt="Medjumesni_saobracaj.tiff"></p>
	</div>


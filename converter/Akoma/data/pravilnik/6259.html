

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 18. став 4. Закона о железници („Службени гласник РСˮ, број 41/18),</p>
			<p class="Basic-Paragraph">Министaр грaђeвинaрствa, сaoбрaћaja и инфраструктурe доноси</p>
			<p class="odluka-zakon">ПРАВИЛНИК</p>
			<p class="odluka-zakon">о елементима информације о услужном објекту</p>
			<p class="centar">„Службени гласник РС”, број 66 од 18. септембра 
			2019.</p>
			<p class="bold">Предмет уређивања</p>
			<p class="clan">Члан 1</p>
			<p class="Basic-Paragraph">Овим правилником ближе се уређују елементи информације о услужном објекту, који је повезан са железничком инфраструктуром и у којем се пружају услуге у вези са обављањем железничког превоза.</p>
			<p class="bold">Информација о услужном објекту</p>
			<p class="clan">Члан 2.</p>
			<p class="Basic-Paragraph">Информација о услужном објекту означава документ који садржи детаљне информације неопходне за приступ услужном објекту и услугама у вези са обављањем  жeлезничког превоза.</p>
			<p class="bold">Елементи информације о услужном објекту</p>
			<p class="clan">Члан 3.</p>
			<p class="Basic-Paragraph">Информација о услужном објекту садржи најмање следеће податке, у мери у којој је то прописано овим правилником:</p>
			<p class="Basic-Paragraph">1) списак свих постројења, зграда и опреме у оквиру услужног објекта у којем се пружају услуге у вези са обављањем  жeлезничког превоза, укључујући информације о томе где се налазе и њиховом радном времену; </p>
			<p class="Basic-Paragraph">2) главне контакт податке оператора услужног објекта;</p>
			<p class="Basic-Paragraph">3) опис техничких карактеристика услужног објекта, попут споредних колосека или маневарских и ранжирних колосека, техничке опреме за утовар и истовар, опреме за прање и одржавање и капацитета за складиштење;</p>
			<p class="Basic-Paragraph">4) информације о колосецима који нису део јавне железничке инфраструктуре, али су потребни за приступ услужним објектима који су неопходни за пружање услуга железничког превоза;</p>
			<p class="Basic-Paragraph">5) опис свих услуга у вези са обављањем железничког превоза које се пружају у услужном објекту и врсту таквих услуга (основне, додатне и пратеће);</p>
			<p class="Basic-Paragraph">6) могућност за самопружање услугама у вези са обављањем железничког превоза и условима који се на то примењују;</p>
			<p class="Basic-Paragraph">7) информације о поступцима за подношење захтева за приступ услужном објекту или услугама које се пружају у том објекту, или и једно и друго, укључујући рокове за подношење захтева и рокове за обраду таквих захтева;</p>
			<p class="Basic-Paragraph">8) за објекте којима управља више од једног оператора или у којима услуге у вези са обављањем железничког превоза пружа више од једног оператора, назнака да ли је потребно поднети посебне захтеве за приступ објектима и тим услугама;</p>
			<p class="Basic-Paragraph">9) информације о минималном садржају и форми захтева за приступ услужним објектима и услугама у вези са обављањем железничког превоза или образац таквог захтева;</p>
			<p class="Basic-Paragraph">10) најмање, у случају када су оператори услужних објеката и пружаоци услуга у вези са обављањем железничког превоза под директном или индиректном контролом контролног субјекта, модел уговора о приступу и општи услови;</p>
			<p class="Basic-Paragraph">11) када је релевантно, информације о условима коришћења информационих система оператора, ако се од подносилаца захтева тражи коришћење таквих система и правила која се односе на заштиту осетљивих и пословних података;</p>
			<p class="Basic-Paragraph">12) опис поступка координације и регулаторних мера из члана 8. Уредбе о појединостима поступка и критеријумима који се примењују за приступ услугама које се пружају у услужним објектима („Службени гласник РС”, број 57/19) и критеријума за давање предности из члана 9. Уредбе;</p>
			<p class="Basic-Paragraph">13) информације о променама техничких карактеристика и привременим ограничењима капацитета услужног објекта који могу имати значајан утицај на рад услужног објекта, укључујући и планиране радове;</p>
			<p class="Basic-Paragraph">14) информације о ценама за приступ услужном објекту и ценама за сваку од услуга које се пружају у тим објектима;</p>
			<p class="Basic-Paragraph">15) информације о принципима система попуста који се нуде подносиоцима захтева, поштујући захтеве који се односе на чување пословних тајни.</p>
			<p class="Basic-Paragraph">Израз контролни субјект, у смислу овог правилника, означава тело или привредно друштво које има директну или индиректну контролу над оператором услужног објекта и уз то је активан на тржишту услуга железничког превоза за које се користи објекат или има директну или индиректну контролу над оператором услужног објекта и железничким превозником који је у таквој позицији.</p>
			<p class="bold">Завршна одредба</p>
			<p class="clan">Члан 4.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србијеˮ, a примењује се од 1. јануара 2020. године.</p>
			<p class="potpis">Број 110-00-83/2019-04</p>
			<p class="potpis">У Београду, 9. септембра 2019. године</p>
			<p class="potpis">Министар,</p>
			<p class="potpis"><span class="bold">Зорана Михајловић,</span> с.р.</p>
			<p class="rubrika"></p>
	</div>


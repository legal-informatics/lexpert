<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	font-family: Verdana, Geneva, Tahoma, sans-serif;
	text-align: center;
	text-indent: 1.183rem;
	font-size: 0.75rem;
	margin-left: 0cm;
	margin-right: 0cm;
	margin-top: 0cm;
	margin-bottom: 0rem;
}
.auto-style2 {
	text-align: right;
	margin-top: 0.75rem;
	font-family: Verdana;
	margin-bottom: 0.75rem;
}
.auto-style4 {
	font-size: 0.75rem;
}
.auto-style5 {
	font-weight: bold;
	text-align: center;
	font-size: 0.75rem;
}
.auto-style12 {
	text-align: right;
	margin-top: 0.75rem;
	font-size: 0.75rem;
	font-family: Verdana;
	margin-bottom: 0.75rem;
}
.auto-style13 {
	color: #008000;
}
</style>
<div class="story">
<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p><span class="nevazeciakt" lang="x-none">Неважећи акт</span></p>
	<p>&nbsp;</p>
	<p>На основу члана 61. став 2. Закона о државним службеницима („Службени гласник РС”, бр. 79/05, 81/05 – исправка, 83/05 – исправка, 64/07, 67/07 – исправка, 116/08 и 104/09) и чл. 29, 33. и 35. Уредбе о спровођењу интерног и јавног конкурса за попуњавање радних места у државним органима („Службени гласник РС”, број 41/07 – пречишћен текст и 109/09),</p>
<p>Министар правде доноси</p>
<p class="odluka-zakon" style="margin-top: 0.75rem; margin-bottom: 0.75rem; font-size: 0.75rem; font-family: Verdana;">ПРАВИЛНИК</p>
	<p class="odluka-zakon" style="margin-top: 0.75rem; margin-bottom: 0.75rem; font-size: 0.75rem; font-family: Verdana;">о попуњавању извршилачких радних места у јавним тужилаштвима</p>
	<div align="center" class="auto-style1">
		<p>„Службени гласник РС“, брoj 43 од 25. јуна 2010, <span title="Правилник о поступку пријема тужилачких приправника ('Службени гласник РС', број 92/2017)">92 од 13. октобра 
		2017 - <span class="auto-style13">др. правилник</span></span></p>
	</div>

<p class="clan">Члан 1.</p>
<p>Овим правилником уређује се састав конкурсне комисије, стручне оспособљености, знања и вештине које се оцењују у изборном поступку, начин њихове провере и мерила за избор на извршилачка радна места у јавним тужилаштвима.</p>
	<p class="clan">САСТАВ КОНКУРСНЕ КОМИСИЈЕ</p>
<p class="clan">Члан 2.</p>
<p>Ради спровођења интерног и јавног конкурса, пре оглашавања, у јавном тужилаштву формира се конкурсна комисија.</p>
<p>Чланове конкурсне комисије одређује јавни тужилац из редова заменика јавног тужиоца и државних службеника тог јавног тужилаштва.</p>
	<p class="clan">Члан 3.</p>
<p>Састав конкурсне комисије за попуну извршилачких радних места и пријем приправника јавни тужилац одређује према условима за рад на радним местима која се попуњавају, а која су предвиђена актом о унутрашњем уређењу и систематизацији радних места у јавном тужилаштву, водећи при том рачуна да у саставу комисије један њен члан буде непосредни руководилац организационе јединице у којој се врши попуна, односно пријем, док остали чланови конкурсне комисије морају да имају најмање исти степен образовања, стручних способности, знања и вештина које се траже за радно место које се попуњава.</p>
<p>За члана конкурсне комисије јавни тужилац обавезно именује и заменика јавног тужиоца ако се попуњава извршилачко радно место тужилачког помоћника или врши пријем приправника у јавном тужилаштву.</p>
	<p class="clan">Члан 4.</p>
<p>Пошто прегледају пријаве на интерни, односно јавни конкурс, председник и остали чланови конкурсне комисије дужни су да дају писмене изјаве јавном тужиоцу о томе да ли они или с њима повезана лица имају интерес везан за спровођење конкурса.</p>
<p>Председник или други члан конкурсне комисије код кога постоји сукоб интереса, изузима се из конкурсне комисије и уместо њега именује се нови.</p>
<p>Кругом повезаних лица са члановима конкурсне комисије сматрају се супружник или ванбрачни партнер, крвни сродник у правој линији до било ког степена, сродник по побочној линији и тазбински сродник закључно са другим степеном сродства, ако су у односу стараоца, стараника, усвојиоца, усвојеника, хранитеља или храњеника, као и лица чија делатност може имати утицаја на непристрано и одговорно обављање изборног поступка и на имовно стање чланова конкурсне комисије.</p>
	<p class="clan">СТРУЧНЕ ОСПОСОБЉЕНОСТИ, ЗНАЊА И ВЕШТИНЕ КОЈЕ СЕ ВРЕДНУЈУ У ИЗБОРНОМ ПОСТУПКУ ЗА ПОПУЊАВАЊЕ СЛОБОДНИХ РАДНИХ МЕСТА</p>
<p class="clan">Члан 5.</p>
<p>Стручну оспособљеност кандидата за обављање послова на радном месту које се попуњава конкурсна комисија вреднује у изборном поступку, оцењујући испуњеност услова према тексту огласа усаглашеном са описом радног места у акту о унутрашњем уређењу и систематизацији радних места у јавном тужилаштву и радном искуству на истоврсним пословима.</p>
<p>Конкурсна комисија знање кандидата вреднује тако што проверава познавање у области организације и рада јавног тужилаштва и опште културе, ценећи његово стручно знање из области рада на том радном месту и прибављено мишљење претходног послодавца у односу према послу и квалитету рада.</p>
<p>Познавање права Европске уније и познавање страног језика проверавају се у зависности од послова радног места.</p>
<p>Вештине кандидата конкурсна комисија вреднује ценећи вештину рада на рачунару, вештину комуникације, логичког и аналитичког резоновања, елоквенције, организаторске способности, вештину руковођења, креативности, као и друге вештине претходно утврђене од стране конкурсне комисије као потребне за обављање послова на том радном месту.</p>
	<p class="clan">НАЧИН ПРОВЕРЕ СТРУЧНИХ ОСПОСОБЉЕНОСТИ, ЗНАЊА И ВЕШТИНА</p>
<p class="clan">Члан 6.</p>
<p>Стручне оспособљености, знања и вештине могу да се проверавају писмено и усмено.</p>
<p>Начин на који се проверавају стручне оспособљености, знања и вештине одређују се у зависности од тога да ли се попуњава извршилачко радно место или се врши пријем приправника.</p>
<p>Конкурсна комисија, у сарадњи са државним службеником задуженим за кадровске послове у јавном тужилаштву, претходно одређује које се стручне оспособљености, знања и вештине вреднују, као и начин на који се проверавају, и у огласу обавештава кандидате о томе.</p>
	<p class="clan">Члан 7.</p>
<p>Стручне оспособљености, знања и вештине кандидата конкурсна комисија, по правилу, проверава усмено на основу обављеног разговора.</p>
<p>Конкурсна комисија дужна је да пре разговора одреди који су јој подаци о кандидатима потребни и питања која се кандидатима постављају.</p>
<p>Свим кандидатима се постављају иста питања и по истом редоследу.</p>
<p>Уколико су јој неопходна додатна објашњења или обавештења, конкурсна комисија може да постави и додатна питања.</p>
<p>Ако конкурсна комисија одлучи да се у изборном поступку за попуњавање извршилачког радног места писмено проверавају стручне оспособљености, знања и вештине, разговор са кандидатом обавља после писмене провере.</p>
	<p class="clan">Члан 8.</p>
<p>Када конкурсна комисија закључи да је за попуњавање слободног радног места целисходна писмена провера стручних оспособљености, знања и вештина о томе ће обавестити јавног тужиоца и у огласу кандидата.</p>
<p>Писмена провера стручних оспособљености, знања и вештина може бити у облику теста или писменог рада.</p>
<p>Ако тест служи вредновању стручних оспособљености и знања, кандидати одговарају на питања тако што бирају један од више понуђених одговора у тесту који је претходно саставила конкурсна комисија.</p>
<p>Начин провере вештина је углавном путем тестова надлежних струковних организација, изузев вештине рада на рачунару и вештине комуникације које се проверавају непосредно.</p>
<p>Провера путем писменог рада спроводи се само изузетно, о чему се кандидат обавештава у огласу.</p>
<p>Писмени рад захтева кратку анализу и извођење закључка на тему коју зада конкурсна комисија и као начин провере стручних оспособљености, знања и вештина спроводи се само у случајевима када конкурсна комисија процени да је за квалитет рада на радном месту које се попуњава потребна изузетна вештина логичког и аналитичког закључивања.</p>
<p>Када се врши пријем приправника тест и писмени рад нису дозвољени.</p>
	<p class="clan">МЕРИЛА ЗА ИЗБОР НА РАДНА МЕСТА</p>
<p class="clan">Члан 9.</p>
<p>Ако се у изборном поступку знање проверава тестом, резултат кандидата вреднује се тако што одређује проценат тачних одговора.</p>
<p>Само кандидати са више од 50% тачних одговора могу да буду позвани на разговор и учествују даље у изборном поступку.</p>
<p>Ако се у изборном поступку вештине проверавају стандардизованим тестом, оцене су „задовољава” и „не задовољава”.</p>
<p>Само кандидати чији је тест вреднован оценом „задовољава” могу да буду позвани на разговор и учествују даље у изборном поступку.</p>
<p>У усменом разговору сваки члан конкурсне комисије вреднује оценама од 1 до 3 одговоре кандидата на питања која су му постављена, према критеријумима које конкурсна комисија унапред одреди.</p>
<p>Оценом 3 вреднује се кандидат који у потпуности испуњава захтеве за избор на радно место које се попуњава, оценом 2 вреднује се кандидат који делимично испуњава захтеве, а оценом 1 вреднује се кандидат који није испунио захтеве за избор на радно место које се попуњава.</p>
<p>Резултат кандидата добија се тако што се израчунава просечна вредност оцена којима је кандидат вреднован. Просечна вредност оцена рачуна се само оном кандидату којег је сваки члан конкурсне комисије вредновао оценом 2 или 3.</p>
	<p class="clan">Члан 10.</p>
<p>Након утврђених резултата свих кандидата, конкурсна комисија сачињава листу за избор.</p>
<p>Ако више кандидата има једнак резултат, предност имају они са бољим резултатима на писменој провери знања и стручних оспособљености (прво допунско мерило) и бољим резултатом на тесту вештине (друго допунско мерило).</p>
<p>Са прва три кандидата која су постигла најбољи резултат конкурсна комисија може да понови разговор, како би одредила који од њих највише одговара захтевима радног места.</p>
	<p class="clan">ЗАВРШНЕ ОДРЕДБЕ</p>
<p class="clan">Члан 11.</p>
<p>На дан ступања на снагу овог правилника на попуњавање извршилачких радних места у јавним тужилаштвима престаје да се примењује Правилник о попуњавању извршилачких радних места и положаја у јавним тужилаштвима („Службени гласник РС”, број 104/06), а престаје да важи Правилник о попуњавању извршилачких радних места Тужилаштва за ратне злочине („Службени гласник РС”, број 18/07).</p>
	<p class="clan">Члан 12.</p>
<p>Овај правилник ступа на снагу осмог дана од дана објављивања у „Службеном гласнику Републике Србије”.&nbsp;</p>
	<p class="auto-style12">Број 110-00-142/2010-05</p>
<p class="auto-style12">У Београду, 15. јуна 2010. године</p>
<p class="auto-style12">Министар,</p>
<p class="auto-style2"><span class="auto-style5">Снежана Маловић, </span>
<span class="auto-style4">с.р.</span></p>
</div>
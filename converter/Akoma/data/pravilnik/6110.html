


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 286. става 6. Закона о безбедности саобраћаја на путевима („Службени гласник РС”, бр. 41/09, 53/10, 101/11, 32/13 – УС и 55/14), уз сагласност Министарства унутрашњих послова,</p>
				<p>Министар грађевинарства, саобраћаја и инфраструктуре доноси</p>
				<p>&nbsp;</p>
				<p class="odluka-zakon" style="margin-top: 0; margin-bottom: 0">ПРАВИЛНИК</p>
				<p class="naslov" style="margin-top: 0">о начину употребе средстава за снимање саобраћаја</p>
				<p class="naslov" style="margin-top: 0">
				<span style="font-weight: 400">"Службени гласник РС", број 86 од 
				15. августа 2014.</span></p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописује се начин употребе средстава за снимање саобраћаја. </p>
				<p class="clan">Члан 2.</p>
				<p>Средства за снимање саобраћаја подразумевају системе видео надзора опште намене и системе видео надзора посебне намене.</p>
				<p class="clan">Члан 3.</p>
				<p>Системи видео надзора опште намене употребљавају се у сврху праћења безбедности и проточности саобраћаја, понашања учесника у саобраћају и документовања догађаја на путу.</p>
				<p>Системи видео надзора посебне намене употребљавају се у сврхе документовања саобраћајних прекршаја и других деликата аутоматским препознавањем регистарских таблица возила којим је прекршај учињен. </p>
				<p>Системи видео надзора опште и системи видео надзора посебне намене могу се употребљавати као појединачни системи и/или као интегрисана целина са међусобно регулисаним начином размене података.</p>
				<p class="clan">Члан 4.</p>
				<p>У сврху снимања саобраћаја користе се фиксни (непокретни) и мобилни, односно системи видео надзора који се користе у покрету.</p>
				<p class="clan">Члан 5.</p>
				<p>За снимање саобраћаја у системима видео надзора опште намене користе се фиксне, односно претходно усмерене камере или покретне, односно управљиве камере које омогућавају праћење и снимање ситуација на путу у реалном времену, као и уређаји и средства мобилног надзора. </p>
				<p class="clan">Члан 6.</p>
				<p>За снимање саобраћајних прекршаја у системима видео надзора посебне намене, користе се уређаји и средства мобилног надзора као и фиксне, односно претходно усмерене камере намењене снимању регистарских таблица и амбијенталних фотографија возила којим је учињен прекршај или неки други деликт.</p>
				<p class="clan">Члан 7.</p>
				<p>За рад средстава за снимање саобраћаја, као дела система видео надзора, потребно је обезбедити одговарајућу телекомуникациону инфраструктуру и инфраструктуру за напајање електричном енергијом.</p>
				<p class="clan">Члан 8.</p>
				<p>Средства за снимање саобраћаја, као и сва друга предвиђена опрема и уређаји инсталирају се на предвиђеном камерном месту, односно у или на моторно возило и постављају за рад на начин и у условима прописаним за инсталацију и експлоатацију такве врсте уређаја и опреме.</p>
				<p>Уређаји и средства фиксног и мобилног надзора за снимање саобраћајних прекршаја у системима видео надзора посебне намене, као и сва друга предвиђена опрема, инсталирају се на предвиђеном камерном месту, односно у или на моторно возило и/или привремено постављају на одређеним деоницама саобраћајница и користе се на начин и у условима прописаним за техничку експлоатацију такве врсте уређаја и опреме.</p>
				<p class="clan">Члан 9.</p>
				<p>Конкретна позиција и висина камере, као и оријентација објектива дефинишу се посебно, за сваку појединачну локацију, односно моторно возило на начин који ће ускладити позицију и висину у зависности од видног поља камере и захтева корисника, при чему се захтев корисника односи на ситуацију која се посматра. </p>
				<p class="clan">Члан 10.</p>
				<p>Архивирање видео записа са камера, врши се у делу система видео надзора намењеном за чување података, у претходно дефинисаном формату и облику.</p>
				<p>Капацитет меморије намењене за архивирање видео записа мора бити такав да формат видео записа усклади са захтевом корисника, при чему се захтев корисника односи на конкретан временски интервал за који је предвиђено архивирање видео записа.</p>
				<p>Процес архивирања, прикупљања, обраде и коришћења података, до којих се долази преко система фиксног и мобилног надзора за снимање саобраћајних прекршаја у системима видео надзора посебне намене, регулише се посебнo у складу са захтевима корисника.</p>
				<p class="clan">Члан 11.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">Број 110-00-09/2013-01</p>
				<p class="potpis" style="margin-top: 0">У Београду, 29. јула 2014. године</p>
				<p class="potpis" style="margin-top: 0">Министар, </p>
				<p class="potpis" style="margin-top: 0">проф. др <span class="bold">Зорана Михајловић,</span> с.р. </p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 29. став 2. Закона о метрологији („Службени гласник РС”, број 15/16),</p>
				<p>Министар привреде доноси</p>
				<p class="odluka-zakon">ПРАВИЛНИК </p>
				<p class="odluka-zakon">о врсти, облику и начину стављања државних жигова који се употребљавају при оверавању мерила</p>
				<p class="centar">"Службени гласник РС", број 71 од 21. јула 
				2017.</p>
				<p class="clan">Члан 1. </p>
				<p>Овим правилником прописује се врста, облик и начин стављања државних жигова који се употребљавају при оверавању мерила, рок њиховог важења, као и ближи облик и садржај уверења о оверавању мерила и уверења о одобрењу типа мерила.</p>
				<p class="clan">Члан 2.</p>
				<p>Државни жигови који се употребљавају при оверавању мерила су:</p>
				<p>1) основни жиг је жиг који се употребљава за потврђивање испуњености прописаних метролошких захтева при првом оверавању мерила; </p>
				<p>2) основни жиг у облику налепнице је жиг који се употребљава за потврђивање испуњености прописаних метролошких захтева при првом оверавању мерила, када се због осетљивости конструкције мерила не може употребити основни жиг;</p>
				<p>3) годишњи жиг је жиг који се наноси утискивањем и употребљава за потврђивање испуњености прописаних метролошких захтева при првом, периодичном и ванредном оверавању мерила;</p>
				<p>4) годишњи жиг у облику налепнице је жиг који се употребљава за потврђивање испуњености прописаних метролошких захтева при првом, периодичном и ванредном оверавању мерила, када се због осетљивости конструкције мерила не могу употребити основни и годишњи жиг; </p>
				<p>5) годишњи жиг у облику налепнице са кварталима је жиг који се употребљава за потврђивање испуњености прописаних метролошких захтева при првом, периодичном и ванредном оверавању мерила за мерила чија се исправност потврђује до одређеног квартала;</p>
				<p>6) жиг за стаклена мерила је жиг који се употребљава за потврђивање испуњености прописаних метролошких захтева при првом оверавању стаклених мерила;</p>
				<p>7) додатни жиг у облику налепнице је жиг који се употребљава за потврђивање испуњености прописаних метролошких захтева при првом, периодичном и ванредном оверавању оних мерила код којих постоји информација о уласку у режим подешавања метролошких параметара;</p>
				<p>8) заштитни жиг је жиг који се употребљава при првом, периодичном и ванредном оверавању за заштиту места преко којег је могуће приступити метролошким карактеристикама мерила;</p>
				<p>9) заштитни жиг у облику налепнице је жиг који се употребљава при првом, периодичном и ванредном оверавању за заштиту места преко којег је могуће приступити метролошким карактеристикама мерила, када се због осетљивости конструкције мерила не може употребити заштитни жиг.</p>
				<p class="clan">Члан 3.</p>
				<p>Државне жигове из члана 2. овог правилника употребљавају Дирекција за мере и драгоцене метале (у даљем тексту: Дирекција) и привредни субјекти и друга правна лица која су овлашћена за обављање послова оверавања мерила (у даљем тексту: овлашћено тело), у складу са законом којим се уређује метрологија. </p>
				<p class="clan">Члан 4.</p>
				<p>Државни жигови из члана 2. овог правилника које употребљава Дирекција су следећих облика: </p>
				<p>1) основни жиг је у облику круга пречника 8 mm, у коме је равнокрака вага са висећим зделицама између којих је бројчана ознака подручне јединице Дирекције (у даљем тексту: Контрола);</p>
				<p>2) основни жиг у облику налепнице је у основи беле боје, у облику правоугаоника благо заобљених углова ширине 32 mm и висине 10 mm, са холограмом ширине 6 mm, са оригинацијом, који је паралелан краћој страни. Основни жиг у облику налепнице садржи и јединствен серијски број и равнокраку вагу са висећим зделицама између којих је бројчана ознака Контроле;</p>
				<p>3) годишњи жиг је у облику штита око кога се може описати круг пречника 8 mm. У горњем делу је број државног службеника Дирекције који је извршио оверавање, а у доњем делу су две последње цифре године у којој истиче рок важења жига;</p>
				<p>4) годишњи жиг у облику налепнице je у основи беле боје, у облику правоугаоника благо заобљених углова ширине 32 mm и висине 10 mm, са холограмом ширине 6 mm, са оригинацијом, који је паралелан краћој страни. У доњем десном углу је јединствен серијски број. Годишњи жиг у облику налепнице садржи и равнокраку вагу са висећим зделицама између којих је бројчана ознака Контроле. Поред равнокраке ваге, на десној страни, су две последње цифре године у којој истиче рок важења жига; </p>
				<p>5) годишњи жиг у облику налепнице са кварталимa je у основи беле боје, у облику правоугаоника благо заобљених углова, ширине 32 mm и висине 24 mm, са холограмом ширине 6 mm, са оригинацијом, који је паралелан краћој страни. Годишњи жиг у облику налепнице са кварталима подељен је на четири једнака дела на којима су одштампани римски бројеви који означавају квартал године (I, II, III, IV). У централном делу жига у облику налепнице са кварталима налази се равнокрака вага са висећим зделицама између којих је бројчана ознака Контроле. Поред равнокраке ваге, на десној страни, су две последње цифре године у којој истиче рок важења жига. У доњем десном углу је јединствен серијски број; </p>
				<p>6) жиг за стаклена мерила је у облику слова „С”, око кога се може описати круг пречника 8 mm. У средини слова „С” је бројчана ознака Контроле.</p>
				<p>7) додатни жиг у облику налепнице је у основи беле боје, у облику правоугаоника благо заобљених углова, ширине 32 mm и висине 24 mm, са холограмом ширине 6 mm, са оригинацијом, који је паралелан краћој страни. У горњем левом углу је равнокрака вага око које је описан круг пречника 5 mm. Приликом оверавања мерила, на додатни жиг у облику налепнице уписују се подаци који представљају информацију о последњој промени метролошких параметара. У доњем десном углу је јединствен серијски број;</p>
				<p>8) заштитни жиг је у облику круга пречника 8 mm, у коме је уписано слово „З” и бројчана ознака Контроле;</p>
				<p>9) заштитни жиг у облику налепнице је у основи беле боје, у облику правоугаоника благо заобљених углова ширине 32 mm и висине 10 mm са холограмом ширине 6 mm, са оригинацијом, који је паралелан краћој страни. Заштитни жиг у облику налепнице садржи уписано слово „З”, серијски број и бројчану ознаку контроле.</p>
				<p class="clan">Члан 5.</p>
				<p>Државни жигови из члана 2. овог правилника које употребљавају овлашћена тела су следећих облика:</p>
				<p>1) основни жиг је у облику круга пречника 8 mm, у коме је равнокрака вага са висећим зделицама између којих је регистарски број овлашћеног тела, а изнад ваге је број контролора овлашћеног тела;</p>
				<p>2) основни жиг у облику налепнице је у основи беле боје, у облику правоугаоника благо заобљених углова ширине 32 mm и висине 10 mm, са холограмом ширине 6 mm, са оригинацијом, који је паралелан краћој страни. Основни жиг у облику налепнице садржи и јединствен серијски број и равнокраку вагу са висећим зделицама између којих је регистарски број овлашћеног тела;</p>
				<p>3) годишњи жиг је у облику штита око кога се може описати круг пречника 8 mm. У горњем делу су две последње цифре године у којој истиче рок важења жига, а у доњем делу је регистарски број овлашћеног тела;</p>
				<p>4) годишњи жиг у облику налепнице je у основи беле боје, у облику правоугаоника благо заобљених углова ширине 32 mm и висине 10 mm, са холограмом ширине 6 mm, са оригинацијом, који је паралелан краћој страни. Годишњи жиг у облику налепнице садржи и јединствен серијски број и равнокраку вагу са висећим зделицама између којих је регистарски број овлашћеног тела. Поред равнокраке ваге, на десној страни, су две последње цифре године у којој истиче рок важења жига;</p>
				<p>5) годишњи жиг у облику налепнице са кварталимa je у основи беле боје, у облику правоугаоника благо заобљених углова, ширине 32 mm и висине 24 mm, са холограмом ширине 6 mm, са оригинацијом, који је паралелан краћој страни. Годишњи жиг у облику налепнице са кварталима подељен је на четири једнака дела на којима су одштампани римски бројеви који означавају квартал године (I, II, III, IV). У централном делу жига у облику налепнице налази се равнокрака вага са висећим зделицама између којих је регистарски број овлашћеног тела. Поред равнокраке ваге, на десној страни, су две последње цифре године у којој истиче рок важења жига. У доњем десном углу је јединствен серијски број; </p>
				<p>6) жиг за стаклена мерила је у облику слова „С”, око кога се може описати круг пречника 8 mm. У средини слова „С” је регистарски број овлашћеног тела;</p>
				<p>7) додатни жиг у облику налепнице је у основи беле боје, у облику правоугаоника благо заобљених углова, ширине 32 mm и висине 24 mm, са холограмом ширине 6 mm, са оригинацијом, који је паралелан краћој страни. У горњем левом углу је равнокрака вага око које је описан круг пречника 5 mm. Приликом оверавања мерила, на додатни жиг у облику налепнице уписују се подаци који представљају информацију о последњој промени метролошких параметара. У доњем десном углу је јединствен серијски број;</p>
				<p>8) заштитни жиг је у облику круга пречника 8 mm, у коме је уписано слово „З” и регистарски број овлашћеног тела;</p>
				<p>9) заштитни жиг у облику налепнице је у основи беле боје, у облику правоугаоника благо заобљених углова ширине 32 mm и висине 10 mm са холограмом ширине 6 mm, са оригинацијом, који је паралелан краћој страни. Заштитни жиг у облику налепнице садржи уписано слово „З”, серијски број и регистарски број овлашћеног тела.</p>
				<p class="clan">Члан 6. </p>
				<p>Облици државних жигова из чл. 4. и 5. овог правилника дати су у Прилогу 1, који је одштампан уз овај правилник и чини његов саставни део.</p>
				<p class="clan">Члан 7. </p>
				<p>Манометри за мерење притиска у пнеуматицима, мерила за мерење силе кочења код моторних возила, опациметри, уређаји за проверу великог и обореног светла на возилу (реглоскопи), етилометри, мерила брзине возила у саобраћају и влагомери за зрна житарица и семенке уљарица, при првом, периодичном и ванредном оверавању жигошу се и годишњим жигом у облику налепнице са кварталима. </p>
				<p>Мерила масе, изузев тегова, мерила и мерни системи за непрекидно и динамичко мерење количине течности које нису вода и анализатори издувних гасова при периодичном и ванредном оверавању жигошу се и годишњим жигом у облику налепнице са кварталима. </p>
				<p class="clan">Члан 8.</p>
				<p>При оверавању мерила код којих постоји информација о уласку у режим подешавања метролошких параметара, ставља се и додатни жиг у облику налепнице.</p>
				<p>При оверавању мерила годишњим жигом у облику налепнице са кварталимa означава се квартал у коме истиче рок важења тог жига.</p>
				<p class="clan">Члан 9. </p>
				<p>Рок важења државног жига истиче:</p>
				<p>1) последњег дана календарске године, за мерила жигосана годишњим жигом;</p>
				<p>2) последњег дана означеног квартала, за мерила која су жигосана годишњим жигом у облику налепнице са кварталима.</p>
				<p class="clan">Члан 10. </p>
				<p>Уверење о одобрењу типа мерила, које издаје Дирекција, садржи нарочито:</p>
				<p>1) пословно име и седиште произвођача мерила;</p>
				<p>2) пословно име и седиште подносиоца захтева; </p>
				<p>3) назив мерила;</p>
				<p>4) ознаку основног типа мерила;</p>
				<p>5) службену ознаку типа мерила, коју утврђује Дирекција и која служи за идентификацију одобреног типа мерила; </p>
				<p>6) рок важења уверења;</p>
				<p>7) податке о метролошким и техничким захтевима на основу којих је извршено испитивање типа мерила, као и број мерила која се могу подносити на прво оверавање, уколико је утврђено ограничење тог броја;</p>
				<p>8) прилог у коме се наводе подаци о метролошким карактеристикама мерила, намени мерила, принципу рада с техничким карактеристикама, као и подаци о прегледу и жигосању мерила.</p>
				<p>Уверење о одобрењу типа мерила из става 1. овог члана издаје се на Обрасцу УОТМ, који је одштампан уз овај правилник и чини његов саставни део. </p>
				<p class="clan">Члан 11.</p>
				<p>Уверење о оверавању мерила садржи нарочито:</p>
				<p>1) назив мерила;</p>
				<p>2) пословно име и седиште подносиоца захтева;</p>
				<p>3) пословно име и седиште произвођача мерила; </p>
				<p>4) тип мерила;</p>
				<p>5) службену ознаку типа мерила;</p>
				<p>6) серијски број мерила који служи за идентификацију мерила; </p>
				<p>7) основне метролошке карактеристике мерила; </p>
				<p>8) податке о власнику, односно кориснику мерила;</p>
				<p>9) рок важења уверења.</p>
				<p>Уверење о оверавању мерила које издаје Дирекција издаје се на Обрасцу УОМ, који је одштампан уз овај правилник и чини његов саставни део.</p>
				<p>Уверење о оверавању мерила које издаје овлашћено тело издаје се на Обрасцу УОМОТ, који је одштампан уз овај правилник и чини његов саставни део. </p>
				<p class="clan">Члан 12.</p>
				<p>Даном ступања на снагу овог правилника престаје да важи Правилник о врсти, облику и начину стављања државних жигова који се употребљавају при оверавању мерила („Службени гласник РС”, бр. 57/11 и 77/13).</p>
				<p class="clan">Члан 13.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Брoj 110-00-57/2017-07</p>
				<p class="potpis">У Београду, 13. јула 2017. године</p>
				<p class="potpis">Министар, </p>
				<p class="potpis"><span class="bold">Горан Кнежевић, </span>с.р.</p>
				<p class="clan" style="text-align: right">Прилози</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=423494&amp;regactid=423494" target="_blank">
				Прилог 1&nbsp; - Облици државних жигова</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=423494&amp;regactid=423494" target="_blank">
				Образац УОТМ - Уверење о типу мерила</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=423494&amp;regactid=423494" target="_blank">
				Образац УОМ - Уверење о оверавању мерила</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=423494&amp;regactid=423494" target="_blank">
				Образац УОМОТ - Уверење о оверавању мерила</a></p>
	</div>


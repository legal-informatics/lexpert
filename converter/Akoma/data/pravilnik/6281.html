

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 38. став 5. Закона о безбедности у железничком саобраћају („Службени гласник РС”, број 41/18),</p>
			<p class="Basic-Paragraph">Вршилац дужности директора Дирекције за железнице доноси</p>
			<p class="odluka-zakon">ПРАВИЛНИК </p>
			<p class="odluka-zakon">о условима за обављање делатности одржавања железничке телекомуникационе мреже</p>
			<p class="centar">"Службени гласник РС", број 68 од 25. септембра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се услови које управљач железничке инфраструктуре и други привредни субјекти морају испуњавати за обављање делатности одржавања железничке телекомуникационе мреже.</p>
			<p class="clan">Члан 2.</p>
			<p class="Basic-Paragraph">Управљач железничке инфраструктуре и други привредни субјекти који обављају делатност одржавања железничке телекомуникационе мреже и њених делова, у зависности од врсте и типа система и/или уређаја које одржавају, као и од величине деонице пруге коју одржавају, морају испуњавати следеће услове:</p>
			<p class="Basic-Paragraph">1) да су уписани у Регистар привредних субјеката;</p>
			<p class="Basic-Paragraph">2) да су осигурани код осигуравајућег друштва за штету коју би обављањем делатности могли учинити наручиоцу посла;</p>
			<p class="Basic-Paragraph">3) да имају интерни акт којим су прописани:</p>
			<p class="Basic-Paragraph">(1) унутрашња организација предузећа,</p>
			<p class="Basic-Paragraph">(2) главне активности предузећа,</p>
			<p class="Basic-Paragraph">(3) систематизација радних места са описом послова на одржавању железничке телекомуникационе мреже и њених делова;</p>
			<p class="Basic-Paragraph">4) да имају акт о заштити и безбедности запослених и лица ангажованих ван радног односа;</p>
			<p class="Basic-Paragraph">5) да имају потребан број запослених или лица ангажованих ван радног односа и то:</p>
			<p class="Basic-Paragraph">(1) најмање једног дипломираног инжењера електротехнике, смер телекомуникације или електроника, са минимум пет година радног искуства на пројектовању, изградњи или одржавању железничке телекомуникационе мреже и њених делова,</p>
			<p class="Basic-Paragraph">(2) најмање једно лице са завршеном средњом школом електро смера са минимум три године радног искуства на одржавању железничке телекомуникационе мреже и њених делова;</p>
			<p class="Basic-Paragraph">6) да лица наведена у тачки 5) овог члана испуњавају захтеве у вези са стручном оспособљеношћу и здравственом способношћу прописане законом којим се уређује безбедност у железничком саобраћају а остали запослени и лица ангажована ван радног односа која не испуњавају захтеве у вези са стручном оспособљеношћу и здравственом способношћу прописане законом којим се уређује безбедност у железничком саобраћају могу обављати одређене послове на одржавању само уз пратњу и надзор лица које испуњава те услове;</p>
			<p class="Basic-Paragraph">7) да поседују алате, мерне инструменте и средства неопходна за мерење и одржавање железничке телекомуникационе мреже;</p>
			<p class="Basic-Paragraph">8) да су мерни инструменти контролисани у складу са прописом којим се уређују врсте мерила за која је обавезно оверавање и временски интервали њиховог периодичног оверавања;</p>
			<p class="Basic-Paragraph">9) да су одредили начин вођења и чувања документације о извршеном одржавању.</p>
			<p class="clan">Члан 3. </p>
			<p class="Basic-Paragraph">Ступањем на снагу овог правилника престаје да важи Прaвилник o условима за обављање делатности одржавања железничке телекомуникационе мреже („Службeни гласник РСˮ, број 61/16).</p>
			<p class="clan">Члан 4.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 340-1293/2019</p>
			<p class="potpis">У Београду, 18. септембра 2019. године</p>
			<p class="potpis">В.д. директора,</p>
			<p class="potpis"><span class="bold">Лазар Мосуровић, </span>с.р.</p>
	</div>


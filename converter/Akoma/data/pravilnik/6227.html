



<meta content="sr" http-equiv="Content-Language">
<meta content="text/html; charset=utf-8" http-equiv="Content-Type">
<title>Untitled 1</title>
<style type="text/css">
.story p { white-space: normal; }
p {	font-family: Verdana, Arial, sans-serif; font-size: 0.750000187500047rem; line-height: 1.05000026250007rem; margin-bottom: 0; white-space: normal; text-indent: 2.40000060000015rem; }
p.odluka-zakon { margin:1.80000045000011rem 0 0.750000187500047rem 0;}
p.odluka-zakon,
p.naslov,
p.ukaz,
p.ukaz-naslov,
p.broj { font-weight: bold; text-align: center; }

.bold { font-weight: bold; text-align: center; }
p.clan { text-align: center; font-weight: normal; margin-top: 2.10000052500013rem; }

.italik { font-style: italic; text-align: center; }
p.potpis { text-align: right; }

.potpis { text-align: right; }
.auto-style1 {
	text-align: right;
	margin-top: 0;
}
</style>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">



<p class="viza">На основу члана 265, а у вези са чланом 92. Закона о ваздушном 
саобраћају („Службени гласник Републике Србије” број 73/10), </p>
<p>Управни одбор Директората цивилног ваздухопловства Републике Србије доноси
</p>
<p>&nbsp;</p>
<p class="naslov">ПРАВИЛНИК </p>
<p class="naslov" style="margin-top: 0">о одређивању цена у јавном авио-превозу унутар Заједнице</p>
<p class="clan" style="margin-top: 0">"Службени гласник РС", бр<span lang="sr-cyrl">.</span> 
2 од 18. јануара 2011<span lang="sr-cyrl">, <span title="Правилник о оперативној дозволи и заједничким правилима за обављање јавног авио-превоза (Службени гласник РС, број 54/2012)">54 од 29. маја 2012 - 
<font color="#008000">др. правилник</font></span>, 
<span title="Правилник о изменама Правилника о оперативној дозволи и заједничким правилима за обављање јавног авио-превоза (Службени гласник РС, број 76/2013)">76 од 29. августа 2013 - 
<font color="#008000">др. правилник</font></span></span></p>
<p class="clan" style="margin-top: 0">&nbsp; &nbsp;</p>
<p class="bold">Предмет правилника</p>
<p class="clan">Члан 1.</p>
<p>Овим правилником уређује се одређивање цена у јавном авио-превозу унутар 
Заједнице. </p>
<p>Овим правилником се, уз прилагођавање праву Републике Србије, преузима 
Поглавље IV под називом „Одређивање цена” Уредбе Европског парламента и Савета 
(EЗ) бр. 1008/2008 од 24. септембра 2008. године о заједничким правилима за 
обављање јавног авио-превоза у Заједници. </p>
<p class="bold">Значење израза</p>
<p class="clan">Члан 2.</p>
<p>Поједини изрази који се користе у овом правилнику имају следеће значење: </p>
<p>1) <span class="italik">јавни авио-превоз унутар Заједнице </span>означава 
јавни авио-превоз који се одвија унутар Заједнице; </p>
<p>2) <span class="italik">авио-превозилац </span>означава правно лице или 
предузетника који има важећу оперативну дозволу или њен еквивалент; </p>
<p>3) <span class="italik">авио-превозилац Заједнице </span>означава 
авио-превозиоца који има важећу оперативну дозволу коју је издао орган надлежан 
за издавање оперативне дозволе (у складу са Поглављем II Уредбе Европског 
парламента и Савета (EЗ) бр. 1008/2008 од 24. септембра 2008. године о 
заједничким правилима за обављање јавног авио-превоза у Заједници); </p>
<p>4) <span class="italik">аеродром </span>означава сваку површину у држави 
чланици која је посебно прилагођена за јавни авио-превоз; </p>
<p>5) <span class="italik">ECAA споразум </span>je Мултилатерални споразум 
између Европске заједнице и њених држава чланица, Републике Албаније, Босне и 
Херцеговине, Републике Бугарске, Републике Хрватске, Бивше Југословенске 
Републике Македоније, Републике Исланд, Републике Црне Горе, Краљевине Норвешке, 
Румуније, Републике Србије и Мисије привремене управе Уједињених нација на 
Косову (у складу са Резолуцијом Савета безбедности УН 1244 од 10. јуна 1999) о 
успостављању Заједничког европског ваздухопловног подручја; </p>
<p>6) <span class="italik">саобраћајно право </span>означава право на обављање 
јавног авио-превоза између два аеродрома Заједнице; </p>
<p>7) <span class="italik">тарифе (аir rates) </span>јесу цене изражене у еврима 
или локалној валути, које се плаћају за превоз терета, као и услови под којима 
ове цене важе, укључујући наплату и услове који се нуде посреднику и осталим 
помоћним службама; </p>
<p>8) <span class="italik">цене превоза (air fares) </span>јесу цене изражене у 
еврима или локалној валути, које се плаћају авио-превозиоцима, њиховим 
посредницима или другим продавцима карата за превоз путника у јавном 
авио-превозу, као и било који услови под којима ове цене важе, укључујући 
наплату и услове који се нуде посреднику и осталим помоћним службама. </p>
<p class="bold">Тумачење правилника</p>
<p class="clan">Члан 3.</p>
<p>Појмови „Заједница”, „прописи Заједнице”, „Уговор о оснивању Европске 
заједнице”, „аеродром у држави чланици”, „авио-превозилац Заједнице” и „држава 
чланица” из овог правилника тумаче се сагласно тачкама 2. и 3. Анекса II ECAA 
споразума и одговарајућим одредбама Лисабонског уговора којим се мења и допуњује 
Уговор о Европској унији и Уговор о оснивању Европске заједнице. </p>
<p class="bold">Слобода одређивања цена</p>
<p class="clan">Члан 4.</p>
<p>Авио-превозилац Заједнице, и на основу узајамности и авио-превозилац треће 
државе, слободно одређују цене превоза и тарифе у јавном авио-превозу унутар 
Заједнице. </p>
<p>Независно од билатералних споразума између држава чланица, држава чланица не 
сме да врши дискриминацију на основу националне припадности или идентитета 
авио-превозиоца при допуштању авио-превозиоцу Заједнице да слободно одређује 
цене превоза и тарифе за превоз између њене територије и треће државе. Овим се 
укидају сва постојећа ограничења везана за одређивање цена, укључујући и она 
која се односе на линије ка трећим државама, а која произлазе из билатералних 
споразума између држава чланица. </p>
<p class="bold">Обавештавање и недискриминација</p>
<p class="clan">Члан 5.</p>
<p>Цене превоза и тарифе које су доступне јавности обухватају и важеће услове 
који су понуђени или објављени у било ком облику, па и на Интернету, за јавни 
авио-превоз са аеродрома у држави чланици на коју се примењује Уговор о оснивању 
Европске заједнице. Коначна цена која се плаћа мора све време да буде наведена, 
а састоји се од важеће цене превоза или тарифе и од важећих пореза, накнада и 
других плаћања која су била неизбежна и предвидива у тренутку објављивања 
коначне цене. После навођења коначне цене морају да се наведу и: </p>
<p>а) цена превоза или тарифа; </p>
<p>б) порези; </p>
<p>ц) аеродромске накнаде; </p>
<p>д) остала плаћања као што су она за обезбеђивање или гориво </p>
<p>увек кад су ставке из б), ц) и д) додате цени превоза или тарифи. Могућност 
доплате саопштава се купцу на јасан, прегледан (транспарентан) и недвосмислен 
начин на почетку поступка резервације путне карте, а купац сам одлучује о 
доплати. </p>
<p>Приступ јавности ценама превоза и тарифама у ваздушном превозу са аеродрома у 
држави чланици на коју се примењује Уговор о оснивању Европске заједнице 
гарантује се без дискриминације на основу националности или пребивалишта купца 
или седишта посредника авио-превозиоца или другог продавца карата унутар 
Заједнице. </p>
<p class="bold">Сарадња и право на добијање података</p>
<p class="clan">Члан 6.</p>
<p>Државе чланице и Комисија сарађују у примени и праћењу примене овог 
правилника. </p>
<p>Ради тога, Комисија може да прибави све потребне податке од држава чланица, 
које су такође дужне да омогуће прибављање свих потребних података од 
авио-превозилаца којима су њихови органи издали оперативну дозволу или њен 
еквивалент. </p>
<p>Државе чланице предузимају, сагласно националним прописима, потребне мере 
којима омогућавају одговарајућу поверљивост података које добију применом овог 
правилника. </p>
<p class="bold">Завршне одредбе</p>
<p class="clan">Члан 7.</p>
<p>Ступањем на снагу овог правилника престаје да важи Правилник о одређивању 
цена у ваздушном превозу унутар Заједнице („Службени гласник РС”, број 1/10).
</p>
<p class="clan">Члан 8.</p>
<p>Овај правилник ступа на снагу осмог дана од дана објављивања у „Службеном 
гласнику Републике Србије”. </p>
<p class="potpis">Број 1/0-01-0004/2010-0004</p>
<p class="auto-style1">У Београду, 21. децембра 2010. године </p>
<p class="auto-style1"><span class="bold">Управни одбор</span></p>
<p class="auto-style1">Председник,</p>
<p class="auto-style1"><span class="bold">Милутин Мркоњић, </span>с.р.</p>





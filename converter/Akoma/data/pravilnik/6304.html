


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
.auto-style3 {
	margin-top: 0;
}
.auto-style4 {
	text-align: left;
	margin-top: 0;
}
a {
	color: #008000;
}
</style>


	<div class="story">
				<p>На основу члана 39. став 16. Закона о безбедности и интероперабилности железнице („Службени гласник РС”, број 104/13), </p>
				<p>Дирекција за железнице доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о заједничкој безбедносној методи за праћење ефикасности управљања безбедношћу у току експлоатације и одржавања железничког система </p>
				<p class="auto-style1">"Службени гласник РС", број 80 од 21. 
				септембра 2015.</p>
				<p class="auto-style1">&nbsp;</p>
				<p class="clan">Члан 1.</p>
				<p>Овим правилником прописује се заједничка безбедносна метода за праћење ефикасности управљања безбедношћу у току експлоатације и одржавања железничког система.</p>
				<p class="clan">Члан 2. </p>
				<p>Поједини изрази употребљени у овом правилнику имају следеће значење:</p>
				<p>1) праћење је скуп мера које предузимају железнички превозник, управљач железничке инфраструктуре и лице задужено за одржавање ради провере исправне примене и ефикасности њиховог система управљања; </p>
				<p>2) систем управљања је систем управљања безбедношћу железничког превозника и управљача железничке инфраструктуре или систем управљања одржавањем лица задуженог за одржавање;</p>
				<p>3) интерфејс су све тачке интеракције током животног века система или подсистема, укључујући његову употребу и одржавање, при чему различити учесници у железничком сектору сарађују ради управљања ризиком.</p>
				<p class="clan">Члан 3.</p>
				<p>Заједничку безбедносну методу из члана 1. овог правилника примењују железнички превозник и управљач железничке инфраструктуре после добијања сертификата о безбедности за превоз, односно сертификата о безбедности за управљање железничком инфраструктуром, као и лице задужено за одржавање.</p>
				<p>Заједничка безбедносна метода из члана 1. овог правилника примењује се ради:</p>
				<p>1) провере исправне примене и ефикасности свих процеса и поступака предвиђених у систему управљања, укључујући техничке, оперативне и организационе мере контроле ризика. У случају железничког превозника и управљача железничке инфраструктуре, провера обухвата техничке, оперативне и организационе елементе који су потребни за издавање сертификата о безбедности за превоз односно сертификата о безбедности за управљање железничком инфраструктуром у складу са законом којим се уређује безбедност и интероперабилност железнице;</p>
				<p>2) провере исправне примене система управљања у целини и провере да ли се системом управљања постижу очекивани резултати;</p>
				<p>3) идентификовања и примене одговарајућих превентивних, корективних или превентивних и корективних мера ако се открије неусаглашеност са тач. 1. и 2. овог става.</p>
				<p class="clan">Члан 4.</p>
				<p>Железнички превозник, управљач железничке инфраструктуре и лице задужено за одржавање:</p>
				<p>1) примењују процес праћења чији су елементи дати у Прилогу 1, који је одштампан уз овај правилник и чини његов саставни део;</p>
				<p>2) прате мере за контролу ризика које примењују њихови извођачи радова или захтевају од својих извођача радова, кроз уговоре које имају са њима, да они примењују процес праћења;</p>
				<p>Процес праћења обухвата следеће активности:</p>
				<p>1) дефинисање стратегије, приоритета и плана(ова) праћења;</p>
				<p>2) прикупљање и анализу информација;</p>
				<p>3) израду акционог плана за случајеве неусаглашености са захтевима утврђеним у систему управљања, које су неприхватљиве са аспекта безбедности;</p>
				<p>4) спровођење акционог плана, ако је такав план израђен;</p>
				<p>5) процену делотворности мера акционог плана, ако је такав план израђен.</p>
				<p>Процес праћења се понавља, као што је приказано на дијаграму датом у Прилогу 2, који је одштампан уз овај правилник и чини његов саставни део.</p>
				<p class="clan">Члан 5.</p>
				<p>Железнички превозник, управљач железничке инфраструктуре и лице задужено за одржавање, укључујући и њихове извођаче радова, преко уговорних аранжмана обезбеђују узајамну размену свих релевантних информација из области безбедности које проистичу из примене процеса праћења датог у Прилогу 1 овог правилника, како би омогућили другој страни да предузме све неопходне корективне мере и на тај начин обезбеди континуирано остваривање безбедности железничког система.</p>
				<p>Ако кроз примену процеса праћења железнички превозник, управљач железничке инфраструктуре или лице задужено за одржавање уоче ризике који утичу на безбедност у вези са недостацима и конструкцијским неусаглашеностима или кваровима техничке опреме, укључујући и структурне подсистеме, они о тим ризицима извештавају друге укључене стране (произвођаче, извођаче и подизвођаче радова, одржаваоце и др.) како би им омогућили да предузму све неопходне корективне мере и на тај начин обезбеде континуирано остваривање безбедности железничког система.</p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 340-249-3/2015</p>
				<p class="auto-style2">У Београду, 14. септембра 2015. године </p>
				<p class="auto-style2">Директор, </p>
				<p class="auto-style2">мр <span class="bold">Петар Одоровић,</span> с.р.</p>
				<p class="auto-style3">&nbsp;</p>
				<p class="auto-style3">&nbsp;</p>
				<p class="auto-style2"><strong>Прилози</strong></p>
				<p class="auto-style2">&nbsp;</p>
				<p class="auto-style4">Прилог 1. -
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=418299&amp;regactid=418299" target="_blank">Елементи процеса 
				праћења</a></p>
				<p class="auto-style3">&nbsp;</p>
				<p class="auto-style3">Прилог 2. -
				<a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=418299&amp;regactid=418299" target="_blank">Дијаграм процеса 
				праћења</a></p>
	</div>

